MRK.1.1	Ne Adaghsaweaghtsera ne Gospel Jesus Christ ne Niyoh Royè‐ah.
MRK.1.2	A‐sé eghnìyoght tsirodighyàdouh ne Prophethògouh, satkàght‐hoh yeakhènháne n’Agwadanhatsera, ne egh‐eaye sahheandeàse, nene Eayesahahhaghseronnyea sah‐heàndou tsiniyàhesenohattye.
MRK.1.3	Ne Oweana ouskagh yeweanodatye et‐ho Karhàgouh, wàdouh ne tsy’adearhàrah tsi‐nondahawenohattye ne Royàner, senihah‐hagwarighsyh ne Raohah‐haògouh.
MRK.1.4	John et‐ho shakoghnegosserah Karhàgouh, neoni wahharighwaghnòdouh tsis‐hakoghnegosseraghs ne onsavondatrèwaghte ikea ne entsyondadderighwiyoghstackwea n’Akorighwanneràksera.
MRK.1.5	Neoni agwègouh ne ne Judea Youghwentsyàde, ne oni ronouhha Jerusalem et‐ho wa‐eaghde raouhàgeh, neoni agwègouh waghsakoghnegosseraghwe Kahyoehhakouh Jordan, waondatrèwaghte n’Akorighwaneràksera.
MRK.1.6	Neoni John Ra‐onèna na‐ah Camel Ononghwèr‐hou, neoni Raodyadanha Oghna ne dehotyagwaranheah: neoni Kweàyoh ìraks neoni ne Tsì‐iks konditsikhèdoh.
MRK.1.7	Neoni wahaderighwaghnòdouh wahheàrou kea dàre oghnàge shayàdah rakes‐hatsdeaghserakannyouh raouha Raonikaghgtsyèna yaghdeàtsyh dewakerhàrats ne dakats‐hàgede neoni akerighsyh.
MRK.1.8	Tihhorighwìyoh wagwaghnekosseraghwe Oghnèganoghs nahhotea: ok ne raouhha, ne eaghtshisewaghnekosseraghwe Ronigoghriyoghstouh eàrade.
MRK.1.9	Neoni et ho yah‐hont‐hewe et‐hòne Wighniseradennyoewe, ne Jesus tayhayeaghtaghgwe Nazareth nongàdyh Galilee, neoni John raouhha wahhoghnekoseraghwe Kaihyoehhakouh Jordan.
MRK.1.10	Neoni agwagh ne oksa hadeskògoh ne Oghne?-?gàge, wahatkaght‐ho ne Karoughyàge ondenhodòenkoh, neoni ne Kanigòera anyogh Oorìde dondàseaghde wahhottyeàhhaghse.
MRK.1.11	Neoni et‐ho Takondàdyh Karoughyàge nonkadih, waìrouh, ìse ne koenoroughkwa Koeyè‐ah, ìsetseràgouh agwagh wakeriendìyoghs.
MRK.1.12	Neoni yokondattye ne Kanigòera raouha wahhotòry Karhàgouh nongàdih.
MRK.1.13	Neoni et‐ho yèresgwe ne Karhàgouh kayèryniwighniseraghsea wat‐hodeanagèraghde ne Sàtan, neoni et‐ho irèse tsikònése ne Kondirryo‐sòe‐ah, neoni ne Karoughyageghrònouh teh‐hoewaghsnyea roewatsterist‐ha.
MRK.1.14	Ne ònea oghnageànkeh Shihoewanaghskouh ne John roewanhòdouh, Jesus wàrawe et‐ho Galilee, rarighwaghnòdouh ne (Gospel) Orighwadogeàghty Raoyanèrtsera Niyoh.
MRK.1.15	Neoni wahheàrouh, ne yakarìne ònea tsinikarìwade, neoni ne Raoyanertsera Nìyoh okhet‐ho tsyadon‐hakanòenyh: tsyadatrèwagh neoni kaseneghdagh’k ne Gospel.
MRK.1.16	Ne ònea okné tsi‐ìre Kaniyàdarakdattye ne Galilee, waghshakot‐kaght‐ho Simon, neoni Andrew Yadadegèa‐ah, vadenìroghs Kaniyadaràge: (Ikea n’itsyakwaghs tsiniyatyérha Katotsyeaght‐ha.)
MRK.1.17	Neoni Jesus waghshakaweahhaghse, kásseneh akenighnonderátyeght, neoni I eakenirihhouh ne Ongwe entsyadenighròghseke.
MRK.1.18	Neoni agwagh oksaok waghyadeweàndeghte ne Raodìtoh neoni wahhonwaghnonderatyeghte.
MRK.1.19	Neoni ne onea oghstòuha suh‐ha isinòe niyahàre, waghshakot‐kaght‐ho James ne Shakoyè‐ah Zebedee, neoni N’yadadegeà‐ah John, eghoni nihontyérha Kahòewagouh radiyàdid shadinik‐houh ne Raodìtoh.
MRK.1.20	Neoni agwagh oksaok yaghshakoroughyehhare: neoni wahoyadòendyh ne roewaniha Zebedee et‐ho Kahhòewagouh ne oksa honadàdeare nok thighshakonhaouhah, neoni waghyaghdeàndy wahoewaghnonderatyeghde.
MRK.1.21	Neoni wahòneghde et‐ho Capernaum, neoni agwagho ksaok et‐ho wàreghde tsiyakotkeanissouh ne (Synagogue) Aweandadogeaghdònke neoni waghshakorìhhonnyeh.
MRK.1.22	Neoni wàkoneghràgo tsinihorihhòdeah: Ikea kea na‐àwea tsiwaghs hakorihhonnyouh an’vogh okthi‐ha‐as‐hatsde thihakowànea, neoni yagheghdèyought tsinìyought Tsiroewadirihhonnyènyh.
MRK.1.23	Neoni et‐ho tsiyakotkeanissouh ne Synagogue rayàdare Ròngwe Kanigoughraksea rotyeànih, neoni raouhha wat‐haghseant‐hoh.
MRK.1.24	Wahheàrouh, toghsa eghnadakwàyer okthiyongwerohatyeh, oghnahhòtea takwatsderisdàghkwa, ìse Jesus ne Nazarethàga? waghsewe nene aaghsgwaghdónde Roeyendèri ìse wahhi Sayadadogeaghty Niyoh.
MRK.1.25	Neoni Jesus wahhòrisde, wahheàrouh, da‐as Dòdek, neoni kayàgean raonhatseràgouh.
MRK.1.26	Neoni ne onea ne Kanigoughraks‐heah eghdàge wahoyadòndy wahovadadiheàdóewe, neoni wat‐hagh‐seànt‐ho roweàndeght, tahayàgeane raouhatseràgouh.
MRK.1.27	Neoni agwègouh wakoneghràgo dayondòneke, Wat‐hondaderighwanondonnyòese Radiotyoghgwagouh, wahonnìrouh, oghnà karihhòtea nekea‐eah àse tsinakarihhòtea? Ikea okthìhakowànea thihaes‐hatsde newaghreahhaghse nee’nè yodakshea Kanigòera, neoni wahot‐hòndatse.
MRK.1.28	Neoni agwagh oksaok waharihhowànha wadewaderighwarènyh yatyohhetsde agwègouh Tsiyenackeronnyouh okt‐hadeyoghgwadasèdouh Galilee.
MRK.1.29	Neoni yokondattye, ne onea tondahadiyàgeane ne Synagogue‐tseràgouh, et‐ho yahondaweyade Tsirodinoughsode Simon neoni Andrew, rònene James, neoni John.
MRK.1.30	Ok Simon Ròne Onisteahhah kayatyòenyh yonoughwakdany Yodoughgwarrhoghse, neoni karòkde wahoewaghròry tsiniyoyàdaweaghse.
MRK.1.31	Neoni waràwe neoni dahhanòunts‐ha aouhha neoni wahhakètsko; neoni agwagh oksaok oughtkawe N’yodoughkwarrhoghsgwe, neoni watyakóghsniyéne ronouhha.
MRK.1.32	Neoni Yokaraghsekah ne ònea ne Karaghkwa shiyadoyotsot‐houh, waondatyàthéhhou raóuhàgeh agwègouh n’yakanhràse, nok ne yakotyeànyh n’Oneghshoughrònouh.
MRK.1.33	Neoni Kanadagwègouh nà‐ah waontkeanissa oghseròeni et‐ho Tsikanhokàronde.
MRK.1.34	Neoni raouhha saghshakòtsyénde yawetowànea ne Teyakokoheandonnyoughs niyadekanhràge yako‐eànrare, nok sahayadinnegeawe yawetowànea Oneghshoughrònouh, wahannhèse ne Oneghshoughronouh n’akondàdyh, ne karihhòeni ne ronwayendèry raouhha.
MRK.1.35	Neoni Orhoenkeghtsy wahhatketskoh wahòenise niya‐orheàne, wahhaghdeàndyh neoni eghwàreghde ok keanòewe t’hìhhaouhà‐ah tsinòewe, neoni wahadereànayeh.
MRK.1.36	Neoni Simon, nok ne ronouhha ne rònése, wahhoewaghnonderattyeghde raouhha.
MRK.1.37	Neoni ne ònea yahoewayadats‐heàryh, wahoeweahhaghse, agwègouh n’Ongwe yesayadìsaks.
MRK.1.38	Neoni waghshakaweahhaghse ronouhha dewaghdeàndyhet‐honongàh tsin’òya t’Kanadayèndouh nene eakaderighwaghdouh kàdy oneanen’èt‐hoh Ikea nèsè wakarihhòni dakaghdeàndyh.
MRK.1.39	Neoni wahaderighwaghnòdouh et‐ho Ràodityoghgwagouh Synagogues ya‐atrohhets agwègouh ne Galilee, neoni sahayadinnegeàghseroh n’Oneghshoghrònouh.
MRK.1.40	Neoni et‐ho wàrawe ne Rongwe roerhàrase (ne leper) raouhàge, wahonnydeaghtea raouhha, neoni wat‐hodontshòt‐haghse, neoni wahheàrouh tòga a‐aghsere s‐hitsyend, oesaghsketsyènde.
MRK.1.41	Neoni Jesus wahonikoughrarége wahhòdeáre, Yahhonisnoughsa‐ragèany, yahhoyèrea, neoni wahhaweahhaghse, yodòeh‐oh kì: sakòntsyende.
MRK.1.42	Neoni oksa tsìok ne ok yahhaweaneàndáne, agwagh oksaok ne (leprosy) sonderàgewe ne raouhàgeh, neoni t’hiyoyaneregh‐tsìhouh.
MRK.1.43	Neoni raouhha agwagh oksaok yorighwaghnìrouh tsinahoyèrase raouhha, neoni tsidòesaghyadekhaghsy.
MRK.1.44	Neoni wahaweahhaghse, tsyàgea toghsa ot‐hènouh tsìrouh oughka n’Ongwe: Ok kea deaghnòeh n’yahàseh, tsit’heànderouh ne Ratsihuhsdatsy, eghtshenadòehaghs neoni yahhàghtshouh tsinahhòtea ne Moses rorighwissouh n’eaghni Kanhrodeaghsayòndo, ne Wadenyendeaghsdou ne Orighwìyoh eahhonàdòese.
MRK.1.45	Ok raouhha wahhaghdeàndyh, neoni tahhadaghsawea wahharihhòweanaghde agwagh èso, wat‐harighwarennyade tsina‐awea tsisah‐hàdouh, ne tsinikarìwa ne non‐kea yagh‐deyodòe‐ouh ne Jesus ne shègouh kaneahérhea t‐hahhadaweyade Kanadagouh, ok et‐hòne ok Karhàgouh t’hìrése; neoni ronouhha et‐ho wahhònewe raouhàge okt’hiwagwègouh t’hondahhonneghserouh.
MRK.2.1	Neoni ok‐hare raouha et‐ho sahhadaweyade ne Capernaum toghkarra Nònda oghnageànkeh; neoni wakarihhowànha ne et‐ho reànderouh Kanoughsakouh.
MRK.2.2	Neoni agwagh oksaok yawetowànea waontkeanissa oghseròenih, ne nonkeah wat‐honeàrea Tsikanoughsode ok oni ne Kanhohakta ok ageahake, yaghdeatsy on’ne‐è: neoni wahharighwaghnòdon ne Niyoh Oweana ronouhàgeh.
MRK.2.3	Neoni raouhhàge waoehhouh, ronwayadeahàwe thiyaweahèyouh ne Rayerònke Palsy, kayèri nihàdy ronwayadeahhàwy.
MRK.2.4	Oni ne onea wahhodinòroese n’et‐ho hahhaonenoghdouh tsit‐heànderouh, Ikea ne tsinadeyenetst‐hare, wahhadirhorocksy ne Kanoughsàge tsinòe niheanderouh: ne ònea wahhadedìtst‐hare, et‐ho yaòeseghte ne Kanakda tsirayatyòeny ne ròeh‐rare ne Palsy.
MRK.2.5	Ne onea Jesus wahatkaght‐ho tsit’honeghtagh?-?kouh, wahaweahhaghse ne ronoughwakdane, Koeyè‐ah, sayesarighwiyoughstyh ne Sarighwaneràksera n’ìse.
MRK.2.6	Ok hèt‐ho otogeà‐ouh radiyàdare ne Ront‐harhha (ne Scribes) radìderouh èt‐ho, neoni wahhonderyendayèndoewe ne Raoneriyàneh.
MRK.2.7	Oghnà nen’nè nìgea tsinahàyére tsiroghthare ok‐thah‐hayèrouh (Blasphemies) oughka nekèa akagwèny onsayondaderighwiyoughstea n’Akorighwaneràksera ok Ranìyoh‐sé raouhhà‐ah.
MRK.2.8	Neoni agwagh oksaok, ne ònea ne Jesus yahhàhhéwe ne Raodinigòeragouh ne tsi‐eghnìyought wahhonderiyendayèndoewe ronouhatseràgouh, washakaweahhaghse ronouhha, Oghnà nennè‐eh eghnìyought wesewaderyendayèndoewe ne Seweriaghsagouh.
MRK.2.9	Ka nikàyea yaghde‐kanòrouh ne ahonweahhaghse ne Ronoughwàkdane ne Palsy, Sarighwaneràkshera sayesarighwiyoughstea ìse; kea‐teas‐kàyea ne ayaìrouh, satketskoh, oni dèsegh’k ne Sanàkda, oesaghdeàndyh?
MRK.2.10	Ok ne n’a‐esewaderyendaràne I‐ih ne Ongwe wàktyadondaghkou ne Wagè‐eshatsdeaghseràyea n’Oghwentsyàge nèsé k’herungwaghse ne Karighwanerea (wahhaweahhaghse ne ronoughwakdany ne palsy,)
MRK.2.11	Wahheàrouh wakoeyeahhaghse ìse, satketskoh, neoni dèsegh’k ne Sanàkda, neoni wà‐as sasaghdeàndy Tsidesanoughsode.
MRK.2.12	Neoni agwagh oksaok tahhatketskoh, wà adraghkwe ne Raonàkda, neoni wahhaghdeàndyh tehonwakaghneronnyouh; nenonkea agwègouh okt‐hiyeyakonikoughrinegeà‐ouh, neoni wahhoeyowèsaghde wahhoewaneàndouh Niyoh, wàighronnyouh, yaghnoweàndouh teyongwat‐kaght‐houh eghnayàweane.
MRK.2.13	Neoni raouhha àre wàreghde Kaniyadarákda; neoni akwègouh ne Keantyoghkwa waonderòroke raouhhàge, neoni waghs‐hakorihhonniyèny.
MRK.2.14	Neoni akda wahhadohhetíde, neoni wahhotkaght‐ho Levi ne Alpheus Royè‐ah egh’reanderouh tsiyeh‐heghsniròroks, ne onea wahhaweahhaghse Jesus, daknonderatyeght. Neoni wàd‐hàdane wahhoghnonderat’yeghde.
MRK.2.15	Neoni n’eashiyaont‐hewe ne tsiyeheànderou Jesus de‐hats‐kà‐hoe et‐ho Raonoughsakouh, yawetowànea ne Publicans neoni Rodirighwaneràkskoh, et‐hony wahhont’yea oghseròni ne Jesus neoni ne Raotyoughkwa: Ikea Rodityoughkowàneáse, neoni ronwaghnonderatye ne raouhha.
MRK.2.16	Neoni ne ònea ne Rought‐harrha (Scribes) ne oni ne Pharisees wahonwatkaght‐ho tekhòndonts ne Publicans neoni Rodirighwanerakskouh, waghs‐haoneahi haghse wahhonìrouh et‐ho ronouhhàge ne Raotyoughkwa, Oghna‐àwea wat‐hòndónde wathontskà‐houh (oni wahadighnegìra) ne Publicans neoni Rodirighwanerakskouh?
MRK.2.17	Ne onea Jesus wahhàronke, wahheàrouh akaouhha, ne yaghtekòerhare yaght‐ha deyakodoughwentsyòny ne Hats‐hinaghkeànda, ok keadeagh‐nòegàyea ne n’yakonoughwakdany: yagh n’I dek‐henniyènde n’yàkheroughyehhare N’yakoderighwagwarighsyouh, ok deaghnòuh nene Yakorighwaneràckskouh n’onsayondatrèwaghde.
MRK.2.18	Neoni ne Raotyoughkwa ne John neoni ne Pharisees ront‐ha nene roneadontyeght‐ha, neoni egh‐wahhònewe, wahoenweahhaghse, oghneanè‐eh ne Ra otyoghkwa John ne oni ne Pharisees roneadontyeght‐ha, ok ne Seantyoghkwa yaghde honeadontyeghtha?
MRK.2.19	Neoni Jesus waghshakaweahhaghse, aòndouh Keahyodadeànyode et‐hòne ayakaweadontyeghde tsinahhe eghyèderouh n’Yakodeanìyonde oghserònih? Tsinahhe n’Yakodeànyode oghseròny eahadideròndake yaghdeyàwegh ayakaweadóntyeghde.
MRK.2.20	Ok onwa yeawadeghniserihh‐hewe, ne ònea N’yakodeànyode èreah eatsyondatyadeahhàwighde tsiradìderouh ne Ronweananyòdaghkwe, neoni ethòne deaghnòh eahhonadontyeghde e‐thòne eawighniseradenìonke.
MRK.2.21	Yaghonghka n’Ongwe oni t’hayenìkhóghkwe àse akeàhake Adyadawètserakàyoen n’egh‐yayeraneàndadek: ase kea, ne‐eh n’àse neawatkonnyeaghsde eawaghtouh n’akàyoe, neoni suhha kahedkea eawàdouh tsideyoghrìyouh.
MRK.2.22	Neoni yaghoughka n’Ongwe t’hayedda àse Wine Kats‐hedakayòghneh, à‐se ne daonderanègare ne Kats‐he ne ase Wine, neoni eakàrine ne Wine, eakarighweàndane ne Katshekeaha: Ok àse ne Wine agwaghok Katshedasège eayedda.
MRK.2.23	Neoni et‐ho na‐àwea ne et‐ho niyahàre Tsikahhèghdaye n’Oneaghstde Yaweandadogeaghdònkeh: neoni ne Raotyoughkwa tahhondaghsawea ok ne tsiròne, wahadinaghsaròenko n’Oneaghste.
MRK.2.24	Neoni ne Pharisees wahoeweahhaghse satkaght‐hoh oghna nenne eghnahhadìyére Yaweandadogeaghdònke ne wahhi yaghde t’karighwayèri.
MRK.2.25	Neoni waghshagaweahhaghse, yaghde‐sewaweanaghnòdoughs tsinahòtea nihhoyèrea David ne onea tsiwat‐hatkàri, neoni wahhadoughkarriake neoni tsinihàdih ne rònene raouhha.
MRK.2.26	Wahhi egh wàreghde yahhadaweyade et‐ho Tsironoughsode Niyoh Shiweghniseradennyoughkwe Abiathar Shihatsihuhsdatsigòwah, ethòne ròekouh deweanakeraghdouh Kanàdaroh’k, ne wahhi yaghdé t’karighwayèri n’àyeke ne ok ne Raditsihuhsdatsy neoni waghshakà‐ouh one‐nètsinihàdy neròneh raouhha?
MRK.2.27	Neoni waghshakaweahhaghse, ne Yaweandadogeaghtouh yondatshea èny n’Ongwe, yagh Yaweandadogeaghtouh tekoewaghsea‐èny n’Ongwe.
MRK.2.28	Ne gàdy wahhòni ne Ongwe Ronwayè‐ah Royàner sè oni Tsiyaweandadogeaghtouh.
MRK.3.1	Neoni et‐hò àre yahhadaweyade tsiyakotkeanissoh ne Synagogue (Onoghsadogeaghdìgeh); neoni et‐ho rayàdare ne Rongwe Ronunts‐haksheà‐ouh, ronunts‐hàdat‐heah.
MRK.3.2	Neoni wahhoéwadeanikòerarea raouhha, ne tas‐hikeaghsotsyend ne Yaweandadogeaghdònke, ne gady nahoewariwaghstea ahonondànháke.
MRK.3.3	Neoni wahhaweaghse ne Rasnughsakseahha, desdàn.
MRK.3.4	Neoni waghshakaweahhaghse ronouhha, t’karighwayèri kea n’yoyannere tsinàyontyere n’Yaweandadogeghdònkeh, kea deas gàyea yodaks‐hea tsinayontyere? ok et‐ho yaghothènou des‐hòneah.
MRK.3.5	Neoni ne onea tsiwat‐hat‐kaght‐honnyoewe okt‐hiwagwègouh tsiradìderouh ronakh’weà ne waaweryendàksheaghse tsiniyoghnìrou ne Raoneriàne wahhaweahhaghse ne Rongwe ne Ranuntshaksea, stakwarighsyh ne Senuntshàge. Neoni Wahadenuntshagwarighsy: neoni ne Ranuntshàge sakagwekhene anìyugh tsinìyought ne skàdy.
MRK.3.6	Neoni ne Pharisees wahhaditsihhayea yehhadigwègouh ne Herodian aouhàge nonkàdih, ne tsinahadìyere n’ahoewarryoh.
MRK.3.7	Ok Jesus wahadhaghdàrrhoh raouhha yehhadigwègouh ne Raotyoughkwa et‐ho Kanyadaràge: neoni Keantyoghkowàneah Galilee n’ondàyea wahhoewaghnonderatyeghde, neoni Judèa n’ondàyea,
MRK.3.8	Neoni Jerusalem nongàdih, neoni Idumea nongàdih, neoni Jordan isinongàdih, ne oni ronouhha okt‐hiwagwègouh Tyre neoni Sidon, Kantyoghkowàneah, ne ònea wa‐òeronke ni tsinikarihhoweàneaghse tsini‐hatyerannyouh, et‐ho wa‐oewe raouhhàge.
MRK.3.9	Neoni waghsakorihhont‐haghse ne Raodiyoughkwa nene Keanikahhoewaghska ahoewahhoewatsearriyése n’ahhaditta, ne karihhòeni tsinikeandyoughkwa àgare tahoewayatòrarake.
MRK.3.10	Ikea yawetowànea saghshakotsyende, ne nonkea wat‐honwanetst‐hàraghde ne oghstouha ok honi t‐hiyayòro‐oghde Rayerònke, tsiniyàgouh ne Yakotsìyoghse.
MRK.3.11	Neoni ne Kanigoughrakshea yakotyeàny ne onea wahoewatkaght‐ho eghdàgeh watyadòndyh raohheandouh, neoni watyoughsheant‐hah, Ise wahhy ne Niyoh Royèa‐ah.
MRK.3.12	Neoni agwagh oksaok waghshakòrisde, ne toghsa ènehaòny.
MRK.3.13	Neoni wahhaghdeàndyh wàreghde Onontohharàge, neoni yaghshakoroughyeahhare ne wàreghre ne keahhak: neoni raouhhàge wahhònewe.
MRK.3.14	Neoni waghshakoyadògeaghsde tekeniyaweàre, nene raouhha ahadigwègouh, neoni ne ya‐aghshakônháouh ahoughdeàndy ahonderighwaghnòdouh.
MRK.3.15	Neoni ne ahadis‐hàtsdeáne ne oesaghsakodittsyende, n’Yakonoughwakdanyòny, neoni ne oesahadiyadinekeághserouh ne Oneghshoughrònoòkouh.
MRK.3.16	Neoni Simon tehhaghsenàsere Peter.
MRK.3.17	Neoni James ne Royèa‐ah Zebedee; oni John ne Yadadegà‐ah James (neoni raouha wadeghsakoghseanàsere ronouhha Boanerges, ne nà‐ah Shakoyè‐ah ne Káweraghs.)
MRK.3.18	Neoni Andrew, neoni Philip, neoni Bartholomew, neoni Matthew, neoni Thomas, neoni James ne Rovè‐a Alpheus, neoni Thaddeus, neoni Simon ne Canaan‐haga,
MRK.3.19	Neoni Judas Iscariot oni ne raouhha na‐ah ne tehonikoughràsere ne raouhha: neoni wahhòneghde Kanoughsode yahhondaweyade.
MRK.3.20	Neoni ne Keantyoghkowáneah wa‐onwe àre oghserònih, ne nonkea‐wahhoni àre oni ne ok ahodigwennyoh n’ahadinàdarake.
MRK.3.21	Neoni ne onea Rondàddenoughkwe wahhòeronke, egh‐wahhòneghde nene ahonwayèna: Ikea wahhonìrouh, yaghsè t’hiyes‐hanikoughrayèrih.
MRK.3.22	Neoni ne Rought‐harrha nene Jerusalem t’honaghdeantyouh, wahhonìrouh, raouhha sagat ne Beelzebub, neoni ne T’kayadagwenìyoh ne Oneghshoughrònouh, ne rayadinnegeaht‐ha ne Oneghshoughrono‐òkouh.
MRK.3.23	Neoni yaghs‐hakònonke raouhhàgeh, waghshakaweahhaghse wat‐hadeanagèraghde tsidahhadàdyh, oghna‐nayàwea ne Satan oesayoyadìnnegeawe Satan?
MRK.3.24	Neoni toga nonkeà Skayanertsera okt’hadaondek‐haghsy oya‐t’hadagyàdouh, yaghde yàwight oesonderighwaghdeàndy Tsinikayanertsera.
MRK.3.25	Neoni toga Kanoughsa ok aouhha daondenoughsak‐haghsy yaghde yàwegh Akanoughsòdake.
MRK.3.26	Neoni toga Satan dondahhàdane ok raouhha ahadatkareaghràgo, tahatyadakhaghsy yaghde yàwigh shègoh dahàdake, et‐ho aondòkdea.
MRK.3.27	Yaghoughka n’Ongwe t’hayegwèny yayondaweyade Raes‐hatsde Ronoughsode, ayedaks‐hadeàne Raoweagh‐soe‐ah, niyàre kì ondontyèreaghde ahònereanke ne Raes‐hatsde, neadeaghnòeh ahadaksàde Tsironoughsode.
MRK.3.28	Agwagh wa‐agweahhaghse, agwègouh ne Karighwaneràkshera entsyondaderighwiyoghstea n’Ongwe Ondatyèa‐ogò‐ah, neoni Tsiniyakorighwakshadannyouh ka ok nòewe ageàhake eayerighwakshade.
MRK.3.29	Ok raonhhà n’ea‐harighwaksàde ne Ronigoghriyoughstoughne, yaghnoeweàndouht ’honsayondaderighwiyoughstea, ok Waghderònonke ne tsiniyeheàwe Eavondetsìraghde:
MRK.3.30	Ase keah wahoeweahhaghse, rotyeànyh sè ne Kanigougharks‐heah.
MRK.3.31	Et‐ho egh‐wahhònewe ne Rondadegea‐ah ne oni Ronisdeahhah, neoni t’hihadikeannyadegòwah, yahhondeanhàne vaoeweànonke ne raouhha.
MRK.3.32	Neoni ne Keantyoghkowànea et‐ho yeyadaràyea t’hadesonwaghkwadasèdouh neoni wahoeweahhaghse raouhha, satkaght‐hoh, Sanisdeahhah neoni Sewadadegeà‐ah yesayadìsaks nìse.
MRK.3.33	Neoni daghsakodattyáse ronouhha, waheàrouh, oughka nà n’Isdeà‐ah, Akwadadegeà‐ah deas heàweah?
MRK.3.34	Neoni watkatkaght‐honnyoewe okthiwagwègouh tsiradidaràyea tsireànderoh neoni wahhearouh, satkat‐hoh n’Isdea‐ah, Akwadadegea‐ogòewah.
MRK.3.35	Ikea oughkakìok et‐honayèyere tsinihanoewese ne Niyoh, ne shadèyought Akyadadegèa‐ah, neoni Akyadeanosseahha, neoni Isdeàh.
MRK.4.1	Nèoni raouhha tahadaghsawea à‐re ne waghshakorihhonnyeh ne Kanyadaràkda: neoni et‐ho na‐ah waontkeanissa ra‐ouhhàge Keantyoughkowànea, ne nonkea wahhòeni Kahhòewakouh wahhaditta, neoni wahhattyea Kanyadaràkda: neoni ne Keantyoghgwagwègouh et‐hone Kanyadaràkda Eghdiyòge.
MRK.4.2	Neoni raouhha waghsakoderihhonnyea ronouhha èso Yorìwake ne Wat‐hadeanageraghdaghgwannyouh (Parables) neoni tsinahheàrouh ne ronouhhàge ne Tsihorihhòdea.
MRK.4.3	Tsyadahoughsadat: Sat‐kaght‐ho, wa‐eghde Niyént‐hoghs wa‐eyènt‐hoghse.
MRK.4.4	Neoni tsinearoyent‐hohhatye, oddyàke Ohhahàkda wakayèndane, neoni ne Tsideaongòewah wagonéwe onsakòndighgwe.
MRK.4.5	Neoni oddyàke eghyakayènd‐ne tsiá ty’oneayàge n’Oughwhentsyàge, tsinònwe yaghèso Teyaoughwhèntsyare; neoni yokondattye Wakeanìoh ne karihhòeni ne yaght‐ha deyosereà‐ouh n’Oughwhentsyàge.
MRK.4.6	Ok tsi‐ònea Onderaghgwagàrade, et‐ho sondakeàhhéye; neoni ne karihhòni ne yaghde‐Yoghdèronde sakeahhéye.
MRK.4.7	Neoni oddyàke Oghnioewaràgouh yakayèndane neoni ne Oghnioeware hondeghyàrouh neoni waodoeròkdaghkwe yaghde yoneahondàouh.
MRK.4.8	Neoni t’hikàde ne eghkayèndane tsi-Tyoughwhentsìyouh, neoni ondòeny wakeanahhòndea nene Wakeanìo, neoni ont‐kàdáde, neoni yakahhewe oddyàke aghsea niwaghs‐hea, neoni oddyàke yayàkniwaghs‐hea, neoni oddyàke Teweannyàwe.
MRK.4.9	Neoni raouhha waghs‐hakaweahhaghse ronouhha, Nenennè ne Teháhhoughde raghrònk‐ha, ràronk nissa.
MRK.4.10	Neoni ne onea raouhà‐ah, ronouhha ne raouhhà radigwègouh, ne tekeniyaweàre, wahhoewarighwanondoughse ne Teyorighwageawaghdannyouh (Parable.)
MRK.4.11	Neoni waghs‐akáweahhaghse ronouhha, isège yetsiyàwy n’ìse n’easewaderyendarake Tsiniyoderighwaseghton Royànertsera Niyoh: Ok ne ronouhha ne t’hihadìdea, agwègouh nenè keakàyea Tsiniyorìwake ne ok ne Terighwageawadòntea watyèrade.
MRK.4.12	Nene yèkea agaouhha ayontkaght‐ho, neoni yaght‐ha deyekarayèndane, neoni youghrònkha ne ayakot‐hondeke, neoni yaght‐ha yòenronke: asekea àkare ka ok nòewe ne n’Onsayondonhakanòny, neoni n’Akorighwanneràksera onsayondaderunkwaghse.
MRK.4.13	Neoni raouha waghs‐hakaweahhaghse yaghkea desewaderièndare negea‐eah Tekarighwageawàghdouh? neoni ogh kadi neayàweakeahha n’agwègouh easewaderiendaràne ne Tekarighwageawaghdannyouh? (Parables)
MRK.4.14	Ne Rayenthoghs wahhayènt‐ho ne Oweàna.
MRK.4.15	Neoni ne keagàyea nen’eahhohahakda‐nònwe, n’Oweàna nikayent‐houh, ok hònea tsiyakaghrònkea ne Satan dàre yokondat’yea, neoni donsàkaghkwe yoesakàhháwe n’Oweàna, nene kayent‐hòuh n’Akaweriaghsagouh.
MRK.4.16	Neoni ne keagàyea ne‐enè, egh‐onenìyoght nene Oneayàge n’Oghwentsyàge kayent‐houh, akaouhha ne oneà yakot‐hònde ne Oweàna yokondattye wa‐eyèna waontsheanòeny.
MRK.4.17	Neoni yagh‐deyoghdèronde ne akaonhhatsràgouh, neoni ne kàdi wahòeni keanontkatsdade: oghnakeanke, ne ònea Wa‐eroughyàgea neteas ne Waondaderighwaghròdsdea onderighwakètskok I kea ne n’Oweàna eayakoghsdonde, et‐ho yokondattyea ok t’hoesayakogeaghràdea.
MRK.4.18	Neoni ne keagàyea ne akaouhha neanè egh nè Oghnionwaràgouh kayent‐hòne: tsiyakot‐hònde ne Oweàna.
MRK.4.19	Neoni Tsiniyakotsden’yàrouh nekea Yoghwentsyàde, ne oni ne Tsinikotshànighne Atshokowaghtsera, ne oni ne Tsinìyonikoughrod kwaght oyàs‐hou niyadeyoriwakeh ondaweyade, ondoeriòkdea ne Oweàna ne wahòeni yagh deyonenhonda‐ouh.
MRK.4.20	Neoni keagàyea ne aga‐ouha nennè egh Tsiyoghwentsiyoh kayent‐houhòene tsiyakot‐hònde ne Oweàna, neoni wa‐eyèna, neoni yakáhhewe, wakaneahhòndea, oddyake aghseaniwaghs‐hea n’agàkoh, oddyake yàyakniwaghs‐hea, oddyake easkagh Teweaniyawe.
MRK.4.21	Neoni waghsakaweahhaghse ronouhha, Ohhokàda kea ayehhewe et‐ho yayèyea Kanaghkògouh, kea teas gàyea ne Kanaktògon yèyea? Neoni yagh egh t’hayeghniyòdea Yehokadodaghkwàg?
MRK.4.22	Ikea yaghogh‐t’haorihhòdea ne aoughseghdòehak ne yagh èneh t’hiyaondoghsere: yagh oni nonweandoh oght‐haorihhòdea ayodaghseghdàouh, ok deaghnòch yeyorihhowanhàouh.
MRK.4.23	Tokàh oughka ne Rongwe, Tehhahhoughdonde raghrònkha, ràronk nissa.
MRK.4.24	Neoni wahhakàweahhaghse Tsyadeanikòerareah tsinahhòdea t’syat‐hònde: Ot‐hok Nìwadeniyenideaghtserodeàhak eayesadeniyènt‐haghse, t’karìwakónde catyondenyèndea n’ìse: neoni ìse ne sat‐hòende t’kariwakónde èso‐seahha eayèson.
MRK.4.25	Ikea raouhha ne ròyea t’karìwakónde eahòeyouh; neoni ne raouhha ne yaghdegh‐hòyea, raouhhàge n’onkadeátsyeghkwe ne tsinahòdea royèndaghgwe.
MRK.4.26	Neoni waheàrouh, Eghsèkeanìyought ne Royànertsera ne Nìyoh, tsynìyought tòkah n’onkeah ne Ròngwe yahòdyh ne Kànea et‐ho Oghwentsyàge Kaheghdàge.
MRK.4.27	Neoni ahòdawe, neoni ahatgetskoh aghsondàge neoni keaweandè, neoni ne Kànea et‐ho Akeanìo neoni aondeghyàrou, yagh dehhoderyèndare tsiniyetyèrea.
MRK.4.28	Ikea ne Oghwentsya aohha wa‐aweghyàrou tsyondoèny Yakaneahhóndea, tontyèreaghde Wakeanaghsòndea, eadeghnòe yakaghradayerìne, oghnakeànke Yaneghsdayèrine n’Oghraghdàge.
MRK.4.29	Ok ne ònea ne tsiwakeaneahhòndea yakahhewe, yokondattye Yakeanekeriyàkt‐hake wahhàyea, ne wakarihhòeny n’eayahahhoewe Tsiniyakeanekerìyaks.
MRK.4.30	Neoni wahhearouh, ka oughde noewe n’adonsagyàdderea ne Raoyanertsera Niyoh? neteas oghnahòdea donsagyatyèrea ne da‐edewarìwarea?
MRK.4.31	Keagàyea deskyatyèrea, s’Kanea‐at Mustard Kanea, ne kahá onea eayeyènt‐ho, ne Oghwentsyàge, ne eghyeyoghst‐hòuh agwègouh tsinìgouh ne Kanea‐ogoh ne Oghwentsyàge gàyea.
MRK.4.32	Ok ne ònea kayent‐hoh, ondeghyàrouh, neoni aouhha suhha wakowànha tsiniyought n’oddyàke agwègouh Ohhónde‐sòewa, neoni wakanhághtouh Yonhaghtowàneaghse, ne nonkea Tsideas‐hòewa et‐ho akonòewede Oneaghrògouh tsi‐Yoraghgwawèrrhouh.
MRK.4.33	Neoni yotkàde ne eghnìyought Teyorighwageàwaghdouh (Parables) tsiwahhadàdyh raouha ne Oweàna ronouhhàge, asé tsinahadigwèny tsironathònde.
MRK.4.34	Ok yaghdea nenné T’hadehorighwageawàghdouh tsiwahadàdi ne ronouhàge: neoni ne ònea ok ronòuhhà‐ah, raouha wat‐harighwàt‐héde agwègouh tsiyadekarìwage ne Raotyoughkwàge.
MRK.4.35	Neoni ne Saheghnisera ne ónea Yokaraghskha, raouhha waghsakaweahhaghse ronouhha, kìnyoh dewaghdeandih tewadohhets ìsinonkàdighkoh Kanyadaràge.
MRK.4.36	Neoni ne ònea saghsakonadègwaghde ne Tsinikeantyoughkwa, ronouhha raouhha wahòne, ok nè‐e n’egh ne tsirayàdyh. Kahhoeweyakowaghne ok sàne oni wahòne raouhha òya Kanikahhoewàsa.
MRK.4.37	Neoni et‐ho noewe ontketskoh kowànea Owrouh watkaweraghkwe, neoni tsiwatyongwareeghsde waòyeaghde ne Kahoeweyàt, ne se wahòeni ònea wakaghnèkanaghne.
MRK.4.38	Neoni raouhha oghnàgea‐nòewe t’hayàdih ne Kahhòewakouh, ròdàs rotkòesere, neoni wahoewàyeghde, neoni wahoeweahhah Seweanìyo yaghkea‐deghseghre wa‐agweahheye?
MRK.4.39	Neoni wahatketskoh, neoni wahhàrisde tsiyaòde, neoni waghreahhaghse ne Kanyàdara skeanea, dàs‐dòdek. Neoni ne Yaòde wakawereant‐ho, Wahhondarayewènt‐hoh.
MRK.4.40	Neoni ronouhha waghsakaweaghse, oghnea nè‐e esòtsy wesewaghderòne? oghna‐àwea ne yaght‐ha tediseweghdàghkouh.
MRK.4.41	Neoni ronouhha kowànea wahhodighderòne, neoni wat‐hondadeahhaghse, ogh‐nòe niyotyèrea tsinihayadòdea nekea, egh nenè ok oni ne Owerouh ne on’né Kanyàdare wahhoweanàraghwe.
MRK.5.1	Neoni ronouhha èrea n’akanyadaràdyh, yahhòenewe Enakeraghserakohhe Gadarenes.
MRK.5.2	Neoni ne ònea wahadidaghkoh ne Kahhòewakoh, yokondatyea wat‐hoewaderaghde egh dàyea Tsiyeyattadarryouh n’Ongweh yodàks‐hea Kanigòera ratyeànib.
MRK.5.3	Raouhha egh t’hihanakere Tsiyehàttadarryoh, neoni yaghoughka n’Ongwe t’hayegwèny, akhoewanereanke, yaghtea oni Tsinewat‐honwaristodarrhoh.
MRK.5.4	Ne karihhòeni yodkàde ronwaghnereaghne ne Teyondaderistodarrhoghst‐ha, neoni ne Tekaristodarhòeh t’hadewadòdarighsyh tsiraghnereaghne, neoni ne Teyondaderistodarrhoghst‐ha t’hadewadeyàkhoe; yagh oni oughka n’Ongwe t’hayegwèny aaghsakoreànha.
MRK.5.5	Neoni t’yodkouh, Aghsondàge neoni Eant’yeghke, et‐ho ìrése Tsiyonondennyouh, neoni Tsiyondattyadatta‐àghst‐ha, raweanodattyèse, neoni rodadnereahattyèse Oneàya ràt‐ha.
MRK.5.6	Ok tsi ònea yahotkaght‐ho Jesus ìnouh‐niyòre, wat‐haraghdade neoni wahhonideaghtea raouhha.
MRK.5.7	Neoni wat‐haghseant‐ho roweàndeght neoni wahheàrou, nahhòtea takwatsteristaghkwa, Jesus, ìse Yesayè‐ah nene Enegeaghtsy Nivoh? t’kàkondáne Raghseanagouh Niyoh ne toghsa takeroughyàkeant.
MRK.5.8	(Ikea wahheàrouh raouhhàge, katsyàgean ne Rayàdakoh ne Ròngweh, ìse yodaks‐heah Kanigòera.)
MRK.5.9	Neoni wahorighwanòndouhse, nahhotea yesàyats? neoni raouhha dahhadàdy, wahheàrouh, Legion yonkyats: ikea yongwat’kàdése.
MRK.5.10	Neoni agwagh èso wahhorighwanègea raouhha nene yagh‐t’honsaghsakodegwaghdàne ronouhha ne Enakeraghseràgouh.
MRK.5.11	Oewa et‐ho kea niyorè‐ah nà‐ah Yonondennyouh, Yodityoghkowànea koewadinoughnattyèse Kuskus yonadekhonihattyèse.
MRK.5.12	Neoni agwègouh ne Oneghs‐houghrono‐òkouh wahhoewarighwanègea raouhha, wakonnìrouh, etho nonkà takwadègwaght Kuskusn’eh, nenè n’eayagwadaweyàdea onouhha.
MRK.5.13	Neoni yokondattyea Jesus dahhawerohhatyea onouhha. Neoni ne Kanikoughraksease wakondiyàgeane neoni waonadawevàdea Kuskus, neoni Tsiniyodityoughkwa wàtkoeràghdade yakontsneaghde Teyoghròewis et‐ho Kaniadaràgouh (Tekonnyaweeghtseraghsea ne oughdeh) neoni et‐ho wakondoeryokdea Kanyadaràge.
MRK.5.14	Neoni ronouhha ne radinòendeaghsgwe ne Kuskus wahhondègoh, neoni yonsahhontròry ne Kanàdágoh, neoni tsiyenakeronnyouh. Neoni et‐ho wàeaghde ne ayontkaght‐ho tsinahhòtea tsina‐àwea.
MRK.5.15	Neoni et‐ho wàoewe wahhoewayatòreane ne Jesus neoni wahhoewatkaght‐ho raouhha ne Oneghs‐houghrònouh rodeweaniyoughsdeanìghne, nène Legion, et‐ho reanderouh, neoni shohhere neoni ronikoughrayèry neoni ronouhha wahhodighderòne.
MRK.5.16	Neoni ronouhha ne wahhont‐kaght‐ho, wahhont‐ròry ne tsinahoyàdawea raouhha ne Oneghshoughrònouh rodeweaniyoghsdeanighne, neonì ne tsina‐awea ne Kuskus.
MRK.5.17	Neoni ronouhha tahondaghsawea wakhoeweanideaghtea raouhha ne èrea oesàreghde ne ronouhha Raonadoughwentsyàge.
MRK.5.18	Neoni ne ònea et‐ho wàrawe Kahòewakouh, raouhha ne Oneghs‐houghrònouh rodeweanìyoghsdeanighne, wahhonideaghtea nene a‐aghnèseke raouhha.
MRK.5.19	Ok sàne, Jesus yaghdeh‐hawèrou et‐ho niyàwea, ok deaghnòe wahhaweahhaghse, sasaghdeàndyh egh sàseght tsit’yèdéron ne Shènoghkwe, sheghrorighne Tsinikarihhowànea ne Royàner tsinahhyàyere tsinahhyat’yèráse, neoni tsinahhyeàdeare;
MRK.5.20	Neoni raouhha èrea sàreghde, neoni tahhadàghsáwea wahharihhòwanaghde et‐ho Decapolis, Tsinikarihhowàneaghse Jesus tsinahhotyèráse raouhha; neoni agwègouh n’Ongweh wahodineghràgo.
MRK.5.21	Neoni ne ònea Jesus sahhadóhhetsde àre ne Kahhoeweyàge ne èrea nonkadìghkon, éso Ongwe waontkeanissa‐a raouhhàge, neoni ráouhha ok èt‐ho Kanyadaràge.
MRK.5.22	Neoni satkaght‐ho, èt‐ho dàre shayàdad ne nè Radirighwakwadàckwaghs ne Synagogue, Jaìrus roewàyats, neoni ne onea wahot’kaght‐ho raouhha raghsìge wahhatyadòndyh.
MRK.5.23	Neoni agwagh wahhorighwanègea raouhha, ràdouh, kaniyagà‐ah Kheyèa‐ah yeyat’yòny yaihhèyoughse, wakoeyeanideaghtea èt‐ho à‐aghseghde neoni a‐aghseanisnoughsarea aouhhàge, nene onsayotsyende, neoni eayonheke.
MRK.5.24	Neoni Jesus sàhne raouhha, neoni èso Ongwe wahoewaghnonderattyeghde raouhha, neoni wathoewanétst‐haraghde.
MRK.5.25	Neoni kayadatògea Tyodhoewìsea òya Karaghkwa tekeni Syoghseràre et‐ho shiyoyàdaweaghse,
MRK.5.26	Neoni èso yorìwake tsiniyoroughyàgea oni èso Yorìwake n’Atshinaghkeànta nahhòtea, neoni agwègouh yodeanhàghdouh tsiniyoyèndaghkwe, neoni yaghot‐hénoe teyokwennyoh ok hègea annyough suhha dakarighwakeannyade.
MRK.5.27	Ne ònea shòerónke ne Jesus, et‐ho òewe tsideyeghsìhháre oghnàgea nonkàdih, neoni yagayéna ne Ra‐onènah.
MRK.5.28	Ikea wageàrouh, tògà ne ok ne yakyèna ne Raonènah, èt‐ho easkyeweàndáne.
MRK.5.29	Neoni agwagh oksaok tsinityawènouh n’Aonegweaghsa oughstatt‐hea: neoni yahhontstògea ne Kayerònke nene tsisakoewatsyende tsiniyoyadaweaghskwe.
MRK.5.30	Neoni Jesus yokondatyea roderiyèndare raonha‐tseràgouh oughdeàndih Kàshatsteàghsera, wàt‐hadaghradenìhhoh Keantyoghkwagouh, wahheàrouh, oughka wakayèna n’Akènah?
MRK.5.31	Neoni ne Ra‐otyoughkwa wahhoeweahhaghse, deghskànere Keantyoghkowànea teyesanetst‐haraghdohhattyea, nene sàdon, oughka yahhonkyèna?
MRK.5.32	Neoni raouhha wat‐hat‐kaght‐honnyoewe t’hadaghgwadasède ne ahat‐kaght‐ho aouhha nenekea ètho nakàyere.
MRK.5.33	Ok ne Tyot‐hoewìsea watyodouhhareàrouh neoni waoyadisshoughkwe, yoderiyèndaretsina‐awea n’aohhàge, òewe èt‐ho, neoni eghdàge ontyadòendyh raoheàndouh, neoni wahhoghròry agwègouh t’karighwayèry ne Tòkeaghske‐òewe.
MRK.5.34	Neoni waghreahhaghse, Koeyèa‐ah, Tsidiseghtaghkouh ne sesatsyende: wà‐as skeànea t’hitsisanikoughròendak, neoni sasàdouh tsiniasyàdaweaghskwe.
MRK.5.35	Aghsouh roght‐hare ’nea wàoeweh tayeyeàghtaghkwe tsit‐honoughsode ne Rarighwagwadackwaghs ne Synagogue nè e wa‐aìrouh, Sheyeà‐ah ’nea yaweahhèyouh: oghneanè suhha ok deaghsenikourhàrea ne Raweanìyoh sègouh isi nòewe?
MRK.5.36	Agwagh ne ok Jesus wahhàronke ne Oweàna n’egh waondàdy, wahhaweahhaghse n’èt‐ho ne Rarighwakwadackwaghs ne Synagogue, toghsa aesaghderòne, ne ok ne kaseghtaghkòehak.
MRK.5.37	Neoni waghshakonhèse yaghughka n’Ongwe ne ahoewaghnonderatyeghde, ne ok ne Peter, neoni James, neoni John, ne Yadadegeà‐ah ne James.
MRK.5.38	Neoni wàrawe Tsironoùghsode ne Rarighwakwaddackwaghs ne Synagogue, ne òni wahatkaght‐ho yoritstare, yontstàrouh agwàgh yondadenàse.
MRK.5.39	Ne ònea Rodaweyàdouh, waghshakaweahhàse, oghneà nè‐eh ne kea tsinisewatyèrea oni sewatstárrha? ne ok nekea ne yòdás ne Kayàdáse.
MRK.5.40	Neoni wahoewaghsdèrisde wa‐akokeaghràdea. Ok ne ònea agwègouh saghsakoyadinnegeáwe, ne yaghs‐hakoyadeáhhawe ne Roniha neòni ne Onisteáhha ne Kaksà‐ah, neoni ronouhha ne tsinihadì ne raouhha rònene, neoni yahhondaweyàde tsinòewe t’yeyattyòeny ne Iksàkeahha.
MRK.5.41	Neoni raouhha tahhanunts‐ha ne Kaksà‐ah, neoni wághreaghse, (
MRK.5.42	Neoni agwagh oksaok ne Kaksá‐ah ontketskoh neoni oughdeàndyh; Ikea tekeni‐yoghseràre tsinityòyeah; neoni wa‐akorighwaneghràgo ne kowànea Yorighwaneghrackwaght.
MRK.5.43	Neoni waghsakorihhòendeane agwègouh, yaghoughka n’Ongwe t’hayakoderiyèndaráne: neoni waghsakaweaghse kassenouh eaghska énouh ne a‐àonke.
MRK.6.1	Neoni sahhayàkeáne wàreghde, neoni et‐ho sàrawe tsi raouhha agwagh ranakere, neoni Raotyoughkwa roewaghnonderattye.
MRK.6.2	Neoni ne ònea Wa‐aweandadogeaghdàne, tahhadaghsawea waghsakorihhonnyea et‐hòne Syno?-?gogue: neoni yawetowànea yakott‐hòende na‐ah, wa‐akorighwaneghràgoh, waìrouh, Kàh oughde?-?nòe tahhawe nekea‐ea Tsinikarihhòdease? neoni oghna Kanikoughròdea oughde ne roewàwyh, ne kì nong?-?keah n’agwagh Kayodeaghseràs‐hatsde yoyòdeh ne Rasnònke?
MRK.6.3	Wahhy yagh kea nè dègeah ne Ranoughsò?-?nighs, Royèa‐ahy ne Mary, ne Yadadegea‐ah ne James neoni Joses, neoni ne Judas, neoni Simon? neoni wahhy yagh kea ne Rondeanoseahhah keant‐ho oghseròeni deweanderouh? neoni t’ha‐hodi?-?keaghràdea raouhhàge.
MRK.6.4	Ok Jesus waghsakaweahhaghse ronouhha, Prophet et‐ho nòewe ok yaght‐ha hoewàkon?-?nyeghsde, tsi agwagh ne raouhha ranakere, neoni ok Otyoùghgwákouh ne Radàddénoughwe, neoni tsi?-?Konoughsode ne raouhha.
MRK.6.5	Neoni yagh nè et‐ho tehhotyèrea Akayo?-?deaghseràs‐hatsdège, ne kìok na‐ah nene Waghs?-?hakonisnoughsarea toghkarra Niyongwèdake n’Ya?-?konoughwakdanyh, neoni saghs‐hakotsynde.
MRK.6.6	Neoni wahhoneghràgo ne wakarihhòeny tsi?-?Yagh‐detyakaweghdàghkouh. Neoni wahhaghdeàndy wahatkwadóewe et‐ho tsikanadayèndo nà‐ah, shakorighhonnyèny.
MRK.6.7	Neoni yaghsakònonke raouhhàge ne Teke?-?nis‐hadìre, neoni tahhadaghsawea ne yaghsakonhàne ronouhha teyongwèdakehhattye, neoni waghs‐ha?-?gàouh Kaes‐hatsdeaghtsera n’eayoghtòrarake ne wahhetkea Ranigòera.
MRK.6.8	Neoni waghsakaweahhaghse ronouhha nene yaghot‐hènoh t’hahadíhhawe ne Raonat‐hahhì?-?nonke, ne ok n’Adeànits yadekayàdyh: yagh‐oni ne Scrip, (Kàyare) yaghtea oni ne Kanàdarohk, yaghtea oni n’Oghwìsda aondaghke n’Akoghna?-?datseràgouh:
MRK.6.9	Ok ne ok ne teayakoghdarryonke Aghta: neoni yaghtea ne takenìhake n’Akodyàdawid.
MRK.6.10	Neoni wahhearouh n’onouhhàge, ot’hok Ni?-?wadoughwentsyodeàhak tsinòe n’eassewawe easewa?-?daweyade Kanoughsagouh, et‐ho easeweanderòndake tsi‐èrea n’eatsisseweghde ne et‐ho Wadough?-?whentsyàde.
MRK.6.11	Neoni oughka kì‐ok ne yaght‐ha yets‐hi?-?yèna, yagh oni t’heayets‐hiyat‐hòndeke, ne ònea èreah eatsisseweghde, ne et‐ho tsyakeàrawak ne Ogeàrare ne Tsyaghsìdakouh, Ikea ne eawatrorih?-?heke ronouhhàge nonkàdy. Agwagh wagweahhaghse, seahha na‐ah teayonoughyanìghdáne ne tsiniyaweà‐ouh ne Sodom neoni Gomorrha n’eaweghniseràdeke Tsinadeayondattyadòreghde, n’et‐ho Kanàdayea.
MRK.6.12	Neoni wahhoughdeàndy neoni waghderigh?-?waghnòdouh ne Ongwe ne onsayondatrewághde.
MRK.6.13	Neoni ronouhha sahhadiyadinnegeawe yawetowànea Oneghs‐houghrònouh, neoni waghs‐ha?-?konoughkawe Geàyéh yawetowànea nene Yakonough?-?wákdany, neoni saghsakoditsyende.
MRK.6.14	Neoni Kòragh Herod wahhàronke raouhha Jesus (Ikea ne Raoghseàna wadewaderighwarènyh wakarihhowànha) neoni wahheàrouh, nene John ne Sakoghnegosseraghs shotketsgweah tsihaweahhe?-?youghne, ne gadi wahhòeni Kayodeaghseràs‐hatsde tsinahontyérea wahhaderihhòwanaghde ronouhha raouha‐tseràgouh.
MRK.6.15	T’higàde ne waìrouh, ne wahhy Elias. Neoni t’higàde oni waìrouh Prophet nè keà‐eah, kea deas gàyea nè‐e easkagh ne Prophet‐hògouh.
MRK.6.16	Ok ne ònea ne Herod wahhàronke na‐ah, wahheàrouh, John negea‐eah raouhha ne Renìyarri?-?yàgouh, raouhha shotketsgwea Keahhéyàdne.
MRK.6.17	Ikea Herod raouhha yeghs‐hakonhàouh neoni roewayèna ne John, neoni roewànerea raouhha roewanhòdouh Ranaghskwa Ikea Herodias orìwa, raouhha Yadadegea‐ah Philip Ròne; ikea raouhha rodinyàkouh n’aouhha.
MRK.6.18	Ikea ne John raweàny ne Herodeghne, kea det’karighwayèry ne kea n’ìse doesetsyaderàne ne Tsyadadegeà‐ah Ròne.
MRK.6.19	Ne gàdy wahhoèni ne Herodias teyori?-?warhèouh raouhhàge nongadyh, neoni ahhorryoke raouhha, ok yagh deyokwennyouh.
MRK.6.20	Ikea Herod wahotsàníge ne John, roder?-?yèndáre Yongwedìyoh, neoni Royadadogeaghty, ne rodeanikòerare raouhha; neoni ònea rodeweanat?-?hònde, èso Yorìwake tsinahhàyere, neoni tsirode?-?weanat‐hònde wahats‐heanòenyh.
MRK.6.21	Neoni ne ònea waoweyeastàne yahhondegh?-?nìseríhhewe, nene Herod Weghnisera tsinihonake?-?ràdouh waghs‐hakaweanyòdea ne Raoyanetdaòkouh, Radighseanowàneaghse, neoni ne T’hadiyadagwenìyose ne radinakere Galilee:
MRK.6.22	Neoni ne ònea n’Akoyéyah ne Herodias dondaweyade, neoni watkanonnyagh‐kwe, neoni tah?-?haweridiyòne Herod, neoni ronouhha ne easkaghne radìderouh ne raouhha, ne Kòrah waghreahhaghse ne Kayàdase, Takerighwanòndouh tsiok nahhòtea eaghsérheke, eankòeyouh.
MRK.6.23	Neoni yorighwaghnìrouh wahhaweaneàndáse, tsioknahhòtea eaghskerighwanòndoughse, ne eankòe?-?yoh n’ìsse, èt‐ho ne sadewaghseànea niyekanihharàne Tsiniwakyaneghtsera.
MRK.6.24	Neoni soughdeàndy, neoni wa‐aweahhaghse n’Onisteahhah, ot‐oughde nahhòtea eankerighwanòn?-?doh? neoni wageàrouh ne Raonòntsy ne John ne Shakoghnegosseraghs.
MRK.6.25	Neoni sàwéghde agwagh oksaok watyoghs?-?terihhea et‐ho Koraghne, neoni wakarighwanòndoh, wageàrouh, kenòewese nene ìse a‐aghskouh oewah Kèghratne ne Ra‐onòentsy ne John ne Shakoghnekosseraghs.
MRK.6.26	Neoni ne Kòrah yoneghrackwaght wahha?-?weryendakshea: ok shègoh sàne ikea ne ne Aorìwa tsiniyorighwaghnìrouh rodàdyh, neoni ikea ne Ra?-?odirìwa ne raouhha easkaghne radìderouh, yagh?-?deh‐hanòewese n’ahaweanóndyh.
MRK.6.27	Neoni yokondattye ne Kòrah yaghshakonhàne ne Shakòdirryoghs, neoni waghshageaweahhaghse n’eantyénhawe ne Raonòentsyh: neoni wàreghde neoni yahhonnyàrriake raouhha et‐ho Tsinanàghs?-?gwayea.
MRK.6.28	Neoni wa‐ehhewe ne Raonòentsy Keghràtne karattye, neoni yakòeyouh ne Kayàdase: neoni ne ya‐à‐ouh ne Onisteahhah.
MRK.6.29	Neoni ne ònea ne Raotyoughkwa wahhòeronke, et‐ho whhònewe neoni wat‐hàdighkwe ne Raoyeroendakeahha, ne oni et‐ho yahhadìdea Tsiyondattyadada‐àghst‐ha.
MRK.6.30	Ne oni ne Apostlehògouh wahhontkeanissà oghseròenih et‐ho Jesusne, neoni wahhoewagh?-?ròry agwègouh n’othènouh, detsyàrouh ne tsinah?-?hontyere, neoni tsinaghsákodirihhonnyeh.
MRK.6.31	Neoni was‐hasaweahhaghse kàro kasseneght t’hatsyouhhà‐hak Karhàgouh noewe, eadesewadorìss?-?hea nyàre: Ikea àsé yawetowànea yagohattyeh neoni tsyakoghdeandyouhhattyeh, neoni ne ronouhha yaghde‐yàweght ahonoerisseàndáne are oni ne ok ne dahontskàhouh.
MRK.6.32	Neoni èreah wahhòneghde et‐ho Karhàgouh noewe Kahhonweyagowaghne ok adaghsegh?-?dòenke.
MRK.6.33	Neoni wahhoewadìgea n’Ongweh ronouhha tsi‐èrea wahhòneghde, neoni yotkàde ne wahhoewayènderéne raouhha, neoni watyòeraghdade egh?-?dageghshouh et‐ho nongadih tayoughdeantyònkoh agwègouh tsi‐Kanadayèndouh, neoni yahhoe?-?wàdy yatòreane, neoni wàoewe oghseròenih raouhhàge.
MRK.6.34	Neoni Jesus, ne ònea tahhayàgeane, ne wagh?-?sakotkaght‐ho Sakotyoughkowànea, neoni ne wa?-?honikoughràreke ne Keandearouh ronouhhàge, ne wahhoni ronouhha aniyought Teyodinagaron?-?dòe‐ah yagh‐eas‐hìgea deyodìyea n’Akoewadikagh?-?datyèseke: neoni tahhadaghsawea waghsakorihhonnyeh ronouhha èso Yorìwage.
MRK.6.35	Neoni ne ònea ìnouh Ondeghnisereaháwe noewa, Raotyoughkwa raouhhàge wahhònewe, neoni wahhóeweaghse, Karhàgouh wahhy ne keànt‐hoh, neoni nonwa ne n’isinih tsi Ondeghniserìne.
MRK.6.36	Sas‐heyadègwaght, soughdeàndyh nene yoe?-?sahhònewe Tsityenakeronnyoh, neoni et‐ho tsi‐Ka?-?nadayendòe‐a, neoni ahondatnìnoese Kanadarohk: Ikea yaghot‐hènoe dehhodìyea n’ahàdige.
MRK.6.37	Raouhha tondahhadàdy wahheàrouh ne ronouhàge, yetshìyoh n’ìse n’eahhàdige. Neoni sahhoe?-?weahhaghse raouhha, Eayagwaghninoehha kea nàah tekeni Teweanyawe (penny) tsinea‐yoghs‐heagh?-?seraghske ne Kanadarohk, neoni eayahhìyouh ronouhha ne eahhàdeke?
MRK.6.38	Raouhha waghsakaweahhaghse ne ronouhha, do ni‐Kanadaràge sewàyea? wàsene yatsyat‐kaght?-?hoh. Neoni ne onea waditòkeaghse, wahhonnìrouh wisk, neoni Teckeantsyàge.
MRK.6.39	Neoni raouhha waghsaweahhah agwègouh eghdàge yondedaràyea Eakeantyoghkwadogeahhà?-?donke et‐ho Ohhondàge.
MRK.6.40	Neoni waondedaràyea Tekaneàradennyouh, ne Teweanyawe‐ehattye neoni wisksouh Niwaghs?-?heahhattye.
MRK.6.41	Neoni ne ònea wàtraghkwe ne wisk ni’Ka?-?nadaràge, neoni ne Teckeantsyàge, Karoughyàge ya?-?hat’kaght‐hoh, neoni wahhayadadìrihsde, neoni wàt?-?hayàk‐hoe ne Kanadaroh’k, neoni yaghshagàouh ne Raotyoughkwa, ne oheandou àghsakodiyeàhaghse: neoni ne Teckeantsyàge wahak‐haghsyoènkoh Rao?-?dityoughgwakouh agwègouh.
MRK.6.42	Neoni ronouhha agwègouh wahhàdike, neoni wahhonaghdàne.
MRK.6.43	Neoni doesahàdighkwe tekeni yaweàre Ni?-?wat‐hèrake ne Wa‐akokwìne, neoni ne Keantsyoh.
MRK.6.44	Neoni ronouhha nene wahhàdike ne Kanadarohk wisk Niweanyawe‐eghtseraghsea oughde Ongwe (niyongwèdake).
MRK.6.45	Neoni agwagh oksaok raouhha t’hondagh?-?sakonough dòese ne Raodyoughkwa n’oesahhonditta ne Kahhoeweyakowaghne, neoni n’ahhoughdeandy ne èrea nongadighkouh ohheàndou ne et‐ho Bethsaida, aghsouh ne raouhha easeghsakodègwaghde tsini‐Keantyoughkwa n’eatsyoughdeàndyh.
MRK.6.46	Neoni ònea tsyakoghdeantyonke, raouhha aèrea wàreghde Onontohharàge ne et‐ho yahadereà?-?nayea.
MRK.6.47	Neoni ne onea Yokaraghskha, ne Kahhoeweyakòwah ’nea Sadekanyadarrhea nòewe, neoni rà?-?ouhhà‐tsiwa et‐ho Eghdiyògeh.
MRK.6.48	Neoni waghsakot‐kaght‐ho ronatoriànerouh rodikawehhattyeh: (ikea akde tsinityowereáhha ro?-?diweraghraouhhattyea) neoni ònea oughdeh kayè?-?rihhadont Tsiniyodaghsondadihhea et‐ho wàreghde ronouhhàge, ìreh Kanyadaràge, neoni ashakotohhets?-?deany ronouhha.
MRK.6.49	Ok ne ònea ronouhha wahhoewatkaght‐ho raouhha ìreh Kanyadarage, wahhònere ok Adonhets kea? neoni wat‐houghseant‐ho oksa.
MRK.6.50	(Ikea ronouhha agwègouh wahhoewat‐kaght?-?ho, wahhonaderoughyeaghtea:) neoni yokondattyeh raouhha waghshakoweànaráne, neoni washakaweah?-?hase, sewanìgoghraghnirouhhak, I‐ih ne keà‐eah, toghsa a‐esewaghderòne.
MRK.6.51	Neoni et‐ho wàreghde ronouhhàge et‐ho Kahhòewakouh; neoni wa‐atkewearìyáke tsiyaòde: neoni ne‐e nè koewàyats wahhodinikoughrinnegeane ronouhhatseràgouh, neoni yeyottohhetsdouh wahho?-?dineghràgo.
MRK.6.52	Ikea ronouhha yat’ha tehhodiyadoreghdouh ne tsiniyotyanàdouh ne wisk ni‐Kanadaràge: ikea ronouhha Raoneriane nà‐ah kaniràdouh.
MRK.6.53	Neoni ne ònea wat‐hondohhersde ne reanoe?-?gàdy, wahhòne et‐ho Oghwentsyàge ne na‐ah Gen?-?nesaret, neoni Atsyàkta wahhòneghde.
MRK.6.54	Neoni ne ònea ronadidàghkweáne Kahoewe?-?yagowàghne, agwagh oksaok wahhoewayènderéne nené raouhha,
MRK.6.55	Neoni watyoraghdade Enakeraghserakoughs?-?houh nene agwègouh Tsiniyenakeraghsera okt‐hade?-?yogwadasèdouh, neoni dayondaghsawea ne yehhawe?-?nondyèse Kanakdàge ne n’et‐ho n’Yakonoughwakdany, tsinòewe n’ìre waòerónke.
MRK.6.56	Neoni tsioknòewe yehhadaweyade, et‐ho tsi?-?Kanadayendòe‐ah, Kanadakoh deas, agwagh ne deas nok t’hiyenakeronnyouh, et‐ho wa‐èyea n’Yakonoughwakdany Tsidekanadogeaghserouh, neoni wahhoewarighwanègea nenè ne ok oni togah oghstòeha yayeyèna tsiyotsde ne Raodyadawid: neoni asè tsi?-?nikouh ne oghstoeha yaoro‐oghde raouhhàge, sy?-?yeyadagwekhene sayòendouh.
MRK.7.1	Et‐hoghke waoèwe oghseròeny raouhhà‐ge ne Pharisees, neoni ná nè Rought‐harrha, ne na‐ah ne Jerusalem nongà tahhòneghde.
MRK.7.2	Neoni ne ònea waghs‐hakonat‐kaght‐ho oddyake ne Raotyoughkwa wahhadinàdarake Radis?-?noughsahetkea (nene ayaìrouh, yagh‐deyakoghts?-?yóhhare) ne wahhadirighwats‐heàry ne na‐ah ho?-?dirighwannhìge.
MRK.7.3	Ikea ne Pharisees, neoni agwègouh ne ne Jews?-?hàga, niyàre eantewatyèreaghte eayoughtsyohhare, et‐hòne deayontskàhouh, radirighweahhawe ne Ra?-?dighkowàneaghse ne Takarighwadattye Karighwagàyouh.
MRK.7.4	Neoni ne ònea Tsityonkeghrontaghkwa don?-?dayeyeaghdàghkwa, et‐ho àre enoughtsyohharehhe, yaght‐ha dahhontskàhouh. Neoni èso Yorìwake oyàs‐hou n’adekarihhodeàse ne egh tsineayoghdouh ne na‐ah rodiyènah n’eahhadirighweahhàwake, ne nonkea ne n’yenohhare ne Kerat, Cup‐hogòe‐ah, neoni Katshe sòe‐ah Karistatsisòe‐ah Kèrat, neoni n’Adekwaghraghk‐hogòe‐ah.
MRK.7.5	Et‐hoghke ne Pharisees neoni ne Rought‐harrha Raòuhha shahhoewarighwanòendoughse, (wahhonnìrouh) Oghna‐ah yaghnèh tehhonaderatt?-?yeh ne Seantyouhhkwa Tsinikarihhòdea ne Radikowaneaghse radirighweahhawe, ok ràdiks Kanadarohk yaghsè tehhonaghtsyohhare?
MRK.7.6	Raouhha dontahhadàdy waghshakaweahhaghse, Et‐hoghtsy tsinihoyèrea ne Esaias ìse eghtshisewea?-?douhhouh tsinit‐haweànade yageà‐ah Sewarigh?-?wiyoghsdon, (t’hiyeyakonoeweàghdon) asè eghnì?-?youht kaghyàdouh, keakayea Ronongwe rong?-?konnyeag st‐ha ne (Radighsène) Radighskwean?-?dàge, ok ne Raoneriàne ìnouh tsi‐nè‐n’adeyagwadere.
MRK.7.7	Ne non’kea‐kaghsdontsdòu, tsinihontyèrha ronouhha yongweanideaghseghs, shakodirihhonnyèny ikea Tsinakarihhòtea ne n’Ongwe Yakorighwissouh Akoghtyawearats‐hera.
MRK.7.8	Ikea akta wesewattyeghde tsinighst‐hiseweàny ne Niyoh roghtyawearàdouh, ne sewayenawàgouh ok Ayondoughtsera Ongwe Akorìwa, ne nonkea eayenohhare ne Katshesòe‐ah neoni Cuphogòe‐ah: neoni yotkàde oyàshou Eghnikarihhòtease eghnise?-?wàyerrha.
MRK.7.9	Neoni waghsakaweahhaghse ronouhha, kanànouh ise wesewaweanòndyh tsinìgouh eghtshiseweanìghne Niyoh nene a‐esewarighwawàkhouh Karighwadáttye ok Ayondoughtsèra tsyouhhà Aghsewarìwa.
MRK.7.10	Ikea Moses ràwea eghtskonnyughst‐hak ne Yanihha neoni Sanisteahha: ne oughkakiok karigh?-?waksea eahaweahhaghse ne Ronihha tòga deas Ronisteahha, reahhey Keàhheyàtne.
MRK.7.11	Ok sewàdouh, tògát ne Rongwe ahhaweaghse ne Ronihha Ronisteaha deas‐heàweah, Corban, et‐ho niyoughtouhhatye, ne nonkea ne aìrou, Wakòeyoh, oghkìok nahhòtea ònea teayonderighwàtsha: ònea kì ok theayondadeweanìyoke.
MRK.7.12	Neoni ònea degh tsisewaweanìyoghsde ne eaheanoughdou ne eahshakoweànaraghkwe ne Ronihha Ronisdeahhah deas heàwea:
MRK.7.13	Tsyonnighsne Raoweàna ne Niyoh ne n’yagh?-?ot‐hènou t’yadayorihhòndáne keat’kàyea aorìwa nesè warighweahhawe Karighwagàyouh Karighwa?-?dattye, ne nà‐ah yetsirighwàwyh: èso Yorìwake ne sàkah eghnikarihhòtease ne èt‐ho ni‐sewatyerrha.
MRK.7.14	Neoni ne ònea yaghsakoroughyehhare agwègouh ne Ongwe raouhhage, waghsakaweahhaghse ronouhha, Takwadahhoughsadats tsyadahhoughsadat Ilghne ni‐yadetsyongwèdake, neoni sewàronk.
MRK.7.15	Yagh ne kea othènou ne átsdeh‐nahhoyeròn?-?dadihhou dakayeaghdaghkwe ahodaweyàdea ahha?-?ongwedahhétkeghde ne Ròngwe: ok kea deagh gàyea ne nà‐ah ne raouhhatseràgoh eant‐kayàgeane, ne deagh nòe nà n’èt‐ho eahaongwedahhetkeaghde ne Ròngweh.
MRK.7.16	Niyadetsyongwèdake ne Tehhahoughdónde raghronkàt‐ha, ràronk kì assah ne tsinikàdouh.
MRK.7.17	Neoni ne onea yehhodaweyàdouh Kanoughsagouh et‐ho tahhayeaghdaghkwe tsiyakotkeanìs?-?soe‐òne, raouhha Raotyoughkwa sahoewarighwa?-?nondoughse raouhha tsiniyotyèrea ne Tekarigh?-?wageawaghdouh.
MRK.7.18	Neoni waghs‐hakaweahhaghse ne ronouhha, yagh kea ne kea desewaghrùnk‐ha oni kea n’ìse? yagh kea t’hiyesewanikoughrayèndáse nenè tsiok nahhòtea àtsdeh n’ahoyerondadighne Rongwe ne nonkea ne ot‐hènouh àrake, yaghde yàweght a‐ha?-?ongwedahhetkeaghde;
MRK.7.19	Asé kea ne wahhòeni yagh Raweriàne thi?-?yaondaweyade, Ranegweàndakoh ok, neoni sakayà?-?geáne ne atsdeh sahhàdouh doesahotyadohhetsde, agwègouh tsi‐n’ìraks?
MRK.7.20	Neoni wahheàrouh, nene dàweghde dakayàgeane nà‐ah ne raouhha tseràgouh, nè‐eh eah?-?haongwedahhetkeaghde ne Rongweh.
MRK.7.21	Ikea dakayeaghdaghkwe nàkouh, Raweriaghsakouh nonkàdih ne Rongweh, t’houghdeandy yodakshea Eanoughdonnyoughtsera, Kanaghkwa Karighwanerea, teyontyeronnyoughs Kanaghkwa, Ayon?-?datterìyoh,
MRK.7.22	Yeneaghsgwaghs, Yakonìyouh, Yodáksease, Yaghdetyerighwayèrits Yakonigoughrontyedàtskouh, Yakonòss‐heah, Roewats‐haweanoryàt‐ha ne Niyoh, Kanayèghtsera, Karighwagwègouh ne yòdegh n’a?-?karihòtea.
MRK.7.23	Agwègouh nene keagàyea Tsiniyorìwake yodaks‐heàse dàweghde nàgouh nonkàdy, neoni wahhoegwedahhetkeaghde ne Ongweh nà‐ah.
MRK.7.24	Neoni wahatketskoh et‐ho yahayeghdagh?-?kwe neoni wàreghde Tsinadewadoughwhentsyak?-?dattye n’anè Tyre neoni Sidon, neoni yahhadaweyade Kanoughsagouh, neoni rerhaghkwe yaghoughka n’Ongwe t’hayakoderyèndaráne; ok yaghde yodòe‐ouh n’ahadaghseghde.
MRK.7.25	Ikea kayadatògea Tyodhoewìsea aouhha Ako?-?yèa‐ah kea nityakoyeàhaghne yakotyeàny wahhétkea Kanigòera, ne nà‐ah wa‐òeronke raouhha, neoni wà‐oewe et‐ho Raghsìge ontyadòndy.
MRK.7.26	(Ne Tyodhoewìsea n’akayatòdea nà Greek, Syrophenician n’Aoughwhentsyòdea) neoni raouhha wahhorighwanègea nene àrere kyadinnegeaghne Oneghs‐houghrònouh n’Akoyè‐a yakotyeànyh.
MRK.7.27	Ok Jesus waghreahhaghse aouhha, Nyàre eayakoghdàne eandewatyèreghte n’Iksaogòe‐ah: Ikea yagheghdeghkarihhòdea ne da‐ayeghkwe ne Iks?-?ha‐gòeah Ako‐nadaroh’k, yakòewannattyease Erhar.
MRK.7.28	Neoni t’hondondàde neoni wageàrouh raouhhàge, et‐ho, Sayàner: sègoh sàne Erhar ne nàah nya?-?deyakorighweyaghstouh nàgouh Atekwaghraghkse?-?rògouh eakòndike ne Ikshaogòe‐ah enyakonisereàsy Onawatsisdasòe‐ah.
MRK.7.29	Neoni waghreghaghse aouhha, Ikea tsinegeà n’aghsìrouh wàghnyoh sasaghdeàndy, ne Oneghs?-?oghrònouh sakayàgeane n’yakotyeanighne ne She?-?yeà‐ah.
MRK.7.30	Neoni ne onea yahhòesoewe ne Tsityonough?-?sode, ne waotòkeaghse ne Oneghs‐hoghrònouh t’syoyageà‐ouh, n’Akoyeà‐ah yakotyeanìghne yeya?-?tyòeny Kanakdàge.
MRK.7.31	Neoni àre èrea sàreghde ne et‐ho nonkàdih Tyre neoni Sidon, et‐ho sàrawe ne Kanyadaràge ne Galilee, ne sadewaghseànea ne tsiwadoughwent?-?syàde ne Decapolis.
MRK.7.32	Neoni ronouhha et‐ho wayàt‐hewe raouhhage sayàdah tehahhoughtagwègouh, neoni Rawea?-?naks‐heah; Neoni wahhoeweanideàghtea ne ya?-?honisnoughsarea raouhhàge.
MRK.7.33	Neoni raòuhha akta wahoyadeahhàwighde ne tsinoeniyakotkeanissouh, neoni Yahheanisnough?-?sàtta raouhha ne Rahoùghdágouh, neoni raouhha wahhanitskerarrhoh, neoni kea niyahhàyere ne Reanaghsàge.
MRK.7.34	Neoni yahhatkaght‐ho Karoughyàge sah?-?hoeriserakèrea neoni wahheàrouh wahhaweahhaghse raougha, Ephphatha, ne na‐àh, waden?-?hodònkoh.
MRK.7.35	Neoni agwagh oksaok ne Rahoughsàge on?-?denhodònkouh, neoni tsiyoghsaradattye ne Reanaghsàge ont‐derighsy, neoni raouhha wahhadàdy yogh?-?rònkàt ok hadenosèrhea.
MRK.7.36	Neoni raouhha waghsakorihhóndea ronouhha waghsakodàdy nene yagh kea n’Ongwe t’ha‐agh?-?sakodighroryàne. Ok negea tsisouhha èso waghsakorihhóndea ronouhha, n eadeaghnòe souhha èso wahhaderihhòwanaghde (wat‐haderighwarenyade) ronouhha.
MRK.7.37	Neoni nà‐ah ne yeyodohhetsdouh ne wa?-?akorighwaneghràgouh, wàighronnyoh agwègouh, t’hiyoyannère Raouhha tsinahhàyere: wahhagwèny sayòeronke ne Teyonhoughdagwègouh, neoni waondàdy n’yagh deyondadìhhaghkwe.
MRK.8.1	Et‐hone nòewe Niweghniseràdegkwe agwagh Keantyoghkowànea, neoni yaghot‐hènouh de?-?yakòyea nàyeke, Jesus yaghsakònonke ne Raotyoughkwa raouhhàge, neoni waghsakaweáhhaghse.
MRK.8.2	Wahhèdeare nekea Tsinikeantyoughkwa, ne wahhòeni ne ronouhha onea aghsea Nonda shiyak?-?wèse neoni yaghot‐henouh tehhodìyea n’aha?-?dike.
MRK.8.3	Neoni toga nonkeah oesakheyadègwaghde oesahhoughdeàndy yagh‐dekhodiniahhat tsinòe t’ho?-?dinoughsòdouh eahonadakeaghrokweghse tsiniyeas?-?hòne: Ikea niyadeyongwèdage ne ìnouh shoni?-?tyakawenoughserouh.
MRK.8.4	Neoni Raotyoughkwa tondahhondàdy raouhhàge, kà n’ondayehhawe ayegwèny Ongwe aya?-?koghdàne tsi‐nekea nikeantyoughkwa Ronnongwe ne Kanadarohk ahoewadìnonde ne keant‐hoh Karhàgouh?
MRK.8.5	Neoni waghsakorighwanòndòese ronouhha, do nikanadaràge sewàyea? neoni wahhonnìrouh, Tsyàdaghk.
MRK.8.6	Neoni waghsakaweahhaghse ne tsinikeantyoughkwa ne eghdàge Oghwentsyàge ayondeda?-?ràyea: neoni wàtraghkwe ne tsyàdaghk nikanadaràge, neoni wahhadoughraghserouh, neoni wat‐hà?-?yàkhoh, neoni yas‐hagàouh ne Raotyoughkwa ne oheàndouh as‐hakodigeghròehaghse: neoni et‐ho n’ahadìyere oheàndouh wahhadìyea Tsikeantyogh?-?gwayea.
MRK.8.7	Neoni toghkarra Nikeantsyàge rodiyèndagh?-?kwe: neoni wahayadadèrighsde, neoni waghsako?-?rihhòndea ne Raotyoughkwa nene oheandou‐òne asakodìhhaghse.
MRK.8.8	Et‐ho na‐àweane wahhàdike, neoni n’awahho?-?nàghdane: neoni doesaghdighkwe ne teyokwagh?-?rìouh tsinayodàdeare tsinìkouh wahhòdighkwe, ne nà‐ah tsyàdagk Niwat‐hèrake.
MRK.8.9	Neoni ne nan’èh wahhàdike nà‐ah kayèrih oughde Niweannyàwe‐eghtseraghsea: neoni sagh?-?sakodègwaghde sahhoughdeàndy.
MRK.8.10	Neoni agwagh oksaok wahhadìtta Kahhoeweyakowaghne yehhadigwègouh Raotyoughgwa, neoni wahhònewe et‐ho nonkàdighkouh ne Dal?-?manutha Wadoughwentsyàde.
MRK.8.11	Neoni ne Pharisees wahhònewe, neoni tahhondaghsawea ne wahhoewarighwanondonn?-?youghse raouhha, radirighwìsaks raouhhàge ne Yotyanàdouh Karoughyàge ondàweghde, tehhoe?-?wadeanageraght‐ha.
MRK.8.12	Neoni ne sahha‐oeryagèrea watyosereàny ne Raonigòeragouh, neoni wahheàrou, oghnà‐ah eghna‐èyere ne kea Yeghnegwaghsade yakèsaks Yotyanàdouh? agwagh wagweahhaghse yaghtea Yotyanàdouh t’hayondàdouh ne kea Kaghnegwàgh?-?sade.
MRK.8.13	Neoni èrea sàreghde ronouhhàge, neoni sahhaditta Kahhoeweyakòwah, n’egh àre sàreghde ne èrea nonkàdighkouh.
MRK.8.14	Noewa nà ne Raotyoughkwa yagh deshon?-?nèyaghre n’ahhodihha ne Kanadarohk, yagh òni ne Kahhoeweyakowaghne dèweh Skanadaràt?-?hok.
MRK.8.15	Neoni waghs‐hakoghretsyàrouh, wahheàrouh, tsyattadenigoerareah, toghsa ne a‐esewàráne ne Raonatteagwaght‐ha (Leaven) ne Pharisees, ok oni ne Raotteagwaght‐ha Herod.
MRK.8.16	Neoni wahhoederyendayèndoewe ronouhha Raodityoughgwagoh, wahhonighronnyouh, ne kì nàh wahhòeni ne yagh deyongwàyea Kanadarohk.
MRK.8.17	Neoni né ònea Jesus wahhotògeaghse, waghsakaweahhaghse ronouhha, oghna‐ah wesewaderien?-?dayèndoewe, wahhòeni yagh desewàyea ne Kanadarohk? yagh keah thiyesewanikoughrayèndáse shègoh yagh oni desewaghrònkaghs? shègoh kea yognnirrhà‐ouh ne Seweriàne?
MRK.8.18	Desewakaghkàronde yagh desewàkeah? neoni desewahoùghdonde, yagh desewaghrunk‐ha? neoni yagh kea ne kea desewèyaghre?
MRK.8.19	Ne ònea shadékhrighde ne wisk ne Kanada?-?ràge Keantyoughgwàgouh wisk Niweanyawe‐egh?-?tseraghs‐hèa, do Niwat‐hèrake t’hitkahhere tsisewa?-?nougagwàsouh ne yokgwaghrìouh? wahhoeweahhaghse tekeni‐yaweàre.
MRK.8.20	Neoni ne ònea ne tsyàdagh Keantyoughgwa?-?gouh ne kayèri Niweannyawe‐eghtseraghsea, do ni‐Wat‐hèrake thitkahhere tsisewanoughgwàsouh ne deyokgwaghrìouh? neoni wahhonìrouh tsyàdaghk.
MRK.8.21	Neoni waghsakaweahhaghse ronouhha, ogh?-?nì yotyèrea ne kea‐eah ne yagndé sewaghrunk‐ha?
MRK.8.22	Neoni et‐ho wàrawe yahhàrawe Bethsaida, neoni et‐ho wahhoewayàt‐hewe Tehharoewègouh ne Ronwe raouhhàge, neoni wahhoewarighwanègea ne kea niyahòyére raouhha.
MRK.8.23	Neoni wanhonunts‐ha ne Tehharoewègouh, wahhoyadinnegeawe ne Kanàdagouh; neoni ne onea waheanitskerarhòh ne Rakaghdège, waghnisnough?-?sarea, wahhorighwanòndoughse do waghsatkaght?-?hoh kea?
MRK.8.24	Neoni yahhatkaght‐ho, neoni wahhe‐rouh, tekhkànere Ongwe anyough Karònda ì‐yea.
MRK.8.25	Oghnakeanke, yoesahheanisnughsarea àre ne Rakaghdège, neoni wahhaweaghse yonsahhat?-?kaght‐ho: neoni raouhha sahhàdouh, neoni wahhà?-?gea waghs‐hakògea n’Ongwehògouh ok adeanoeser?-?hea yògeant.
MRK.8.26	Neoni sahhodègwaghde tsinonkà Th’onough?-?sode, wahheàrouh, yaghoni Kanàdagouh t’hoesagh?-?sede, yagh‐oni oughka t’ha‐aghseghròri ne kea ne Kanàdagouh.
MRK.8.27	Neoni Jesus wàreghde wahhayàgeane, neoni ne Raotyoughkwa nonkàdyh Kanàdagouh nanè Cesarea Philippi: Neoni ok ne tsiròne raouhha waghshakorighwanòndoughse ne Raotyoughkwa, wahhearouh, t’hènou yòndonnyoh n’Ongwe nene oughka n’I‐Ih?
MRK.8.28	Neoni tondahhondàdy raouhhàge, John ne Shakoghnekosseraghs: ok oddiake yòndouh, Elias; neoni t’higàdes‐hoe yòndou, ne easkagh ne Prophet?-?hogòekeaha.
MRK.8.29	Neoni waghshakaweahhaghse ronouhha, ok oughka kàdy n’ìse seweàrouh n’I‐Ih? Neoni Peter tondahhadàdy neoni wahhaweahhaghse raouhha, ìse wahhy ne Christ.
MRK.8.30	Neoni waghsakorihhóndea ronouhha nene yaghhoughka n’Ongwe da‐aghshakodighroriàne ne nà‐ah ne Raouhha.
MRK.8.31	Neoni raouhha tahhadaghsawea waghsakorihhonnyeh, ne wahheàrouh Ongwe Roewayeà‐ah agwaghok eahharoughyàgea èso Yorìwage, neoni yaght’ha hoewaweànaraghkwe ne Radikowaneaghse neoni ne T’hadiyadagwenìyose ne Raditsihughslatsy neoni ne Rought‐harrha, neoni ne eahhoewarryoh, neoni oghnakeanke ne aghsea Niweghniseràge eaha?-?ketskoh àre.
MRK.8.32	Neoni raouhha wahhadàdy ne ne tsinahheàrouh ok t’hont kwat‐ho. Neoni Peter wahhotkòndea, neoni tahhadaghsawea ne wahhòrisde raouhha wahhori?-?waghstea.
MRK.8.33	Ok ne ònea wat‐hatkarrhatdenihhouh, neoni deghsakokaghneronnyouh ne Raotyoughkwa, raouhha wahhòrisde Peter, wahheàrouh, aknàgea seght, ìse Satan: Ikea ise yagh‐deghsenòewese nene Niyoh tsinihanòewese, ok deaghnòe ne‐è tsinahhòtea‐shòe ne Ongwèghne Akorìwa.
MRK.8.34	Neoni ne ònea yaghsakònonke n’Onwehhògou raouhhàge, yehhadigwègouh ne Raotyoughkwa oni, waghsakaweahhaghse ronouhha, ok kágìok yenòewese n’eatyonksereghde I‐Ih, kìnyoh raderighwadègouh raouhha tseràgouh, neoni dèrághk Raoyághsa, neoni raknonderattyeght I‐Ih.
MRK.8.35	Ikea oughkakìok ranòewese teahhonough?-?yànige tsirón‐he, eahhoghdòese nà‐ah; ok oughkakìok eahhoghdòese tsiron‐he ikea ne I eankerih?-?hòeny neoni ne Gospel Orighwadogeaghty, ne sa?-?eyàdat nà‐ah eantsyondattyadògouh.
MRK.8.36	Ikea oghnà nahhòrea yeahhatseanonnyade ne Rongwe, toga‐noe‐keah Oughwentsyagwègouh ahhadeweanìyoghsde, neoni akayadàghtouh ne raouhha Raodonhets?
MRK.8.37	Ne deas oghnahhòtea ne Rongwe a‐aghsa?-?gàouh ne dahhadàdou ne Raodònhets?
MRK.8.38	Oughkakìok kàdy eayongwadéhhàse I‐Ih, neoni ne Akeweàna ne kea‐eah Kanaghkwayako?-?righwanneràkskouh neoni Yakorighwanneràkskouh Eghnegwaghsa; Raouhha kàdy ok‐hare nea‐nè?-?eh oni eas‐hodéhhàse ne Ongwe Roewayeà‐ah ne onea eantreh ne Raoeweseaghtseràgouh ne Ro?-?nihhah yehhadigwègouh Radiroughyageghronóe?-?tseradogeaghtiògouh.
MRK.9.1	Neoni waghsakaweahhaghse ronouhha, agwagh wagweahhaghse, nene nonkea nà‐ah oddyake ronouhha negea radikeannyade, ne nà‐ah arekho ne t’heaonatkaght‐hoe nene Keahhèyouh, nyàre eahhonatkaght‐houh ne Raoyanertsera ne Niyoh eàwawe okt’heaka‐as‐hatsteke.
MRK.9.2	Neoni oghnakeànke yayak Nonda, Jesus wahhoyadeahhawe raouhhàge, Peter, neoni James, neoni John, neoni waghsakonoents‐hène ronouhha Onontohharàge Yonòendis ok‐t’hihonouhha‐tsiwa: neoni Wat‐hatyàdade ne tsidehoewakànere.
MRK.9.3	Neoni ne Raonèna wadewaderòndea, ne nyadèwakde kearàgea anyogh Onyéghde: ne n’Oughwentsyàge n’yagh t’hakagwèny et‐ho n’akearageàhake.
MRK.9.4	Neoni et‐ho waghsakonatkaght‐ho ne Elias ìneh Moses: neoni wat’hadight‐hàrea ne Jesus.
MRK.9.5	Neoni Peter tahhadàdy neoni wahhaghse ne Jesus, Seweanìyoh, waongwayannereaghse tsi‐keah iddewèse: kìnyoh tewaghsgwàreah aghseah n’ea?-?Kanoughsagèhhake: easkagh ne ìse Sanoughsa, easkagh ne Moses, easkagh oni n’Elias.
MRK.9.6	Ikea ok yagh dehoderyènda‐oewe tsinahòtea a‐heàrouh, Ikea ne tsinahhodighderòeny.
MRK.9.7	Neoni nà‐ah Wakeatshàdarea wat‐hodidò?-?geaghde: neoni et‐ho Dayeweannínegeàne Ots?-?hàdakouh, waìrouh, nenegeah ne rinoroughkwa‐òewe Iyeà‐ah: eghtshitsyat‐hòndats raouhha.
MRK.9.8	Neoni ok t’hontya‐àk, tsy ne onea wat‐hont?-?kaght‐hònnyoewe t’hat‐houghgwadasède, yaghoughka n’Ongwe òya deseghsakonatkaght‐hou, yadeha?-?yàdy ok ne Jesus.
MRK.9.9	Neoni ok ne tsi‐shonatsneaghdouhhattye tsi‐Yonònde, waghshakorihhóndea ronouhha nene yaghoughka t’hasakodighroryàne tsinahhòtea wah?-?hontkaght‐ho, n’yàre ne Ongwe Roewayeà‐ah eas‐hotstetskwea ne Keahheyádne nongàdyh.
MRK.9.10	Neoni wahhadiyèna ne Tsinahheàrouh, yadehhadeyàdiok tehhondaderighwanondonnyònyh òya ok eàs, ne oghnahhòtea ne Eashatketsgwaghte tsi‐Eahhaweahheyoughne akeadouhheke.
MRK.9.11	Neoni ronouhha wahhoewanòndóese, wahhonnìrouh, Oghnà‐ah ne ròndouh ne Rought‐harrha nene Elias agwaghhok eant‐hatyèreaghde eantreh?
MRK.9.12	Neoni tahhadàdy neoni waghshakoghròry, ne Elias tkarìwakónde eant‐hatyèreaghde eantre, neoni eas‐hayèride agwègouh n’ot‐hénouh; neoni tsikaghyàdou nà‐ah Kaghyadoughseradogeaghdy, ne Ongwe Roewayeà‐ah nene raouhha agwaghok eahharoughyàgea èso Yorìwake, neoni ageàroh eahhoeyòeny.
MRK.9.13	Ok agwagh wagweahhaghse, nene Elias otokeà‐ouh ònea ìrouh, neoni etho n’ahhoewàyere raouhha tsi‐ok nahhòtea n’ahhadiriwàyere, assè eghnìyought tsikaghyàdou ne raouhhàge.
MRK.9.14	Neoni ne onea et‐ho sàrawe tsiradìderou ne Raotyoughkwa, waghsakotkaght‐ho Keantyoghkowànea et‐ho ok kea t’hìyought, neoni ne Rough?-?t’harrha (Scribes) shakodirighwanondonnyòny ronouhha.
MRK.9.15	Neoni agwagh oksaok agwègouh ne Ongwe, ne onea yahhoewatkaght‐hoh, kowànea wahhodi?-?righwàráne, neoni wat‐hoeraghdade et‐ho raóuhhage, waght‐hoewanoughweronnyouh.
MRK.9.16	Neoni waghsakorighwanòndoughse ne Rought‐harrha, (Scribes) nahhòtea yets‐hirighwanòndouse ne ronouhha?
MRK.9.17	Neoni shayàdah ne Tsinikeantyoughkwa tahhadàdy, neoni wahheàrouh, Seweanìyoh, r’iyàt?-?heh isège Iyeà‐ah, ne na ah yagh‐dewadàdy Kanigòera rotyeànyh:
MRK.9.18	Neoni tsi‐ok‐noewe n’eah‐wahhoyèna, wah?-?hoyadaratsyònko; neoni wat‐heanokaràny ne Rana?-?wìge, neoni wahhayadayess‐ha; neoni wakheghròry ne Seantyoughkwa, nene ronouhha oesahoewaya?-?dinnegeawe, neoni yagh‐dehhodigwennyouh.
MRK.9.19	Neoni tahhadàdy, wahhearouh, O yaght‐ha detkaweghdaghkouh Eghnegwaghsa, do neàwe eandewèseke? Do neàwe eaghsgwaroughyageàn?-?douh? karo daghts‐hèse n’yadeahhàwyh I ìghne.
MRK.9.20	Neoni et‐ho wahhoewayàt‐hewe raouhhàge: neoni ne onea wahhotkaght‐ho agwagh oksaok ne Kanigòera waghyadararàtsyouh; eghdàge wakayén?-?dane èrea ok yetsyoyendàouh, ratsdìgouh.
MRK.9.21	Neoni wahhorighwanòndóese raouhha ne Ronihha, Do nahhe et‐ho shihhoyadaweaghse? Neoni wahheàrouh, Shihaks‐ha‐ah et‐ho shì?-?yought.
MRK.9.22	Yotkàde ne Otsisdàge wahhoyadòndy, neoni ne Aweànke, ne a‐aghreáhheye: ok tòga a‐aghs?-?gwèny ot‐hènouh n’a‐aghsyere, takweàndear, tak?-?wayènawàs.
MRK.9.23	Jesus wahhaweahhaghse raouhha, tòga en?-?deghsèghdaghkwe, agwègouh n’ot‐hènouh yodòe‐ouh ne raouhhàge ne t’haweghtaghkouh.
MRK.9.24	Neoni agwagh oksaok ne Ronihha ne Raks?-?ha‐ah wat‐haghseant‐ho, neoni ok Okaghseràgouh wahheàrouh, Sayàner, takèghdaghkwe; takyèna?-?wàs ìsé tsiyaght‐ha tedewakeghdaghkouh.
MRK.9.25	Ne ònea Jesus wahatkaght‐ho nene On?-?gwehòkoh et‐ho wá‐oewe yedakhenontye oghseròenih, wahhàrisde ne kanhraksea Kanigòera, wahheàrouh ne raouhhàge, wakoeyeahhaghse ìse, yaght‐eghseweànagh teghsaontagwègouh, katsyà?-?gan ne raouhhatseràgouh, neoni toghsa onea sasadaweyàd ne raouhhatseràgouh.
MRK.9.26	Neoni ne Kanigòera wadewaghseant‐ho, neoni wahoyadaratsyònko wakaneghrackwaghde, neoni dakayàgeane raouhhatseràgouh: neoni et‐ho na‐àwea tsinìyought n’Yakaweahhèyouh: ne nonkeàh ne Yakotyoughkowànea ne waìrouh, waghreahheve.
MRK.9.27	Ok Jesus dahhònunts, wahhoketskoh; neoni wahhatketskoh.
MRK.9.28	Neoni ne onea Kanoughsakouh yahhadaweyade, Raotyoughkwa wahhoewarighwanòndoughse adaghieghdonke, oghnà‐nea‐nè‐eh yagh devongwa?-?gwennyouh n’oesaghsagwayadinnekeahhouh?
MRK.9.29	Neoni waghs‐hakàweah ronouhha, keakàyea tsinakarihhòdea ne‐ok et‐ho nayàwea ne yaghot‐hènouh n’òya ne‐ok n’Adereanayendaghtseràge neoni eayakaweadontyèghde.
MRK.9.30	Neoni et‐ho yahhoughdeàndy, neoni yahhon?-?dohhetsde ne Galilee; neoni yaghdèreghre nene oughka n’Ongwe ayakoderyèndaráne.
MRK.9.31	Ikea waghsakorihhonnyea ne Raotyoughkwa, neoni waghsakaweahhaghse ronouhah, ne Ongwe Roewayeà‐ah Radisnònke eahhayèndáne ne Ron?-?nongwehòkou, ronouhha eahhoewarryòhake, eas?-?hatketskoh aghseahhadont Niweghniseràge.
MRK.9.32	Ok yagh dehhonaghrònkea nene tsinahhòdea wahheàrouh, neoni wahhoewatsàníge n’oesahhoewa?-?righwanòndóese.
MRK.9.33	Neoni wàrawe ne Capernaum, et‐ho ònea Kanoughsakouh reanderouh, waghshakorighwanòn?-?doghse ronouhha, oghnà‐nàhhòdea desewarighwa?-?kènhea ne ìse tsi‐nitsyouh tsi‐non‐dessewe Ohhaha?-?keghshouh?
MRK.9.34	Ok t’ahhontòdáde n’othènoe ahànea: Ikea tsi‐nondahhòne, wat‐hadirighwakènha ronouhha‐tsi?-?nihhàdih, ne oughka seahha eayekowaneáhhake.
MRK.9.35	Neoni raouhha wahhattyea, neoni yaghs‐hakò?-?nonke ne Tekeni‐yaweàre, neoni waghtakaweah?-?haghse ronouhha, tòga kanega ne Ongwe eayough?-?skàneke ne akaouhha ondayondongwedattyèregh?-?de, ne sha‐eyàdat oghnàgea entsyagaòeny agwektsìhhouh, neoni Akonhàtsera t’heawàdouh.
MRK.9.36	Neoni raouhha wadeghsakoyàdaghkwe Iks?-?hà‐ah, neoni et‐ho wahhòderouh raondineahher?-?heah: neoni ne ònea wahhodyadeáhhawe, waghsakaweahhaghse ronouhha,
MRK.9.37	Oughka kìok eayeyèna easkagh tsinekea ni-Kaksadòdea Kseànakouh waonkyèna n’I‐Ih: neoni oughkakìok eayonkyèna, yagh I deyonkyèna, ok raouhha ne ne t’hakenhàouh.
MRK.9.38	Neoni John dahhadàdy raouhhàge, wahheàrouh, Seweanìyoh, wa‐agwatkaght‐ho easkagh wa?-?koewadiyadinnekeaghserouh. Oneghs‐houghronoe?-?hòkouh ìse Saghseànagouh, neoni yaghdea degh?-?songwaghnonderatyèghdouh; neoni waghsagwàn?-?hèse, kady ne wahòeny ne yaghdegh ongwagh?-?nonderattyése.
MRK.9.39	Ok Jesus wahheàrouh, toghsa eghts‐hits?-?yaghtyaweàrat: Ikea yaghoughka n’Ongwe nà‐ah Yotyanàdouh tsinahatyere ne I Kseànakouh, nene ahagwèny yaght‐ha hakerághkwake ahadàdy yo?-?daks‐heah ne I‐Ighne.
MRK.9.40	Ikea raouhha nene yaghdegh songwarigh?-?waghrotsdeànyh et‐ho rayadaréghkouh onkyouh?-?hàge.
MRK.9.41	Ikea oughka kìok eayèsouh Cup Oghnè?-?kanóghs ne aghsnegìra, ne I Kseànakouh, nene eakarihhòeny tsi‐Christ Raongwèda, agwagh wagweahhaghse, yaghde‐yàweght akayadàghdouh ne eahoewanhaghde.
MRK.9.42	Neoni oughka kìok deayondadereasarón?-?gwaghse easkagh ne nekea kaniyagàsa nene t’yaka?-?wéghdagh n’I‐Ih, seahha yoweyéasdouh ne raouhha, nene Kat‐heseronyàt‐ha Oneàya ahòghtyea, neòni yahoewayadòndyh Kanyadaràgouh.
MRK.9.43	Neoni tóga Sesnònke easanikoeràks‐háde, tsyá‐ak: asè seahha yoweyeásdouh ne ìsé ne ya‐ágh?-?sadaweyáde yeaghsonheke Karoughyàge, ne deaghnòe tekenyh Tasesnoughsòndake, ne Oneghs‐houh eaghseghde, et‐ho tsi‐Tyodek‐ha nene yaghnoeweàndouh t’hi‐yaòeswe:
MRK.9.44	Tsinòewe ne Otsinòewa yagh t’hakeahheye, neoni ne Yodek ha yaght‐ha oèswe.
MRK.9.45	Neoni tòga Saghsìge easanikòeraksade, tsyà?-?ak; ásè seahha yoweyeasdouh n’ìsé ya‐agh‐sadawe?-?yade easa: s‐lsinokatàny yeghionheke, ne deagnòe ne tekeny da‐aghsaghsidòndake, Oneghs‐houh yea?-?yesayadòndy, et‐ho tsi‐Tyodek‐ha yaghnoeweàndouh t’hiyaòeswa.
MRK.9.46	Tsi‐nòewe ne Otsinòewa yagh t’hakeahheye, neoni Tsiyodekha yaghnoeweàndouh t’haòeswa.
MRK.9.47	Neoni tòga Skaghdège easanikoughraksàde, kàstághkwaght: asè seahha yoweyeasdouh n’ìsé ne ya‐aghsadaweyade ne Raoyanértsera ne Niyoh ne easka easeghskàrádaghke, ne deaghnòe ne tekenyh Ta‐aghskàradaghke ne Oneghs‐hou Tyo‐deckha yayesayadòndy.
MRK.9.48	Tsi‐nòewe ne Akotsinòewa yagh t‐hakeah?-?heye, ne Yodeckha yat‐haòeswa.
MRK.9.49	Ikea agwektsìhhouh nà‐ah teakaghyotsis?-?dar‐houh ne tsi‐Yodeck‐ha, neoni niyade‐kane?-?youghts‐heràge nà‐ah tekaghyotsisdarrhouh ne Teyoghyòtsis.
MRK.9.50	Teyoghyòtsis yagayanerreghtsìhouh nà‐ah: ok tògat, eawateràkewe tsi‐Teyoghyòtsis, yaghtea ot‐hènouh t’honsayonste? Sewaghyotsistayèndak tsyouhhats‐heràgouh, neoni sewayèndak ne Skeànea nahhòtea tsineandatteasewadadyere ne tsyouhhà.
MRK.10.1	Neoni raouhha wahhatketsko et‐ho yah?-?haghdeàndy neoni yahhàrawe et‐ho nòewe Judea nongadìghkouh, ne ìnouh ìsi‐nongàdyh Jordan: neoni n’Ongweghòkou wahhoewatkeanissa?-?aghse àre raouhhàge; neoni, àsé nene Tehhoewa?-?doughwentsyònyh, raouhha waghs‐hakorihhonnyea àre ronouhha.
MRK.10.2	Neoni ne Pharisees wahhonewe raouhhàge, neoni wahhoewarighwanòndoese, t’tkarighwayèry kea ná ne Rongwe ne oesahhayadòndy ne Ròne? wat‐hoewadenakèraghde raouhha.
MRK.10.3	Neoni raouhha tondahhadàdy neoni wahheàrouh ne ronouhhàge, oghnahhòdea eghtsisewe?-?weàny ne Moses?
MRK.10.4	Neoni wahhonnìrouh, Moses kea nihhoyèrea ne eayeghyàdouh Kaghyadoughsera ne Teayondek?-?hàghsyáde, neoni ne èrea eakoewayadeahhàwighde.
MRK.10.5	Neoni Jesus tondahhadàdy neoni wahheàrouh ne ronouhhàge, Ikea ne sè tsini‐yoghnìrouh ne Seweriàne et‐ho roghyàdouh nene kea tsi‐na‐Ka?-?rihhòtea.
MRK.10.6	Ok tsi‐nongàdy ne shondondághsawea Sah?-?hayadissa‐a Niyoh sakoyadòenyh ronouhha Ràtsin neoni O‐onhèghtyea.
MRK.10.7	Ikea nenèkea karihhoèny ne Ròngwe eah?-?hoyadòndy ne Rònihhah neoni Ronisdeahhah, neoni ok Ròne deaghyaderanègea;
MRK.10.8	Neoni ronouhha teghnìkheah nà‐ah S’niwàrah eakeàhake: et‐hone sè‐kea onea yaght‐ha?-?desnikheah ok deaghnòe S’niwàrah.
MRK.10.9	Tsinahhòdea gàdy ne Niyoh tehhoyéghsdouh, yaghdea ne ne Ongweh t’hoesayerighsy.
MRK.10.10	Neoni ne Kanoughsagouh Raotyoughkwa sahhoewarighwanòndoughse raouhha àre ne ok ne Saorìwah.
MRK.10.11	Neoni waghsakaweahhaghse ronouhha, Oughka kìok eas‐hayadòndy ne Ròne, neoni oesah?-?honnyàke òya‐a, whahharìghwannera‐ake Kanaghkwa:
MRK.10.12	Neoni tòga Tyot‐hoewìsoh eahhoyodòndy ne Ròne, neoni òesayonnyake òya, wakarighwannera?-?ake Kanaghkwa.
MRK.10.13	Neoni waondatyàt‐hewe Akodiksadònyshòe?-?ah raouhhàge nene kea n’ya‐aghsakòyere: Neoni ne Raotyoughkwa waghsakonàrisde.
MRK.10.14	Neoni ne onea Jesus wahhatkaght‐ho, èso wahhoderòese, neoni waghsakaweahhase ronouhha, Yonkyatòrean nissa nenègea Keaniyeks‐hadàse, neoni toghsa yets‐hiyaghtyaweàrats: ikea eghsè ni?-?yeyadòdea ne Raoyanertsera Niyoh.
MRK.10.15	Agwagh wagweahhaghse ne ìsé, Oughka kìok eakeahhake yaght‐ha yeyèna ne Raoyanertsera Niyoh tsiniyought ne kaniyagà‐ah Ikshà‐ah, yagh t’hiyohhadaweyade et‐ho.
MRK.10.16	Neoni wadeghsakoyàdaghkwe waghsako?-?tyadeahháwah, waghsakonnisnoughsarea, neoni wagh?-?sakoyadadèrighsde.
MRK.10.17	Neoni ne onea roghdeantyouh At‐hahhi?-?nònke, et‐ho wahhoewàrane tsyeyàdah, neoni wat?-?hoewadentsot‐haghse raouhha, neoni wahhoewarighwanòndoughse, Seweaniyotserìyo, otneakatyèrea nene a‐ondouh ayonkerakwaghse tsiniyeahheàwe Akonheke?
MRK.10.18	Neoni Jesus wahhaweaghse raouhha, Oghnà aghyoyannere waghskenàdoughkwe? yagh nekea oughka n’Ongwe deyoyannere, ok easkat, deaghnòe ne ne Niyoh.
MRK.10.19	Saderyèndare wahhy ne Tsiniwaghtyawerà?-?douh; Toghsa Kanaghkwa aghserighwaneràke, Toghsa sherrìyoh, Toghsa seneaghskouh, Toghsa t’hiya‐aghseanoweaghde a‐aghseyatroryea, Toghsa a‐aghhs‐henikorhàdea deas‐heaweah, shekonnyegh?-?ast‐hak n’Iyanihha Sanisdeahhah oni.
MRK.10.20	Neoni tondahhahdàdy neoni wahheàrouh ne raouhhàge, Seweanìyoh, agwègouh ne kea ìgeah wakadeanigòerare et‐ho tyodaghsàgea Shidewa?-?kyeà‐ah.
MRK.10.21	Neadeaghnòe ne Jesus wat‐hotkànere raouhha, wahhonòewene, oni wahhaweahhaghse, Tsyo?-?rìwat disadokdànyh: waghnyoh sasaghdeàndyh, sadeaghnìnouh tsiok‐nahhòdea easayèndake, neoni shèyouh n’Yakòdeah; et‐hòne easadeweanìyoghsde Kayadadèrighst ne‐Karoughyàge; neoni karo kà?-?seght dèseghk ne Tekayaghsonde, neoni taknon?-?derattyeght.
MRK.10.22	Neoni wat‐honikòeriake n’ánè tsinahoeweah?-?haghse, neoni èrea sàreghde raweryendaks‐heagh?-?sere: ikea àsé yawetowànea tsinihhokàde. (Rots?-?hogòwah.)
MRK.10.23	Neoni Jesus wat‐hatkatt‐honnyoewe t’hat?-?haghgwadasède, ne waghsakaweahhaghse ne Raotyoughkwa, agwa anyogh sereaghkène t’hiyayon?-?daweyàde Raoyanertseràgouh Niyoh nene Yakots?-?hogòwah!
MRK.10.24	Neoni Raotyoughkwa wahhodineghràne ne Raoweanàge, ok Jesus tondahhadàdy àre, neoni waghsakaweahhaghse, Gwayeà‐ah, Yorighwan‐hight (kanòrou) sè kea akaouhha nene eghyakodewea?-?nodaghkouh ne Akotshokowaghtsera, ne ayonda?-?weyade et‐ho ne Raoyanertseràkouh Niyoh!
MRK.10.25	Seahha keagàyea yagh dekanòrou nà‐ah ne Camel (Karryotowànea) ne daontohhetsde Tsi?-?dewahoughdakàronde Dewaderoewaronkoght‐ha, ne deaghnòe n’Akotshokòwah ne Ongwe yayondaweyade et‐ho ne Raoyanertseràgouh Niyoh.
MRK.10.26	Neoni ronouhha nà‐ah yeyottohètsdou tsi?-?nahodineghràgo, nok ronouhha tsinihàdih wahhonnighronnyouh, oughka kàdi oughde kea ayegwè?-?ny‐keahha ne ayakoyadadèry?
MRK.10.27	Neoni Jesus wadeghs‐hakotkànerea ne ronouhha wahheàrou, ne Ongweh t’hikanòrough?-?tsìhouh, (yaght‐hayegwèny) Ok yaghdea ne Niyoh: Ikea ne Niyoghne agwègouh n’ot‐hènouh t’hiyodòe‐uh‐tsìhouh.
MRK.10.28	Ethòne Peter dahhadaghsawea ne wahheàrouh, ’Nea wahhy, n’I yongwattyouh agwègouh, neoni ìsé kwaghnonderattyea.
MRK.10.29	Neoni Jesus dondahhadàdy òni wahheàrou, agwagh wagweahhaghse, yaghoughka n’Ongwe nene yakottyoh tsiya‐Konoughsode, Ondadegeaogoe?-?ah, Ondeanoseahhòkou deas‐heàwea, Ondadenihha, Ondadenisdeahha, deasheàwea Yakonnyàgoh, deasheàwea Ondatyea‐ogòe‐ah, deas‐heawea Aka‐ough?-?wentsya deas, ne I akerihhonnyàd, neoni ne Gospel.
MRK.10.30	Ok sè eahhayèna easkagh‐Teweannyawe n’iyadetsyoghnànet nok nòewa ne kea oughwàge, Kanoughsaòkou, neoni Ondadegeaogòe‐ah, neoni Ondeanoeseahhogòe‐ah, neoni Ondadenisdeahhòkou, neoni Ondatyea‐ogòe‐ah, neoni Oughwentsya, yakene ne Oeyondadéroughyageànde; neoni ne oya dàwe Oughwentsya tsiniyeahèawe Yeayakònheke.
MRK.10.31	Ok yawetowànea nene tyakotyèreaghdou, oghnàgea entsyakaònyh; neoni ne oghnàgea yaka?-?onnyouh, ne deatyontyèreaghde.
MRK.10.32	Neoni ne tsiront‐hahhìne wahhonenough?-?douhhattye tsinongàdyh ne Jerusalem; neoni Jesus wahhaghdeàndy wahhahheànde: neoni ronouhha agwagh wahhodineghràko, neoni ok ne tsi?-?ròewaghsere ronouhha, rodighderòesere na‐ah. Neoni doesàraghkwe àre ne tekenyhs‐hadère, (sahha?-?digwekhene,) neoni dahhadaghsaweah ne waghsa?-?koghròry tsinahhoddea‐òkouh tsineahoyàdawea ne raouhha,
MRK.10.33	Ràdouh, tsyatkat‐hoh, kea waongwenough?-?douhhattye Jerusalemne; neoni ne Ongwe Roewa?-?yeà‐ah et‐ho eahhoewayèna ne T’hadiyadagwenìyose ne Radìtsihuhsdatsy, neoni ne Ront‐harrha; (Scribes) Raodits‐henea eawàdouh, neoni ronouhha eahhoewadeweàndeghde n’eaghreahheye, neoni eah?-?hoewanattyease raouhha ne Yaghdeghhodirighwi?-?yoghsdouh; (eahoewadinaghskouh)
MRK.10.34	Neoni ronouhha eahhòewadontorryade eah?-?hóewakonnàdaghkwe, neoni eahòewaghsoghkwa?-?wissouh, neoni eahhòeweanitskerasseraghwe, neoni eahhòewarryoh raouhha: neoni ne aghseahhadont Niweghniseràge eas‐hatketsko àre.
MRK.10.35	Neoni James oni John ne Sakoyeà‐ah ne Zebedee wànewe raouhhàge, neoni waghnìrouh, Seweanìyoh, yakweghre, et‐ho na‐aghsgyatyèráse tsioknahhòdea eayakyaghskàneke.
MRK.10.36	Neoni wahheàrouh ronouhàge, Oghnahhòdea ìseneghre ne I‐Ih tsinakyatyèráse?
MRK.10.37	Waghnìrou ne raouhhàge, takenirìhhouh nene yayakyattyea, easkagh tsi‐seweyendeghdagh?-?kouh, neoni n’easka seghsenegwàdy n’ea‐nè‐eh, ne et‐ho Soeweseaghtseràgouh.
MRK.10.38	Ok Jesus waghsakaweahhaghse ronouhha yagh detsyaderyèndare nahhòdea waghskeninnegea: a‐esenigwèny kea a‐esenighnekìrade ne Cup nene k’nekighràt‐ha? neoni ne a‐etsyatsnekossèrhouh ne Adatnekossèrhouh nene I‐Ih yonkhnekossèraghs?-?douh?
MRK.10.39	Neoni saghnìrou ne raouhhàge, ayakenigwè?-?ny. Jesus waghsakaweahhaghse, et‐ho orighwìyo nà‐ah easenighnekìrade ne Cup nene I‐Ih k’nekigh?-?ràt‐ha; neoni ne yekenigwègouh ne Adatnekosseragh nene I‐Ih yonkhnekosseraghsdouh yewagwègou oni ne ìsé ne eayetsighnekosseraghwe:
MRK.10.40	Ok ne ayontyea easkagh tsikeweyendeghdaghkouh neoni easkagh ne Skenegwàdy yagh nè I dekeweanìyo nea‐akhèyou; ok t’harìwakonde sàne ne eayondàdou aouhha nè‐eh n’yakorhàrats.
MRK.10.41	Neoni ne onea ne oyèry nihhàdih wahhòeronke, ronouhha tahhondaghsawea ne agwa‐èso wahhona?-?deròese tsina‐awea ne James oni John.
MRK.10.42	Ok Jesus yaghsakònonke ronouhha, neoni waghsakaweahhaghse, sewaderyèndare ne tsinikarih?-?hòtea ne Yekowaneaghse niyadeyoughwentsyàge, t’hihadiweanìyo tsineahadìyere eahoewadirihhòndea; ne Rodighseanaweaghtennyouh ne tkàkonde ea?-?tighsakononoughdòese ronouhha tsineahadìyere.
MRK.10.43	Ok yagh kadykea nìse eght’hayoughdouh tsinitsyouh: ok oughkakìok eahhakowànea tsinitsyouh raouhha Sewan‐hàtsera eakeàhake eaghts?-?hisewatsderist‐hake.
MRK.10.44	Neoni oughkakìok tsinitsyouh eant‐haya?-?dagwenìyoke kea neayàwea Akonhàtsera agwègouh eakeàkake tsinitsyouh.
MRK.10.45	Ikea et‐ho kàdy onea ne eghnà‐ah ne Ongwe Ronwayeà‐ah yagh dèroh ne nà‐ah ahoewatsde?-?risdouhhattyèseke, ok sè deàher raouhha waghsa?-?kotsdèrisde, neoni waghsakà‐ouh Tsironhe eantsyako?-?derongwaghdea èso yagea.
MRK.10.46	Neoni et‐ho wahhònewe Jericho: neoni ok ne tsisahaghdeàndy sahhayàgeane ne et‐ho Jericho yehhadigwègouh ne Raotyoughkwa, ne oni Keantyoghkowànea Ongwe, Tehharoewègouh Barti?-?meus, ne Royeà‐ah ne Timeus, et‐ho reànderouh tsiniyot‐hahhinouh akta ranèk‐ha.
MRK.10.47	Neoni ne onea wahhàronke nene Jesus nàah ne Nazaret‐haka, dahhadaghsawea wat‐hagh?-?seant‐ho, neoni wahheàrouh, Jesus, ìsé David Royeà‐ah, a‐aghskìdeare.
MRK.10.48	Neoni yawetowànea ne wahhoeweahhaghse da‐as‐dòdek: ok hè‐keah seahha ne waght‐hagh?-?seant‐ho èso, ìsé ne David Royeà‐ah, a‐aghskì?-?deare.
MRK.10.49	Neoni Jesus ok h’ònea tsiwat‐hàdáne waghsakaweahhaghse kàro ìtrégh: neoni yahhoeweà?-?nonke ne tehharoewègouh, wahhoeweahhaghse, sa?-?donhàreah, saghdeàndyh; taghyeànonke.
MRK.10.50	Neoni kea t’hahhottyeghde ne Raòsa, (raonèna) et‐ho wàreghde, neoni yahhàrawe tsi‐ìtráde Jesus.
MRK.10.51	Neoni Jesus tondahhadàdy raouhhàge wahheàrouh, oghnahhòdea ighseghre nene I‐Ih tsina?-?koeyatyèrase? Ne tehharoewègouh wahheàrouh raouhhàge, Sayàner, nene akyèna ne a‐ak‐geàh?-?heke.
MRK.10.52	Neoni Jesus sahheàrouh raouhhàge, Waghnyoh et‐ho n’yoh sàseh: tsidiseghdaghkouh sesaya?-?dakwek‐heghsde. Neoni yokondattyea sahhàgea, (tsiyagh dehhageàhaghkwe) neoni wahhoghnon?-?derattyeghde ne Jesus ne Ohhahageghs‐hòe‐ah.
MRK.11.1	Neoni onea wahhònewe kea‐niyorèah ne Jerusalem, et‐ho Bethphage, oni Bethany, et‐ho tsi‐Yonònde ne Olives, yaghsakonhàne tegh?-?niyaghs‐heh ne Raotyoughkwa,
MRK.11.2	Neoni waghs‐hakaweahhaghse ronouhha, Wàseneh eghyahhàseneh Kanàdagouh ne ok eghnòewe tesewadogeaghdouh; neoni agwagh ne ok yetsyadaweyade ne et‐ho, easenits‐heàry Takso?-?sa‐an et‐ho kànereáne, n’arekho noeweàndonh Ya?-?konitsgwaghhere; easenighnereàghsy, eandiseniya?-?deàhhawe.
MRK.11.3	Neoni tòga oughka n’Ongwe eayets‐hiyeah?-?haghse, oghnà nea‐nè eghnisenìyere? easenìrouh nene Royàner tehhodoughwentsyòny raouhha, neoni agwagh oksaok eant‐hòndáde eant‐hadean?-?yeghde keànt‐ho.
MRK.11.4	Neoni egh wàneghde, neoni waghnits‐heàry ne Taksosàh‐ah egh kànerea Kanhohàkta atsde, et‐ho nà‐ah teyonat‐hahhaderàouh; neoni waghnereaghsy tsikànereah.
MRK.11.5	Neoni katòkeah ronouhha ne egh radikeannyade, waghsakoneahhaghse ronouhha, Oghneanè‐eh n’awea senighnereaghsy ne Taksosa‐ah?
MRK.11.6	Neoni waghnìrouh, et‐ho sè a‐agwagh ne Jesus n’ighsonkenirihhondànyh sonkeninhàouh: neoni wahhoeweànouh yaghniyàdea‐awe.
MRK.11.7	Neoni yoesaghniyàt‐hewe ne Taksosah tsisa?-?konhà‐ouh Jesus, neoni wahhadìrea ne Raonòsa Kayerònke; neoni et‐ho wahheanitskwàrea.
MRK.11.8	Neoni Yakotyoughkowànea dayedakweaghdarrhoh eas n’Akaòsa tsiniya‐awènouhhattyea: t’hikàde ne wa‐eahaghtòskare N’yoderondòenyh, dayedakweaghdarrhoh ne tsiniya‐awenoehattye.
MRK.11.9	Neoni ronouhha nene ohheàndouh ròn‐ne, neoni ronouhha ne oghnàgea nongà dahhòne, wat‐houghseant‐ho, rondòne, Hosanna: rodaghs?-?kats na‐ah raouhha nene tahhayeaghdaghkwe ne Raoghseànakouh ne Royàner.
MRK.11.10	Kayadaderightsera keàhak ne Kayànertsera na‐ah Songwanihhah David, nene tahhayeaghdaghkwe Raoghseànakouh ne Royàner; Hosanna na‐ah ne Enekeaghtsy.
MRK.11.11	Et‐hoghke Jesus wahhadaweyade Kanàdakouh Jerusalem, neoni et‐ho Kanoughsakouh ne (Temple): neoni ne onea wat‐hat‐kaght‐hon?-?nyòewe t’hadaghgwadasède agwègouh wahhat?-?kaght‐ho n’ot‐hènouh, neoni nòewa ne Yokaragh?-?skah òewe, wahhaghdeàndy sahhayàgeane et‐ho sàreghde Bethany yehhadigwègouh ne Raotyoughkwa Tekeniyaweàre.
MRK.11.12	Neoni ne Wa‐orheàne ne ònea tondahha?-?diyeaghdaghkwe Bethany nongàdyh raouhha wah?-?hadoughkariake na‐ah.
MRK.11.13	Neoni yahhatkaght‐ho Tsyokaghrèghde sè ìnou T’kerhide, Yoneraghdonde, yahhàrawe, ror?-?harattye ne eaghska‐ènoh a‐hatseàry ne et‐hoh: neoni et‐ho wàrawe, yaghot‐hènoe teghyats‐hearryouh ne ok ne Yoneraghdonde; Ikea arek‐ho tsiniwadahhìssa‐aghs.
MRK.11.14	Neoni Jesus dahhadàdy ne wahheàrouh, yaghoughka n’Ongwe t’honsayòngake ne Sah?-?highk kea neawadaghsawea ne tsiniyeaheàwe. Ne oni Raotyoughkwa ronat‐hònde.
MRK.11.15	Neoni yahhòenewe ne Jerusalem: neoni Jesus et‐ho wàreghde Onoughsadogeaghìge, (ne Temple) neoni dahhadaghsawea atsdeh yahhòdy nene Yondeaghnìnoughs neoni ne Yeghnìnoughs ne et‐ho Ka‐noughsagouh, (ne Temple) neoni wah?-?haweront‐hoghserouh ne Adekgwàraghk ne Ogh?-?wisda ne deyondadàwighskwe, neoni Tsiyontyea?-?daghkwa ne Yondeaghnìnoughs Orìde;
MRK.11.16	Neoni waghskonhèse ne ot‐hènouh oughka ayehhàwy ne èaghska‐ènouh n’Yeraghkwa ayehhàwy dayontohhetsde Kanoughsakouh Onoughsa?-?dògeaghdìge (ne Temple).
MRK.11.17	Neoni waghsarihhònnyea, wahheàrouh ronouhàge, yagh kea dekaghyàdouh, ne Wake?-?noughsòde eakòewanadoughkwake N’yadeyakaough?-?wentsyàge Kanoughsòde Adereanayèndaghk? ok kea n’ìsewayèreah ne Yeneaghsgwaghs Yakònak?-?dede (Yakodadenoughsodànih).
MRK.11.18	Neoni ne Roughtaharrha (Scribes) neoni ne T’hadiyadagwenìyoh ne Raditsiheahsdatsy wahhòeronke, neoni wahhadirighwìsake ne tsinahha?-?dìyere ne ahoewarryoh: Ikea ròewats‐hànighse, ne wahòni agwègouh n’Ongwe yakoneghrak?-?gwaghs na‐ah ne Raorighwàge ne tsinihhorihhòdea.
MRK.11.19	Neoni ne onea Yokaraghska òewe wahhaghdeàndy sahhayàgeáne ne Kanàdagouh.
MRK.11.20	Neoni ne Orhonkène, ok ne tsi‐egh wah?-?hondohhetsde, sahhontkaght‐ho ne Tsyokaghreghde Tsikerrhide yoghstattheà‐ouh Oghdeghràge tyodàghsawe.
MRK.11.21	Neoni Peter saghreghyàráne, wahhaweahhaghse raouhha, Seweanìyoh, satkaght‐ho ne Tsyo?-?kaghreghdese n’a‐neghsrewaghdouh yodakeahhè?-?youh.
MRK.11.22	Neoni Jesus tahhadàdy waghsakaweahhaghse, Daseweghdaghkòehák ne Niyohseràgouh.
MRK.11.23	Ikea agwagh wagweahhaghse ne ìsé, nene oughka kìok akoeweàhhaghse ne kea Yonònde, èrea seght, neoni yasatyadòndyh Kanyadaràgouh; neoni ne yagh t’hadahaderyent‐hàrea ne Raweriaghsakouh, ok eant‐haweghdaghkouh nene tsinah?-?horihhòdea wahheàrouh na‐ah yeàwáwe, et‐ho neayàwea eahhoyèndane tsi‐ok‐nahhòdea eah?-?heàrouh.
MRK.11.24	Ne kady wahhòeny wagweahhaghse, oghkìok n’Aorihhòdea keàhak easewaghskàneke ne?-?onèa easewadereànayea, eandiseweghdaghkouh ne yodòe‐ouh easewayèna tsinisewaghskàneks, neoni eawàdouh easewayèndáne.
MRK.11.25	Neoni ne ònea easewàdake, easewadereana?-?yèndake, sayets‐hirighwiyòghsdeah ne tòga kaneka niyets‐hiyatswadeànyh: nene Yaghnihha oni nà‐ah Karoughyàge t’heanderouh, easyarighwiyoghsdea (tsinitsisaderighwadewàghdouh) n’Ights‐hatswàdeá?-?ne.
MRK.11.26	Ok tòga yagh t’housaghserighwiyòghsdea, yagh òni ne raouhha ne Iyanihha nà‐ah ne Karoughyàge t’heanderouh t’housaghyarighwiyòghs?-?dea tsinights‐hatswadeànyh.
MRK.11.27	Neoni et‐ho àre sahhònnewe ne Jerusalem: neoni ok ne tsi‐ìre et‐ho Kanoughsakouh ne (Temple,) et‐ho wahhònewe wahhoewayatòreane ne T’hadiyadagwenìyóse ne Raditsihuhstatsy, neoni ne Rought‐harrha (Scribes) neoni ne Radikowàneaghse,
MRK.11.28	Neoni wahhoeweahhaghse, Oghny Kakowa?-?naghts‐heròdea tsinighsattyerha n’ìsé ne kea gàyea Tsinikarihhòdease? neoni oughka sakowanàghdouh, oughka sarighwàwy tsi‐et‐ho nigh‐satyerha tsinekea nì‐Karihhòdease?
MRK.11.29	Neoni Jesus tondahhadàdy neoni waghsakaweahhaghse ronouhha, I oni kìnyoh eakwarighwa?-?nòndóese Skarìwagh, neoni eadeghskwadattyàse, neoni I oni eakwaghròry ne oghna‐Kakowanagh?-?tseròdea tsinikatyerrha nenègea Tsinikarihhòdease.
MRK.11.30	Ne Shakoghnekosseraghs John, Karoughyàge kadikea nonkàdy ni‐tyawènouh, keadeas‐kàyea ne Ongweghne nonkàdy? katsyadàdy.
MRK.11.31	Neoni wahhonderyendayèndoewe ronouhha tsinihhàdy, wahhonnighronnyouh, tòga a‐ediweà?-?rouh, Karoughyàge nonkàdy, ok sa‐eghheàrouh, oghkadynà neanè‐e yagh t‐hadeghtsiseweghdagh?-?kouh?
MRK.11.32	Ok tògà a‐edeweàrouh, Ongweghn’eghnon?-?gàdy, nene saghsakoditsànygh ne Ongwehòkouh: ikea agwègouh n’Ongwe rònere ne John nene nà‐ah ne raouhha agwagh tòkeaghske Orighwìyoh Prophet hìgeah.
MRK.11.33	Neoni tondahhondàdy wahhonnìrouh ne Jesus, Yaght‐ha yagwagwèny ayagwatròry. Neoni Jesus tondahhadàdy waghsakaweahhaghse ronouhha, Yagh kì oni n’I t’hakwaghròry ne tsini‐Kakowa?-?naghtseròdea tsinikatyerrha nenèkea Tsinikarihhòdeáse.
MRK.12.1	Neoni da‐adaghsawea wahhadàdy ronouhhàge nongàdy nene Wat‐harighwageawaghdon?-?nyouh: Otogeàouh ne Rongwe wahhaheghdòeny wahhayent‐ho, neoni wahhatkwirònnyáde t’hiwa?-?gwègouh, neoni wahhàgwade ne tsinòewe ne Wine eakayèndake, neoni wahhanoughsòeny Yo?-?noughsaghnìrouh, neoni ne waghs‐hakorihhóndea ne Radiyènt‐hoghs, neoni wahhaghdeàndy wàreghde ne ìnouh T’yenakere.
MRK.12.2	Neoni tsinìyeyent‐hockwaghs yaghsakònháne Radiyent‐hoghsne ne Shakonhàse, nene ahayèna ne Radiyent‐hoghsne nongàdy ne Tsiniyoighyan?-?yòndaghkwe ni‐Tsikahhèghdayea.
MRK.12.3	Neoni ronouhha wahhoewayèna, neoni wah?-?hoewayeaghdannyouh, neoni sahhoewadègwaghde a‐òkoh n’ìsre sahhaghdeàndy.
MRK.12.4	Neoni nok àre yonsaghsakònháne ronouhhàge t’hikàde ne Sakonhàse: neoni wahhoewaneayóyàke, wahhoewakarèwaghde Raonuntsìne, neoni sahhòe?-?wadèkwaghde yodehhàt tsinahhoewàyere.
MRK.12.5	Neoni n’ok hàre yonsaghsakònháne t’hikàde: neoni raouhha ronouhha wahhòewarryoh: neoni èso sàne ne t’hikàde, nok t’hahhoewadirryò‐ah, neoni wahhoewadirryo‐òewe oddyàke.
MRK.12.6	Rodadeàrouh sègouh na‐nè wahhòeny easkagh Royeà‐ah, raouhha ronoroughkwa‐òewe, raouhha yahhonhàne òni n’oghnakeànke ronouhhàge, ràdouh, eahhoewakònnyeághsde neanè n’Iyeà‐ah.
MRK.12.7	Ok keagàyea ne Radiyènt‐hoghs wahhonnìrouh ronouhha tsinihàdyh, nenekeà deaghneah Kadeweanìyoghsde dàre; eghts‐hidewarryoh raouhha, neoni n’Ahodeweaniyòghsdouh I Ong?-?gwàwea eawàdouh.
MRK.12.8	Neoni wat‐hoewayàdaghkwe raouhha, neoni wahhoewarryoh, neoni ìssy yahhòewayadòndy ne Tsikahheghdayea.
MRK.12.9	Ogh kàdy ne et‐hòne ne Royàner ne Tsikahheghdayea n’eahhattyere et‐ho eàrawe? Eaghsa?-?kòghdónde ne Radiyent‐hoghs, neoni easeghsakà?-?ouh Tsi‐royent‐houghne t’hiyeyadadènnyoughse.
MRK.12.10	Neoni yagh desewaweanaghnòdoughs kea Kaghyadoughseradogeaghdy? Ne Oneàya nenà‐ah ne Radinoughsònighs wat‐hadìghswea ne sè ontya?-?dakwenìyoste nè‐e sè nà‐ah T’kayadagwenìyoh t’kakowànea ne Tsideyodenhoughdawéa‐eh: (Ka?-?noughsa‐èawagouh).
MRK.12.11	Kea gàyea nà‐ah ne Royàner tsinihayerrha, neoni Yorighwaneghrackwaght nà‐ah tsi‐deyagwa?-?kànere Akwakaghdège?
MRK.12.12	Neoni ronouhha wahhdirighwìsake n’eakòewayàna, ok waghsakodits‐hànige ne Ongwehòkouh: ikea ronaderyèndare nene tsiwahhadàdy ne Teyorighwageawaghdouh ronouhha shakòdouh: neoni èrea sahhòneghde ne raouhhàge, sahhoughdeàndy tsini‐t’honènouh.
MRK.12.13	Neoni dàghsakodinhàne ronouhha raouhhàge radiyadadògea ne na‐nèh Pharisees, neoni ne Herodians, ne ahhadiyèna raouhha Raoweanàge. (Nahadirighwats‐heariyònhight.)
MRK.12.14	Neoni ne onea et‐ho wahhònewe wahhoeweahhaghse raouhha, Seweanìyo, yongwaderyèndare nene n’ìsé tokeaghske‐òewe Teghsongwedayèry, neoni yaoughka teghseraghkwa n’Ongwe: Ikea yagh deghsyendarrha tsiniyeyadòdea n’Ongwe, ok serighhonnyèny tsinityoderighwìnouh Niyoghne Tokeaghske‐òewe‐tseràgouh: T’karighwayèry kea n’eaghsakyouh a‐agh‐sakwaròroks‐he ne Cesar, kea deas kàyea ne yaghdea?
MRK.12.15	Eaghsakyouh gady keah, kea deas kàyea ne yagh‐tha‐aghsakyouh? ok roderyèndare‐òewe ne tsiok t’hihadirighwaghraghkwa t’hive‐oneano?-?weàghdouh, waghsakaweahhaghse ronouhha, oghna‐ah wadeghskwadeanakèraghde? kassenìhha ne Penny nene akatkaght‐ho.
MRK.12.16	Neoni et‐ho wa‐èhhewe. Neoni waghsakaweahhaghse ronouhha, Oughka ne Aoyadòny neoni ne kea Kayanàdouh? Wahhonnìrouh ne raouhhàge, Cesar Raòweahk.
MRK.12.17	Neoni Jesus tondahhadàdy waghsakaweahhaghse, Eghts‐hitsyadeweandeghdàs ne Cesar ne Tsinakarihhòdeáse ne raouhha raweanìyouh Cesar, neoni ne Nìyoh ne Tsinakarihhòdeáse nene Nìyoh raweanìyouh. Neoni ronouhha wahhoewanegh?-?ràgouh.
MRK.12.18	Et‐hoghke wahhònewe raouhhàge ne Sad?-?ducees, ne na‐ah ne ròndoughs yagh‐T’hoesayont?-?ketskouh; neoni wahhoewarighwanòndoughse, wah?-?onnirouh,
MRK.12.19	Seweanìyoh, Moses songwaghyàdóese, Tòga ne Rongwe Yadadegeà‐ah eaghreàhheye, neoni Ronekeahha eayodàdeare raoghnàgea, neoni yagh dehhodiwìrayea, nene Yadadegeà‐ah deasyattyea ne Ronekeahha, neoni ne eas‐haketsko n’Yadadegeà‐ah Raònea.
MRK.12.20	Onwa nònkea na‐ah Tsyadaghk Nihhonda?-?degeà‐aghne: neoni ne tahhatyèreaghde wahhon?-?nyàke, neoni waghreahheye yagh Tehhowirayendàouh.
MRK.12.21	Neoni ne tekenihhàdont toesahhyattyea, neoni waghreahheye, yaoni neanè tehhowirayendàouh; neoni n’aghseahhadont et‐ho ne na‐àwea.
MRK.12.22	Neoni ne tsyadaghk radigwègouh wahho?-?dinnyàke aouhha, neoni yagh‐deghodiwirayendà?-?ouh; ne oghnakeànke agwègouh ne Tyodhoewìsea oni wakeahheye.
MRK.12.23	Ne Entsyontketskoh nè‐eh gàdy, ne onea tes?-?hadìdáne, oughka Ròne eawàdouh n’aouhha tsinihàdih? ikea‐ne‐tsyàdagh’k Rodine‐keahha aouhha.
MRK.12.24	Neoni Jesus tahhadàdy wahheàrouh ne ronouhhàge, Yagh keah desewayadaghdo‐òe kàdy, ne karihhòeny ne yagh desewaderyèndare ne tsinì?-?Kaghyadoughseròdeáse, yagh oni ne tsinihhaes?-?hatsde ne Nìyoh?
MRK.12.25	Ikea ne onea deantsyèdáne entsyontkètskoh ne Keahheyònke nonkàdyh, ronouhha yaghdea oni t’hoesayakonnyake yaghdea oni t’hoesayondaden?-?nyàkdea: ok sè aneayoghdouh tsinìyough ne Ka?-?roughyakeghrònouh, ne nà‐ah Karoughyàge t’ha?-?dìderouh.
MRK.12.26	Neoni ne Tsiyaorighwìsaghde ne Yaka?-?weahhèyouh, nene entsyontkètskoh: yagh keah desewaweanaghnòdoughs Raoghyadoughseràgouh ne Moses, tsiniyaweà‐ouh Oighyeanòkouh Niyoh sahhodattyàse raouhha, wahheàrouh, I‐Ih ne Niyoh ne Abraham, neoni ne Nìyoh ne Isaac, neoni ne Nìyoh ne Jacob?
MRK.12.27	Raouhha yagh ne Nìyoh dègeah n’Yakaweahhèyouh, ok ne Nìyoh ne nanè Yakònhe. Ne?-?kady wahhòeny kowaneaghtsìhouh wesewaka?-?dàghtouh.
MRK.12.28	Neoni sayàdah nene Rought‐harrha (Scribes) wàrawe, neoni rot‐hònde, ne oghseròny tsinat‐hodirìwawea: neoni yahhonikoughrayèndáne nene t’karighwayèry tsinoedahhadàdy ne ronouhàge, wahhorighwanòndoughse raouhha, kà nikàyea ne tyotyereaghdouh Weànyh ne agwèkouh tsinìkouh?
MRK.12.29	Neoni Jesus tahhadàdy raouhhàge, Ne tyotyereaghdouh nà‐ah ne agwègouh Tsiniweànyh, Tsyat‐hòndek, O Israel, ne Royàner Ongwanìyoh sayàdah ne Royàner:
MRK.12.30	Neoni eaghts‐henoroùghkwake nà‐ah Royàner Sanìyoh Seriaghsagwègouh, neoni Sadonhets?-?heragwègouh, neoni Sanikoughragwègouh, neoni Sès‐hatsdeaghseragwègouh. Keagàyea ne tyotyereaghdouh Weànyh.
MRK.12.31	Neoni nane tekenihhadont sadèyought, keagàyea, senoroughkwak Saghsyàdat ne tsisenighsa?-?dad’denoròughkwa: Yaghkanè t’hakàdeke Awea?-?nì‐hake seahha Akarihhowànea tsi ne kea nìyoght ne keà‐eah.
MRK.12.32	Neoni ne Raght‐harrha (Scribe) wahhaweahhaghse raouhha, Seweanìyoh, agwagh et‐hògh?-?tsy ne tsinaghsìrouh, ne n’agwagh Tokeaghske‐òewe: Ikea shayàdah na‐nè Nìyoh, neoni yaghkaneka ne t’hakàdeke ne ok ne Raouhha.
MRK.12.33	Neoni n’eahhòewanoroughkwake n’Eaka?-?weriaghsagwègouh, neoni agwègouh Tsiniyough?-?rònkha, neoni Akodonhets‐heragwègouh, neoni agwègouh Tsinise‐es‐hatsde, neoni eahhonorough?-?kwake ne Saghniyàdat tsinihadaddenoroughkwa ne raouhha, yeyottohhetsdouh keagàyea Karihhowà?-?neaghnónke ne Yondàwighs Ròewaniyougkkwa Otsisdàge yèyeaghs ne Nìyoh.
MRK.12.34	Neoni ne onea Jesus wahhatkaght‐ho tsi?-?tahhadàdy yorighwakonnyeaghst, wahhaweahhaghse raouhha, yagh ìnouh dedeghsèse ne Raoyanertsera?-?gouh ne Niyoh. Neoni yaghoughka ne et‐ho oghnakeànke n’aye àre shirighwanòndoughs eghska?-?ènouh.
MRK.12.35	Neoni Jesus tahhadàdy neoni wahheàrouh, tsinahhe waghsakorihhonnyea ne Kanoughsakouh, (ne Temple) wahhy ròndouh ne Rought‐harrha, (Scribes) nene Christ nà‐ah David Royeà‐ah?
MRK.12.36	Ikea David raouhha ràwea ne Kanikoughri?-?yoghsdaghkne, Ne Royàner wahhaweahhaghse n’Akyanèda, Satyea keànt‐ho Tsikeweyendeghdaghkouh Khesnònke, nyàre eakheyòeny ne Yesàghs?-?weaghse ne Deaghseyaraghsidageàseraghkwe.
MRK.12.37	David ne wahhòny ne raouhha yadehhayàdih wahhonàdoughkwe raouhha Sayàner; neoni kà non?-?dàwe kàdy na‐nè raouhha Roveà‐ah akeàhake? neoni ne ok Hongwesòeah t’hikeà‐ah roewat‐honde waonts‐henòny.
MRK.12.38	Neoni waghsakaweahhaghse ronouhha ne Raorìwagouh tsinihhorihhòdea, Tsyadadenigòerarak tsinihadiyadòdea ne Rought‐harrha, (Scribes) na‐nè radinòewese tsirònese ne yòesoughse ne Raodinèna, neoni radinòewese ne tahhoewadinoughweràdouh ne et‐ho Tsiyondeaghninònt‐ha Yontkeghrondàghkwa,
MRK.12.39	Neoni ne tsi‐Kanakdagwenìyóse ne et‐ho tsiyakotkeàsouh ne Synagogues, neoni n’agwagh Enekeaghtsy ni‐Kanakdennyouh ne onea Waonda?-?deanyòdea.
MRK.12.40	Ne nà‐ah sakodikarryèny ne Yakodeghrè‐oughse Yakonoughsòdouh, neoni ikea t’hihhade?-?righwaghraghkwa radirighwetst‐ha ne wahondereà?-?nayea: nè‐e kàdy nà eahhadiyèna ne seahha kowànea Eahhondetsìraghdághkwe ne oddyake tsi?-?neayàwea.
MRK.12.41	Neoni Jesus wahhattyea eghnòewe n’ade?-?yodokeaghdouh tsinoe kàyea tsiyoght‐kawaghs ne yeghwisdaròroks, (ne Keandeàrouh n’Aorihhòdea) neoni teghsakokànere tsiniyakoyèreahattyeh n’Ongwehòkouh tsiyeyakottyèse n’Oghwisda: neoni yawetowànea nene Akots‐hogòwah èso ya‐akòdyh.
MRK.12.42	Neoni ét‐ho wàoewe yeyadatògeah yakòdeagh Yakodeghrè‐oughse, neoni yaòdyh tekeni kea‐nà tekarisdà‐ah, nene yetsyogeà‐ah ne Skarisdagh tsiniyorìwa.
MRK.12.43	Neoni yagh‐sakònonke ne Raotyoughkwa raouhhàge, neoni waghsakaweahhaghse ronouhha, agwagh wagweahhaghse, nene keagayèa ne yòdeaght Yodeghrê‐oughse yaòdy seahha èso ne tsinìkouh agwegouh ya‐akòdy ne et‐ho:
MRK.12.44	Ikea yaghnè t’hakarihhòeny ne tsiniyawe?-?dáse yahhonattyeghsouh: ok n’aouhha dewatkar?-?riaghse yaòdy kàdy agwègouh tsiniyoyèndaghkwe, ne n’agwagh agwègouh ne Yonheghkòne.
MRK.13.1	Neoni ok ne tsisahhaghdeàndy sahhayàgeane Kanoughsakouh, (ne Temple) sayàdagh ne Raotyoughkwa wahheàrouh ne raouhhàge, Seweanìyoh, satkaght‐hoh tsiniyotyèrea ne kea Oneaya?-?òkouh, neoni tsiniyeweyeàna ne Sa‐enoughsòny ne keà‐eah!
MRK.13.2	Neoni Jesus dahhadàdy wahheàrouh ne rà?-?ouhhàge, Teghskànere ne kea‐eah Kaweyeanowà?-?nea Tsiyakonoughsòenigh? Yaghkaneka na‐àh Skaneàyat t’hadonsakayàserake ne yaghdea eghdàge t’heawattyòehhake.
MRK.13.3	Neoni ok ne tsireànderouh Onontohharàge ne Olives, ok hegh‐nòe deyottokeaghdouh tsi‐nòe ne Kanoughsode, (ne Temple) Peter neoni James neoni John neoni Andrew wahhoewarighwanòndoughse adaghseghdònke,
MRK.13.4	Tackwaghròryh katke ne ònea et‐ho n’eayà?-?weane ne kea Eaghtsinikarihhòdea? neoni oghna?-?hodea eankeandouhheke ne onea et‐ho agwègouh yekayèrine ne Tsinikarihhòdea?
MRK.13.5	Neoni Jesus tahhadàdy ronouhhàge, tahha?-?dàghsawea ne wahhèarouh, Tsyadadenikòerarak àgare eas eayetsinikoerhàdea oughkaok ne Ongweh.
MRK.13.6	Ikea yawetowànea eàyóewe ne I‐Ih Kseana?-?kouh, eayondouhheke, I‐Ih ne Christ; neoni nà‐ah eayondaddenikoerhàdea yawetowànea.
MRK.13.7	Neoni onea easewàronke Aderiyoghsera, neoni Eayonderìyoghserouh, toghsa ne daesewadde?-?nikoerrhàrea: Ikea ne eghnikarihhòdeáse agwaghhok eghneayàweáne; Ok ne Tsiyeyoderrìhhókde arekhoh neanè t’heakeàhake shègouh.
MRK.13.8	Ikea T’yaka‐oughwent‐syah nà‐ah deayèdáne ne T’hiyakaoughwentsyàde ne eayondadat‐kokòn?-?dea, neoni Skagoraghts‐hera neoni T’hikayanert?-?seràde ne eahhotkòndea: neoni na‐nèh Teyaough?-?wentsiss‐houghseke t’hikadès‐houh tsinòewe, neoni ne Eayakaweàndaghske, neoni Teyonikoer‐hàraght: nè‐e wahhy ne keà‐eah ’neadewadàghsawea Oni?-?koughraksadàne.
MRK.13.9	Ok Tsyadadenikòerarak ne ìsé: Ikéa et‐ho yeayets‐hiyàt‐hewe Tsityakotsìhhayea; (eayets‐hi?-?naghskònyh) neoni Tsiyakotkeanissouh ne Syna?-?gogue‐tseràgouh eayets‐hiyèsaghde: neoni et‐ho eayetsiyàt‐hewe tsiradiderouh ne Radirighwagwa?-?righsyoughs neoni ne Gorahhòkouh ikea I Akerìwa, (eakarihhòeny) ikea ne watròry ne ronouhhàge.
MRK.13.10	Neoni ne Gospel (Orighwatogeaghty) agwagh ok eandewatyèreaghde eankarihhòwanaghdouh Akot?-?youghgwakouh ne Niyadeyakaoughwentsyàge agwègouh.
MRK.13.11	Ok ne onéa eayets‐hinontshìne, watòkea?-?yeayetsìderouh, (Sewanaghsgwa eakeàhake) toghsa yaseanoughdonnyouh ohhèandouh tsinahhòdea eagh?-?sìrouh, toghsa ot‐hènouh sattadenikoughrissòehak: ok tsioknahhòdea eayesawìacke nene sàga eawadat?-?tyeh nene nè Hour, nè‐eh eaghsadàdy: Ikea yaghsè dèkeah ne eaghsadàdy, ok Ronikoughri?-?yoghsdòese.
MRK.13.12	Noewe et‐hòne nene Yadadegeà‐ah eahho?-?nikoughràserea n’Yadadegeà‐ah eahhodeweàndeghde eaghrèahhéye, neoni ne Roewanihhah ne Sakoyeà‐ah: neoni n’Ondattyeà‐ogòeah nà deayèdáne ronouhàgeh ne Sakonadewedouh, neoni eahhoewa?-?nadeweàndeghde deaghnìghheye.
MRK.13.13	Neoni eayets‐highweàghseke agwègouh n’Ongwe ikea I n’à‐akerihhonnyàt; Ok raouhha nene yadehharihhòghserade yehhàhhéwe Tsiyeyò?-?dókde, ne sahhayàdagh eahhoewayàdackoh eahho?-?yadadèry.
MRK.13.14	Ok ne onea nà easewatkaght‐hoh Winade?-?yonòeyánight, kàye sè eawàdouh tsinit‐haweagh?-?nate Daniel ne Prophet, ìráde tsinòewe yagh‐et‐ho t’hakeà‐hake (kìnyoh raouhha na‐nè eahhaweanagh?-?nòdouh ronikoughrayèndane) et‐ho ne ronouhha na‐nèh Judea tseràkouh radìderouh rondègoh tsi‐Tyenondennyouh ni‐yehhòneh:
MRK.13.15	Neoni kìnyoh raouhha na‐nèh Kanoughsà?-?geh reantsgwahhere, yaght‐ha tondahhàtsnéaghde ne Kanoùghsákouh, yagh oni t’hiyoesahhadaweyade, ne yadonsàraghgwe ot‐hènouh ne Raonoùghsa?-?kouh;
MRK.13.16	Neoni kìnyoh raouhha na‐nèh Kahheandàge yèrése yaghdea noesahhàghkede shègouh ne yadòe?-?sahhoghkwea ne Raonèna.
MRK.13.17	Ok wa‐aihheye akaouhha nene yenèrouh, neoni akaouhha nene yontsdarònt‐ha ne et‐hone Eawighniseradenìonke!
MRK.13.18	Neoni aontyeseàhháke yaghtea Koghseràge t’hakeàhake ne et‐hogkeh nòewe.
MRK.13.19	Ikea ne et‐hone Eaweghniseradenìonke Te?-?wadonnhakarryeah, tsineayàweáne ne na‐ah ne yaghnoeweàndouh egh detyaweà‐ouh tsinonkàdih tyodàghsawe shondahhayadissah na‐nèh Niyoh raya?-?dissouh, ne keant‐ho oughwàge, yagh oni òya egh?-?t’hiyoesayàwea.
MRK.13.20	Neoni tòga ne Royàner yaghkea t’ha‐agh?-?rontsdahhenè‐ah et‐hòne Eaweghniseradenìonke, yagh ogh‐T’haowaghròdea taondohhets akoewayà?-?dákouh ayakoyadadèry: Ok nene Sakoyadado?-?geàghsdouh akorihhonnya‐at, ronouhha ne sakoya?-?darackwea, (nene tokeaghske Yakoyeghtaghkoh:) keanihha‐ontsdòe‐ah Keaneaghreghniseretsda.
MRK.13.21	Et‐hogh’keh, tòga oughka n’Ongwe eayets?-?hiyeahhaghse, Tsyat‐kaght‐hoh, keah reànderouh ne Christ; ne deas, cayaìrouh, et‐ho nòewe t’heanderouh; toghsa kaghts‐hiseneghdaghk. (Toghsa t’syat‐hòntagh.)
MRK.13.22	Ikea onòwea Christ, neoni onòwea Prophet?-?hòkouh na‐ah teahhadìdane, neoni eaghsakodina?-?dòe‐haghse Yotyanadannyoh neoni Yorighwanegh?-?rackwaghdennyoh, tsineayàweáne eankarighwaya?-?daghdoùghsérouh ok oni ne t’heawatyèrea, tsineayakoyàdawea ne Shakoyadarackweah.
MRK.13.23	Ok tsyadadenikòerarak: tsyatkaght‐hoh, ohheàndouh tackwaghròry ìsé Orighwagwègouh.
MRK.13.24	Ok ne et‐hone nòewe Eaweghniseraden?-?nyonke, oghnakèankeh n’ea eayorighweandà‐ouh Tsineayakoyàdawea, ne Karaghkwa eantyòkaraghwe nà‐ah, neoni ne Eghnìda yagh t’hadoesakaghsswat?-?hède;
MRK.13.25	Neoni ne Otsistoghkhòkouh oddyake ne Karoughyàge eandewàseáne nà‐ah, neoni ne Kaes?-?hatsdeaghtsera‐òkouh ne Karoughyàge gàyea dea?-?watkareàrouh nà‐ah.
MRK.13.26	Neoni et‐hoghkeh nà‐ah eahhoewatkaght?-?hoh nene Ongwe Roewayeà‐ah eantre Ots‐hàdá?-?kouh yeghnigwègouh ne Kaes‐hatsdeaghtserowà?-?nea neoni Oeweseaghtsera.
MRK.13.27	Neoni et‐hogh nà‐ah yeaghsakònháne ne Raoroughyakeghronoe‐òkouh, neoni eaghsakodiya?-?daròrokeoghseròenih ne Sakoyadadogeaghsdouh t’ha?-?deayoughwentsyawerrhoh, tsinongàdyh n’agwagh tsinadeyoughwentsyakdattye, ne n’agwagh tsideyod?-?òkdanihhouh ne Karoughyàge.
MRK.13.28	Noewa tsyadaderighhonnyouh ne Tekarighwageawàghdouh na‐nè Tsyokaghreghdèse Karònda; ne onea n’Aonhaghde nà shègouh odònkah, neoni ean’ kaneraghdòndea, tsyaderyèndare ne Akènnha ok hèt‐ho onea ìwe.
MRK.13.29	Ne kàdy sadekarihhòdea, ne onea nà‐ah easewatkat‐hoh nenekeà Tsinikarihhòdease eàwawe et‐ho neayàweáne, tsyaderyèndare nene onea ok?-?het‐hoh ne n’agwagh onea Kanhohhakda.
MRK.13.30	Agwagh wakweahhaghse, nene keà‐eah n’Oewayeghnegwaghsade nà‐ah yagh t’hayontoh?-?hetsde nyàre agwègouh ne keà‐ea et‐ho neayàweáne.
MRK.13.31	Karoughyàge neoni Oughwentsyàge nà‐ah eawadohhetsdàtsiwe: ok n’Akeweanòkouh nà‐ah yagh t’haondohhetsde.
MRK.13.32	Ok nene Eghweghniseràde neoni nene egh?-?weawàdeke ne Hour, yagh deyakoderyèndare oughka n’Ongwe, yaghdeàtsiwe ne Karoughya?-?keghrònoe nà ne Karoughyàkouh, yagh oni ne Roewàyea, ne ok ne Ranihhah.
MRK.13.33	Tsyadadenikòerarak, tsyattyeghwàdea neoni tsyadereànayea: Ikea yagh desewaderyèndare ne onea et‐hone nòewe.
MRK.13.34	Ikea ne Ongwe Roewayeà‐ah tsinìyogh nanè Rongweh ne wat‐hahhaghgwe Wat‐hahhi?-?nòntseris, wahhonoughsòndy Tsironoughsode, neoni waghsakà‐ouh ne Yondeanakeraghdouh ne Sakon?-?hàse‐òkouh, neoni niyadehhàdy wadokeaghtsy n’eah?-?hoyòdea, waghsakaweahhaghse ne Teyenhòhhánoe ne sattyeghwàdea (ne katigh satteakòerarea)
MRK.13.35	Tsyattyeghwàdea kàdy: Ikea yagh desewaderyèndare katkeh onea ne Raweanìyoh tsi?-?Kanoughsode teantre: Yokaraghsk‐hah, tòga deas Aghsònt‐heah, tòga deas tsinit‐kondàdighs ni’ Kitkit, tòga deas Orhonkèghtsy:
MRK.13.36	Agare easewatyèrea tsiok teantre, eaghts?-?hìsewayadats‐heàry easeweandàseke.
MRK.13.37	Neoni tsinahhòdea kàdouh ne isège, kàdouh agwègouh, tsyattyeghwàdea.
MRK.14.1	Oghnakeànke tekeny Wadewàda na‐nè wadeàn?-?yóde ne Passover, (Odònkóghde koewàyats) ne oni nè yagh dewat‐deangwàghdouh Kanàdarohk: neoni ne T’hadiyadagwenìyóse ne Raditsihughs?-?datsy neoni neRought‐harrha (Scribes) radirighwìsaks tsinahadìyere n’ahoewayèna ayotkònke tsi?-?nonderighwayèráde, neoni n’ahoewarryoh.
MRK.14.2	Ok wahhonìrouh, yaghdea oughde ne et‐hòne ne Wadeànyode Eaweghniseràdeke, àkare eas‐ok ya‐t’ha‐desewadat‐hòndeke n’Ongwehòkouh. (tòga eant‐hondeàroh eas‐hoewakadackoh)
MRK.14.3	Neoni et‐ho reàndérouh Bethany, Raonoughsakouh ne Simon ne Ro‐oeraràsgwe (Leper) ok ne tsireànderouh tehhontskàhouh, et‐ho òewe, Tyodhoewìsea kahhàwy Kahhoùghsis ne Alabaster, Wea?-?yeniyoghtsìyouh Spikenard, Kanoughgwats‐hera?-?nòrouh agwagh yoyanerehtsìhhouh; neoni waka?-?nondeks‐hy ne Kahhoughsis doeweròera n’Onon?-?tsìne.
MRK.14.4	Neoni ne et‐ho oddyake tahhodighswàdea ne ronouhhatseràkouh, neoni waìrouh, oghnà nene keakàye, sè òndouh nenekeà Yakeavewàght‐ha.
MRK.14.5	Ikea ayakodeaghnìnonke sé seahha èso n’agh?-?seaghsea n’Adeweannyawe‐èhake Nikaghwistakeh, neoni ne ayondadàwy n’yakòdeaght. Neoni wakoe?-?wariwàghsdea aouhha.
MRK.14.6	Neoni Jesus wahheàrouh, yawerouhhattyeh nissa; oghnà nea‐nè wadisewereant‐hàrea? wa‐oyò?-?dea Kayodeaghserìyoh ne I tsi‐nongwattyèrase.
MRK.14.7	Ikea ne Yakòdeaght tyotkouh ne easewa?-?gwèkouh, neoni t’hikaweanìyoh, ne onea eàssewere yoyanere tsiniyak‐hìyer: ok n’I‐Ih yagh tyotkouh dègeah oghseròeny.
MRK.14.8	Et‐ho n’akàyere tsinakagwèny: keant‐ho òewe ohheàndouh nongadighkouh ne wa‐aòghkawéne Kyerònke (onkyatoghkaghde) ne tsi‐eayonkya?-?dàtta.
MRK.14.9	Agwagh wagweahaghse, tsi‐ok‐nòewe ne keagàyea Gospel nà eayerighwaghnòdouh yadeayoh?-?hetsde tsi‐Youghwentsyàde, nok oni ne keakàyea nene tsinagàyere eawatrorihhake nà‐ah ikea ea?-?koeweghyàrake aouhhà.
MRK.14.10	Neoni Judas Iscariot, sayàdagh ne tekeniyaweàre, et‐ho wàreghde tsit’hadìderouh ne Raditsihuhsdatsigòwah, ne tahonikoughràserea ne ronouhhàge. (ahodeaghnìnouh)
MRK.14.11	Ne onea wahhòeronke, ronouhha wah?-?hontseanòny, neoni wahhadiwaneàndáne ne eah?-?hòeyouh Oghwìsda. Neoni wahharighwìsake tsina?-?howeyèsdea tsinoedahharìghwayèrady ne tahhoni?-?koughràserea raouhha.
MRK.14.12	Neoni ne Tondeghniseratyèreaghde na‐nè yagh t’hayont‐eakwàghde ne Kanàdarok, ne onea wakoewadirryoh (ne Wadeànyode) Passover, Raotyoughkwa wahhoeweahhaghse, kahha ighseghre nòewe ni‐yayákwe neoni ne ayagwadearhàrade, nene a‐àghseke na‐nè (ne Wadeànyode) ne Passover?
MRK.14.13	Neoni yaghsakonhàne teghniaghs‐he ne Raotyoughkwa neoni waghs‐hakaweahhaghse, wàseneh et‐ho Kanàdakouh; neoni et‐ho deasewadderáne ne Rongwe Oghnèganoghs rahhàwy Yetsiyeaghtagh?-?kwa: ne yeghtsisenighsere raouhha.
MRK.14.14	Neoni tsioknòewe yeahhadaweyade easenìrouh ne Yongwediyoghne Ronoughsode, Ne Son?-?gwaweanìyoh ràdouh, kà nòewe ni‐Kanakda?-?rackweah tsinòewe n’eànkeke (ne Wadeànyode) ne Passover yeyagwègouh n’Aketyoughkwa?
MRK.14.15	Neoni eaghtsiseninadòehaghse Kanaktowànea nene nè keagh nòe ni‐Kànákde kaghseronyagh?-?kweant‐houh neoni kaweyeneandà‐ouh: et‐ho nòewe n’atsyadearrhàrat tsi‐neadèwátsde.
MRK.14.16	Neoni ne Raotyoughkwa wahyaghdeàndy neoni yahhànewe Kanàdagouh, neoni waghnits‐heàry eghnìyought tsinahhòdea sakaweànyh: neoni waghnirrhàráde ne Passover.
MRK.14.17	Neoni ne Yokaraghskhah et‐ho wàrawe yehhadigwègouh ne tekeniyaweàre.
MRK.14.18	Neoni ok ne tsiradìdderouh, tehhontskàhouh, Jesus wahheàrouh, agwagh wagweahhaghse, Tsiyeyàdagh tsinìtsyouh na‐ah ne de?-?dewàdonts, deayonkenikoughràserea. (eayongwa?-?deaghnìnouh)
MRK.14.19	Neoni tahhondaghsawea ne wahhòeryen?-?dáks‐hea, neoni wahhoeweahhaghse easkatsouh dah?-?honderade, àdea I‐Ih? neoni akòrea ok sayaìtouh, I‐Ih kea?
MRK.14.20	Neoni tahhadàdy waghsakaweahhaghse, sayàdagh oghseàwea ne tekeniyaweàre, nene teyon?-?kenitsyeghdouh ne I‐Ih ne Keghràtneh.
MRK.14.21	Ne sàne Ongwe Roewayea‐ah orighwiyòtsy raghdeantyouhhe, àse eghnìyought tsikaghyàdouh ne Raouhha: ok waghreahheye na n’et‐ho Rongwe ne teahonikoughràserea ne Ongwe Roewayeà‐ah! yo?-?yannereghtsìhhouh ne nan’et‐ho Rongwe ne tòga yaghnoeweàndouh t’hahhonakeràdouh.
MRK.14.22	Neoni ok nene tsiwat‐hontskàhouh, Jesus wa?-?atraghkwe Kanadarohk, neoni wahhayadadèrighsde, neoni wat‐hàyáke, neoni waghsakàouh ronouhha, neoni wahheàrouh, seniyènah, sènek: nenekea ne Kyerònke.
MRK.14.23	Neoni wàtraghkwe ne Cup, neoni onea s‐hi?-?yodòerea, was‐hakàouh ronouhha: neoni agwègouh wahhadighnegìra.
MRK.14.24	Neoni waghsakaweahhaghse, nenekea n’Ake?-?nigweaghsa àse Kaweaneandàouh, (ne àse Testa?-?ment) ne na‐ah yoghrìouh Yakotyoughkowanea aorihhòeny.
MRK.14.25	Agwagh wagweahhaghse, onea et‐ho tsina?-?akhnekìrane Oneahhare Kahhighk et‐ho ne nyàre ne ne Eaweghniseràdeke ne eakhnekìra àse ne et‐ho Raoyanertseràkouh ne Niyoh.
MRK.14.26	Neoni ne onea wa‐at‐hadirighwàghkwe, wah?-?hadiyàkeane et‐ho wahhòneghde tsi‐Tyonònde ne Olives.
MRK.14.27	Neoni Jesus waghsakaweahhaghse ronouhha, Sewagwègouh desewadereagh‐sarongwaghse n’I‐Ih eakarihhòny (eaghskwyadòndy) ne nòe Wakea?-?waghsondaddye: ikea kaghyàdóese eahèyeghte ne Sakotsderist‐ha ne Teyodinakarondòe‐ah, neoni ne Teyodinakarondòe‐ah t’hiyadakoerèny nà‐ah.
MRK.14.28	Ok oghnakeànke nene easewakatketsgweake, ohheàndouh eànke yea‐tsidewe et‐ho Galilee.
MRK.14.29	Ok Peter wahhaweahhaghse raouhha, t’ho‐sè?-?et‐ho agwègouh na‐ah teyakodereaghsarongwaghse, (eayesayadòndy) shègouh yaghdea n’I‐Ih.
MRK.14.30	Jesus wahhaweahhaghse, agwagh wakoeyeahhaghse, nenekea Weghniseràde, ne n’agwagh òewa kea Waghsònde arek‐ho tekeni t’heayonadadìhhake ne Kitkit nà‐ah, aghsea n’adeagh‐satnanétta, eagh?-?sadonnhyeane yaghdegh‐skyendèryh.
MRK.14.31	Ok shègouh tondahhadàdy seahha Roweanaghnìrouh, tòga et‐ho akihneye atyaghrìskouh, yaght‐haòndouh ne akadonhyea (n’akìrouh yagh?-?negh‐hiyendèry) yaghdeyàweght ka‐nòederigh?-?wayèráde: Satyàwea neoni ne wahhonnìrouh agwègouh.
MRK.14.32	Neoni wahhònewe tsi‐nòewe koewàyats Gethsemane: Neoni waghsakaweahhaghse ne Raotyoughkwa, sewattyea keant‐hoh, tsineàwe na‐nè eankadereànayea.
MRK.14.33	Neoni wahhoyadeáhhawe, Peter, neoni James, neoni John, neoni dondaghsawea n’agwagh yoneghrackwaght wahhoyadarìoh, youksde ne Earienda tsináhoyàdawea.
MRK.14.34	Neoni waghkaweahhah ronouhha, Akwa?-?dònhets ne niyadèwakde ne yoroughyàgea ne et‐ho Keahheyàtneh: kea tsyattyea neoni tsyatyeghwàdea.
MRK.14.35	Neoni Yahhahhaghdeàndy oghstouha isinòe?-?weh, neoni eghdàge wahhatyadòndy, neoni wahhadereànayea, nene tògát ìgea nonkeà aòndouh ne et‐ho noewe n’ìwade ne Hour tahhatohhètsdáse.
MRK.14.36	Neoni wahheàrouh, (Ayàwea) Abba, Ranihhah, agwègouh n’ot‐hènous‐hòewah okt‐hiyodoe‐ouh n’ìsé, èreah tack‐hawighdàse nene keagàyea Cup: nok shègouh sàne, yaghdea ne ne tsi‐I eghni?-?wakenikòughròdea, ok ìsé tsini‐senòewese.
MRK.14.37	Neoni egh‐sàrawe, neoni waghsakoyadats?-?heàry ronouhha rodìdás, neoni wahhaweahhaghse ne Peter, Simon, seandàs kea? yagh desackwennyouh ’nea‐aghsattyeghwàdea easkagh Hour?
MRK.14.38	Tsyatyeghwàdea neoni tsyadereànayea, àgare yesewadaweyade Tewadadeanakeraghdònke: Ne Kanigoera tokeaghske‐òewe yorrhàre, ok ne Owà?-?rouh yokeahhèyouh.
MRK.14.39	Neoni okhare èrea sàreghde, neoni wahhadereànayea, neoni sahhadàdy ok ne Sakaweànagh sègouh.
MRK.14.40	Neoni ne onea egh sàrawe, waghsakoyadats?-?heàry àre rodìdás (ikea yoksde ne Radikaghdège) nok oni yagh‐dehhonaderyèndare tsinahhòdea ahon?-?nìroh n’ondahhondàdy raouhhàge.
MRK.14.41	Neoni n’aghseahhadont ne et‐ho sàrawe, neoni waghsakaweahhaghse ronouhha, Senìdás nòewa onea, neoni tsyatoriss‐hea: onea nà et‐hoh; ne Hour onea òewe; tsyatkaght hoh, ne Ongwe Roewayeà‐ah na wat‐hoewanikorighràserea (wahhoewadeaghnì?-?nouh) et‐ho Radisnonke ne Rodirighwanerakskouh.
MRK.14.42	Tsyaketskoh, dewaghdeàndy: tsyatkaght‐hoh, ne raouhha nene wat‐hakenikoughràserea ok hèt‐hoh ònea.
MRK.14.43	Neoni yokondattye shègouh nihhoght‐hare, wàrawe ne Judas, ne shayàdagh ne tekenys‐hadère, neoni radigwègouhattye Keantyoghkowànea radìh?-?hawe n’As‐hare Aghsigwe oni, et‐ho tahhadyeagh?-?daghkwe tsit‐hadìderouh ne t’hadiyadagwenìyose ne Raditsihuhsdatsy, neoni ne Rought‐harrha, (Scribes) neoni ne Radikowàneaghse.
MRK.14.44	Neoni raouhha nene wat‐honikoughràserea, Sakodeanakaraghdeàny ronouhha, ràwea, Oughka kìok kea ak‐deahhikwannyouh, ne nà raouhha: ne egh eaghtsisewayèna, neoni eaghts‐hisewaghdeànt?-?yáde skeaneà‐ah.
MRK.14.45	Neoni agwagh ne ok wàrawe, agwagh oksaok et‐ho niyahàre raouhhàge, neoni wahhaweahhaghse, Seweanìyoh, seweanìyoh; neoni wat‐ho?-?kwannyoh raouhha.
MRK.14.46	Neonì kea niyahhoewàyere raouhha, neoni wahhoewayèna.
MRK.14.47	Neoni sayàda ne et‐ho radikannyade, waght?-?hasegwàraghkwe, neoni waghsakòyeaghde ne Roewadinhàse ne Raditsihuhsdatsigòwah, neoni Yahhohoughtyàkde. (tsirawèyendeghdaghkouh nongàdih) 
MRK.14.48	Neoni Jesus tahhadàdy neoni waghsakaweahhaghse, dessewe keah aniyought tsinìyogh ne Yeneaghsgwaghs ayets‐hiniyènde, sewahàwy As‐hare Aghsigwe oni, ne eaghskwayèna?
MRK.14.49	Niyadeweghniseràge yedewagwègouh ne ìsé Kanoughsakouh, (Temple) kwarihhonnyè?-?nyh, neoni yagh deghskwayèna. Ok sè keah ne Kaghyadoughseradogeaghdy agwaghok Yeakayè?-?ríne tsinikaweànake.
MRK.14.50	Neoni radigwègouh wahhoewayadòndy ne raouhha wahhondègouh.
MRK.14.51	Neoni et‐ho roghnonderattye raouhha ot?-?tokeà‐ouh Ranekeaghderòe‐ah, ne ok yèkeah ne Oniyadarà‐ah nahhòdea ne Rot‐hayeaghsaghsegh?-?daghkouh; neoni ne Radinekeaghderòe‐ah wahhoewayèna ne raouhha.
MRK.14.52	Neoni wahhàghtkáwe n’Onyadarà‐ah nahhòdea, neoni wahhattodarighsy wahhadègo raogh?-?wasseròntsy.
MRK.14.53	Neoni ronouhha yahhoewayadeáhhawe ne Jesus et‐ho tsit‐heànderouh ne T’hayadakwenìyoh ne Ratsihuhsdatsyh: yehhadigwègouh raouhha ro?-?natkeanissouh agwègouh ne Raditsihuhsdatsikòwats?-?houh, neoni ne Radikowáneaghse, neoni ne Rought‐harrha. (Scribes)
MRK.14.54	Neoni Peter wahhoghsere ìnouh niyare da?-?re oghnàgea, agwagh et‐ho yahhàrawe yahhadaweyade Tsikanoughsodegòwagh, tsironoughsode ne T’ha?-?yadagwenìyoh ne Ratsihuhsdatsigòwah; neoni et‐ho wahhattyea tsiradìderouh ne Roewadinhàse, wah?-?hodeàyea Tsiyodek‐ha.
MRK.14.55	Neoni ne T’hadiyadagwenìyose ne Raditsi?-?huhsdatsyh neoni agwègouh ne Roditsìhhayea wahhadirighwìsake tsinahhòdea kaneka n’ayakode?-?ryèndarake easka‐ènouh nà raouhhàge ne Jesus n’a?-?oghstonde ne n’ahhoewarryoh; neoni wahhonderigh?-?wàtsdáre.
MRK.14.56	Ikea yawetowànea waontròryh Onòwea tsina?-?hoewatròry raouhha, ok ne tsinikarìwake yakode?-?ryèndare tsinaontroriannyouh yagh Skarìwagh de?-?deyodòe‐ouh oghseròenih.
MRK.14.57	Neoni et‐ho wat‐hàdáne rayadatògea, neoni Onòwea tsinikarihhòdea wahhaweahhaghse, wahhonnìrouh,
MRK.14.58	Neoni yongwat‐hònde wahheàrouh, eake?-?noughsarighsy nekea Kanoughsode (ne Temple) nene Esnònke yakodòe‐ouh‐Saenoughsòeny, neoni aghsea Neawàda nok nà easkenoughsissa t’hikàde yagh Oghsnoughsa t’heawàdouh.
MRK.14.59	Ok shègouh oni nannè tsinikarihhòdeasése rontròry yagh karìwah deyodòe‐ouh oghseròenyh.
MRK.14.60	Neoni ne Ratsihuhstowànea wat‐hàdáne ka?-?neaherrheah, neoni wahhorighwanòndoughse ne Jesus, wahheàrouh, Yagh dedeghsadàdighs ot‐hènouh? Oghnahhòdea nekea‐eah na‐ah tsinikarihhòdeáse wesaderighwaròroks‐he?
MRK.14.61	Ok kea t’hihhoyèrea, neoni yagh ot‐hènouh det‐hodàdih. Ok‐hare ne Ratsihuhstowànea sahhorighwanòndoughse, neoni wahhaweahhaghse, ìsé keah ne Christ, ne Roewàyea ne Kayadaderightsera?
MRK.14.62	Neoni Jesus wahheàrouh, I‐Ih: neoni eaghts?-?hisewat‐kaght‐ho na‐ah ne Ongwe Roewayeà‐ah eaheanderòndake tsiraweyendeghdaghkouh Rasnònke Kaes‐hatsdeaghkneh, neoni eantre Ots‐hà?-?dágouh Karoughyàge.
MRK.14.63	Et‐hoghke ne Ratsihuhstowànea wahharats?-?yònkoh ne Raonèna, neoni wahheàrouh, oghnahhòdea deyodoughwentsyouhhouh ne s‐hegoh ìsi?-?noewe yaoesedewarighwìsake?
MRK.14.64	Sewat‐hònde wahhy tsinahharighwayèsaghde; oghnahhòdea ìssewére? Neoni radigwègouh wah?-?hoewadeweàndeghde wahhoewarighwarot’sdea wa?-?onondànháke ne eaghreàhheye.
MRK.14.65	Neoni dayondaghsawea oddyake wahhoe?-?weanitskeròssoraghwe, neoni wahhoewarhòroke ne Rakoùghske, neoni roewagòereks, neoni ròndouh yahhàs‐he, Prophet wahhy: neoni ne Roewadinhàse roewagoèreks Radisnònke‐ronha.
MRK.14.66	Neoni ok ne tsireànderouh ne Peter eghdàge?-?nòewe tsi‐Kanoughsode‐gòwah, et‐ho ì‐yea skayà?-?dagh ne Kondiyàdase wadinhase‐ògouh ne et‐ho kondìderouh Ratsihuhsdatsighne:
MRK.14.67	Neoni ne onea wahhot‐kagh ne Peter ro?-?deàyea, wat‐hot‐kànerea, neoni wageàrouh, ìsé wahhy ne senigwègouh ne Jesus Nazaret‐hàka.
MRK.14.68	Ok wahhadonnhiyea, wahheàrouh, yagh de?-?wakaderyèndare yagh oni tekaghronk‐hah tsinahhòdea sàdouh. Neoni yahhayàgeáne Kanhohhakouh; neoni ne Kitkit ondàdy.
MRK.14.69	Neoni Kayàdase ne Koewanhàse àre wah?-?hotkaght‐hoh, neoni dondàghsawea ne wa‐akaweah?-?haghse ne et‐ho yekannyade, Ne wahhy shayàdagh ne tsinihhàdih.
MRK.14.70	Neoni wahhadonhiyea àre. Neoni ok‐nahè?-?yah oghnakeànke nene et‐ho radikannyade wà?-?aìrouh àre ne raouhhàge ne Peter, Tokeaghske wahhy, anyogh ìsé easkagh ne tsinihàdih: Ikea ìsé ne Galilee‐hàka, neoni et‐ho nighseweanòdea oni.
MRK.14.71	Ok dahhadaghsawea ne Karighwaks‐hea neoni Yorighwaghnìrouh wahhadàttyáde, wahheàrouh, yagh‐dehhiyendèrih ne kea ne Ròngweh ne eghts?-?hisewàdouh.
MRK.14.72	Neoni ne tekenihhadont ne Kitkit wakon?-?dàdy. Neoni Peter saghreghyàráne ne Tsinikaweànake nene Jesus tsinihhaweànih, Ne arek‐hoh tekenih deayonadadìhhake ne Kitkit, ’nea nà‐ah aghsea nà deagsatnanetta ne aghsadonnhiyea tsi‐tak?-?yendèryh. Neoni ne onea ne wahheaggdonnyouh saghreyàráne, Wat‐haghseànt‐hoh.
MRK.15.1	Neoni agwagh oksaok ne Orhònke ne t’hadiyadagwenìyose ne Raditsihuhsdatsy wat?-?hadiyadòreghte yehhadigwègouh ne Radikowàneaghse, neoni Ront‐harrha, neoni ne Keantyoghgwagwègouh ne Yakotsyéhhayea, neoni wahhoe?-?wànerake ne Jesus, neoni wahhoewayadeahhàwighde, yahhoewayàt‐hewe tsireànderouh Pilate.
MRK.15.2	Neoni Pilate wahhorighwanòndoughse, ìsé kea ne Goraghkòwah ne Jews‐hàka? neoni tahhadàdy, wahhaweahhaghse, ne nà tsinahhòdea waghsìrouh tokeaghske.
MRK.15.3	Neoni ne t’hadiyadagwenìyose ne Raditsihuhsdatsy wahhoewarighwaghròtsdea êso Yorìwake tsinikarihhòdeáse: ok yaghot‐hènouh t’hadet‐ho?-?dàdyh.
MRK.15.4	Neoni Pilate sahhorighwanòndoughse àre, wahheàrouh, Yaghot‐hènouh dedeghsadàdighs? sat?-?kaght‐hoh, tsagh‐wahhhy yawetowànea Yorìwake tsi ne saderighwa‐eghsdea ìsé.
MRK.15.5	Ok Jesus shègouh yaghot‐hènouh det‐hodà?-?dih: ne nonkeà ne Pilate wahhoneghràkouh.
MRK.15.6	Noewa ne et‐hòne Wadeànyode easeghsakogh?-?nereaghsy easka ne n’Aghskwa, ka ok nikàyea eah?-?honnìrouh kea keàhak.
MRK.15.7	Neoni et‐ho ne nà‐ah sayàdagh roewàyats Barabbas, ne nà rànerea et‐ho ronouhhàge wah?-?hòghstónde ne waghs‐hakaweanòndy Waghsakori?-?wàghstea, ne Yerighwagwadackwaghs neoni rots?-?wàdouh Sakorryoh.
MRK.15.8	Neoni ne Tsinìkeantyoughkwa karìtstode rodiweàndeght, tahhondaghsawea ne wahhoewarigh?-?wanègha raouhha ne et‐ho nà‐ah sakotyèráse nene tsinoe takarihhodeahhattye tsinahhe.
MRK.15.9	Ok Pilate tondahhadàdy ronouhhàge, wahheàrouh, atskweh ne onsakwaghnereaghsyáse ne Gò?-?rah ne Jews‐haka?
MRK.15.10	Ikea roderyèndare ne ne Raditsihuhsdatsigòwah nà roewanaghskòny (roewayènah) raouhha ikea ne ok ne Kanoss‐hà‐ouh aorìwa.
MRK.15.11	Ok ne Raditsihuhsdatsigòwah daghsakadi?-?nikoughràdda n’Ongwehòkouh, nene kea yea‐aya?-?oesahhoghnereàghsy ne Barabbas ne ronouhhàge.
MRK.15.12	Neoni Pilate tondahhadàdy, neoni wahheàrouh àre ne ronouhhàge, oghnahhòdea sewanòe?-?wese kàdi ne tsinahìyere ne raouhha, ne roewanà?-?doughkwa Goraghkòwah Jews‐hàka?
MRK.15.13	Neoni ronouhha waoroughkweantstàkáregh?-?re, (wahhonìrouh) Tehhoewayendanhàrea.
MRK.15.14	Et‐hòghke Pilate waghsakaweahhaghse, ogh?-?nekeà, agwagh nahhòdea yodaks‐hea tsinihhotyè?-?reah? n’eadeaghnòe seahha wat‐hodi‐heàreghde ne n’yadèwakde, (ròndouh) Tehhoewayendanhàrea nissah t’kagondàne.
MRK.15.15	Neoni nà Pilate wàreghre thiakonikough?-?rayèryn kìnyoh n’Ongwehhòkouh, sahhoghne?-?reaghsy ronouhhàge ne Barabbas, neoni waghsa?-?kodeweandèghdáse Jesus, wahhoghsoughkwawiss?-?houh, n’eadeaghnòe et‐hò ne onea deahhoewayen?-?danhàrea.
MRK.15.16	Neoni ne Shodàr yohhoewayadeàhháwe etho yahhoewayadinnyonde Kanhòhhákouh, koewàyats Pretorium; neoni yahhoewadìnonke ne tsini?-?Yodittyoughkwa oghseròenyh. (Ne Shodàr)
MRK.15.17	Neoni ronouhha wahhoewàraghse Tsyadakoughkòwah oròeya t’hòhah niweaseròdeah, neoni wahhadinhaghseròeny, Wahhoeweanoughwa?-?rotseronnyea Ohhìkda, neoni wahhoewanoughwa?-?ròroke.
MRK.15.18	Neoni tahhondaghsawea ne wat‐hoewanough?-?weràdouh (rondouh Niyàwea) Hail Goraghkòwah ne Jews‐hàka!
MRK.15.19	Neoni roewayèght‐ha Adaghk Raonuntsìne, neoni wahhoeweanitskerosseraghwe, neoni teah?-?hoewadonts‐hodány roeweanideaghdàse.
MRK.15.20	Neoni ne onea wahhoewakonnàdághkwe, sahhadirìghsy ne Tsyadakoughkòwah soewaghse?-?ronnyadòne, neoni sahhoewaghseronnyade ne raouhha agwagh Raonèna, neoni et‐ho wahoewayadeah?-?hàwighde tsi‐yadeahhoewayendanhàrea.
MRK.15.21	Neoni t’hondahhoeweanoughdòese shayà?-?dat Simon ne Cyrene‐hàka, et‐ho rattohhetsdàne, ne Tsi‐yenakeronnyouh tahhayeghdaghkwe, ne Ronihha ne Alexander neoni Rufus, ne wahhàhawe raouh ha ne Raoyàghsa Jesus.
MRK.15.22	Neoni wahhoewayàt‐hewe etho Golgotha, ne na nè, tekaweanadennyouh ne et‐ho nòewe koewàyats, Oghstaweàsera Onùntsyh.
MRK.15.23	Neoni wahhòeyouh ne ahhaghnegìra Wine tekayèghsdouh Myrrh: ok yagh dehhoyènah.
MRK.15.24	Neoni ne onea wat‐hoewayendanhàrea, neoni wàt‐hadik‐haghsy ne Raonèna, wa‐eyànáde ènekeah à‐akòdy nene kawenìyoh ok ne roderaswìyoh ne Raòweahk eawàdouh niyadehhàdyh.
MRK.15.25	Neoni ne nà‐ah onea aghseahhdont Hour neoni wat‐hoewayendanhàrea.
MRK.15.26	Neoni ne Kayeròenitsdouh tsinanhòghs?-?tónde Kaghyàdouh ènékeah nonkàdih, NE GO?-?RAGHKOWA NE JEWS‐HAGA.
MRK.15.27	Neoni raouhha yehhadigwègouh wat‐hoe?-?wadiyendanhàrea teghni‐aghseah Nineaghsgwaghs, ne seyàdagh tsinòngá Raweyendeghdaghkouh nok n’easkagh Skanegwàdih.
MRK.15.28	Neoni ne Kaghyadoughseradogeaghdy nàah yakayèrine nà, ne wàdouh, neoni et‐ho nà‐ah wahhoewayàdárea yaoughwadigwìkde na‐nè Ra?-?dirighwaneràks. (Yagh eghondeweànáraghkwa)
MRK.15.29	Neoni ronouhha nene eghrontohhetst‐ha, watyèdane, et‐hoh watyoenoughkareàrouh raouhhàge, ìsé ìgeah nene Eaghsenoughsarighsy (ne Temple) neoni Easeghsenoughsissa nà aghsea Neawàda,
MRK.15.30	Sasadattyàdágoh noewa ìsé, (yadeghsyà?-?dih) neoni kasatsneaght ne tsi‐Tekayaghsonde.
MRK.15.31	Sadèyought oni nea‐nè ne Raditsihusdatsyh?-?gòwa roewakonadàghkwa, rondonnyouh ne tsinihhàdih, yehhadigwègouh ne Rought‐harrha, (Scribes) Seghsakoyadackwaghs ne t‐hikades‐hòe‐ah nok n’agwagh raouhha yagh t‐hahakwèny oesahadat’ya?-?dackoh.
MRK.15.32	Kìnyoh ne Christ ne Goraghkòwa ne Israel t’hatsneaght tsi‐Tekayaghsonde, nene teadewakàne?-?rake neoni eadeghtsidewèghdághkwe. Neoni ne ronouhha ne yehhadigwègouh ne Tehhadiyendàn?-?hare, wat‐hoewaderiaghdikhoe wahhoewarighwaghròtsdea.
MRK.15.33	Neoni ne onea yahyak‐hadont Hour yakahhewe, Tayòkarághwe na‐ah ne et‐ho ok‐thi‐Yough?-?wentsyagwègouh, et‐hò ne ne tyoughdouhhadont Hour tsinakarìwise.
MRK.15.34	Neoni ne et‐ho ne tyoughdouhhadont Hour Jesus wa‐at‐haghseànt‐ho roweàndeght, wahheàrouh, Eloi, Eloi, lama sabachthani! ne nà‐ah ne Teka?-?weànadennyouh, Ake‐Nìyoh, ake‐Nìyoh, oghnà‐ah waghskwadeweàndéghde!
MRK.15.35	Neoni oddyake ne et‐ho radikeannyade, ne onea ronat‐hònde, wahhonnìrouh, Tsyatkaght‐ho, yahhoroughyehhare ne Elias.
MRK.15.36	Neoni sayadagh wat‐haraghdade, yahhàtragh?-?gwe Oneràghsa yeghnidaghgwàght‐ha, neoni wahhànaghne Teyoghnekaghyòtsis ots‐haghde, oni Adàghkne waghrohhàrea, neoni yahhà‐ouh n’ahhaghnegìra, wa aìrouh, tsyeà‐eah raweroehattye nissa; dedewakànerah deaghnòe as‐hìkeah ìtreh ne Elias ne teant‐hoyadàtsneághde.
MRK.15.37	Neoni Jesus wat‐haghs‐heant‐ho Roweàndeght, neoni wahonikoughràdouh waghreàh?-?heye.
MRK.15.38	Neoni ne Kaghsiraghreáhhouh nene Ka?-?noùghsakouh ne (Temple) onderàtsyouh, ènékeah tondàghsawea yahhòkteá eghtàge wa‐atkàríne.
MRK.15.39	Neoni ne onea ne Raghseanowànea (Centurion) nà ne ok egh ìrade, tehhakànere tsinahhàyere tsiwat‐hoehheàreghde, neoni tsiwaghreàhheye, wahheàrouh, Tokeghske‐òewe nekea ne Ròngweh na‐ah ne Nìyoh Royeà‐ah.
MRK.15.40	Et‐ho na‐ah oni ne Tyonat‐hoewìsea det?-?kondikànere ìnouh niyòre: tsinikòndih aouhha nà‐ah Mary Magdalene, neoni Mary ne Ronisdeahha James ne kanighrà, neoni Joses, neoni Salome:
MRK.15.41	Onouhha onea‐nèeh ne onea et‐ho shìrése nà Galilee t’seràkouh, roewanonderattyèskwe raouhha, neoni tehhoewàghsnyèghkwe, neoni yaweto?-?wanea t’hikondìde ne Tyonat‐hoewìsea na‐nèh radigwègouhhattye ne et‐ho shàrawe Jerusalem‐neh.
MRK.15.42	Neoni nòewa ne onea ne Yokaraghsk‐ha òewe, (ne karihhòeni nà‐ah ne Waondearhàrade, nene Eayorheane nà N’yaweandadogeaghdouh ne Sabbath)
MRK.15.43	Joseph ne Arimathea‐hàka Yodongwedakon?-?nyeghts Ratsyeahhayeghs, ne na oni ne rànoughne ne Ra‐oyanertsera ne Niyoh, wàrawe, neoni wàreghde et ho Roweanaghnìrouh wahhoweànaráne Pilate, ne tahhaghsniye ne raouhha ne Raoyerònda Jesus.
MRK.15.44	Neoni Pilate wahhoneghràkoh ne tòga tokeaghske ne on’ok nà‐ah haweahhèyouh: neoni yahhònonke ne Raghseanowanea (Centurion) raouhhàge, wahhorighwanòndoughse raouhha, atskweh ne keah wahhòenissa tsinahhe t’haweahhèyouh?
MRK.15.45	Neoni ne onea wahhoderyèndaráne ne raouhhàge nonkàdih ne Raghseanowànea, (Centurion) wahhà‐ouh ne Oyerònda ne Joseph.
MRK.15.46	Neoni wahhaghnìnouh Kaniyadarìyoh, neoni tahhoyadatsneaghde, neoni wahhoghwenòeny n’?-?Oniadaràh, neoni yahhoyattyòenide et‐ho nàkouh ne Sepulchre ne nà‐ah Otsdeàra kaghseròenighne, oni tahhakàrrháde Kaneayowànea et‐ho tsi‐Kanhokàronde ne Sepulchre. (ondennhòdoughkwe)
MRK.15.47	Neoni Mary Magdalene, neoni Mary ne Ronisdeahhah Joses, tekondikànere tsinòe weyah?-?hoewayàddáyea.
MRK.16.1	Neoni ne onea ne Sabbath nà‐ah ontohhetsde, Mary Magdalene, neoni Mary ne Rodinisdeah?-?hah ne James, oni Salome, yodighnìnouh Kanough?-?kwatseracko‐oese, nene gòenere et‐ho yayakwawe neoni ahoewayatoùghkwawe.
MRK.16.2	Neoni agwagh Orhonkeghtsy, ne Tondeghni?-?seradyèreaghde ne Tsina‐tekyadeàdádere, yakòenewe et‐ho ne Sepulchre ’nea Takaraghkwinnegeàny et‐hòne:
MRK.16.3	Neoni wat‐kondadeahhaghse tsinikòndih, Oughka oghnòe keah eayouhhineàya‐karrhaden?-?nyádea èrea eawatgwìde tsi‐Kanhokàronde ne Se?-?pulcre?
MRK.16.4	Neoni ne onea yakontkaght‐ho, wakont‐kaght?-?ho ne onea èreah kahhawìghdouh kakarrhadennyà?-?douh. Ikea agwagh n’akowànea n’Oneàya.
MRK.16.5	Neoni yakondaweyade et‐ho ne Sepulchre, wahhoewatkaght‐ho Ranekeàghderouh Rongwe reanderouh tsinonkàh raweyendeghdaghkouh rotse?-?ronnyàdouh ì‐yoes kearàgea ne Raonèna; neoni waodighderòene.
MRK.16.6	Neoni waghsakoweahhaghse onouhha toghsa a‐esewaghderòene. Eghts‐hisewayadìsaks Jesus Na?-?zarethhàka, ne na nè tehhoewayendànhare: Shotketskweah; yagh keah tegh‐heanderouh tsyat‐kaght?-?hoh tsinòewe n’egh òewa yadayèndaghkwe.
MRK.16.7	Ok deaghnòe satsyaghdeàndih ya‐ets‐highròry ne Raotyoughkwa neoni Peter, nene wàreghde sewahheàndouh nongàdyh et‐ho Galilee tseràkouh: et‐hò yeaghts‐hisewàgea, àsé eghnih‐tsisewayè?-?ràse.
MRK.16.8	Neoni sakoughdeàndy oksaok, neoni sakondè?-?goh: Ikea nà‐ah waodiyadiss‐houghkwe, takon?-?dòeneke waodineghràgo: yaghoni ot‐hènouh de?-?yònea oughka n’Ongweh: Ikea waodighderòene.
MRK.16.9	Nòewa ne onea Jesus shotketskweah nà‐ah agwagh Orhònkeghtsy ne Tyodeghniseratyèreagh?-?douh Sahheandeàndáne, sahhoewàkea dontyèreaghde Mary Magdalene, aouhha‐tseràgouh shayadinne?-?keahhouh tsyàdaghk Oneghs‐hoerónoe.
MRK.16.10	Neoni oeghdeàndy neoni sayakoghròry ronouhha ne ròenésgwe raouhha, ok ne tsi‐roewàná neoni rontsdarrha.
MRK.16.11	Neoni ronouhha, ne onea wahhòeronke nene Ròn‐he, neoni aouhha wahhot‐kaght‐hoh, yagh?-?negh‐honèrouh tokeghske.
MRK.16.12	Oghnakèanke, àre sahhoewàgea ne òya ra?-?yadenòene (yaghdegh‐hoewayenderè‐ouh) ronouhha teghni‐aghsheh, netsinihhàdih ok ne tsi‐ìneh, oni wàneghde Enakeraghseràgouh.
MRK.16.13	Neoni waghyaghdeàndy neoni saghs‐hako?-?dighròry ne tsinihhàdih: yaghoni det‐hoewenegh?-?daghkouh.
MRK.16.14	Oghnakeànkeh noewe raouhha saghsakodo?-?dàghsyáse sahhoewàgea ne easkaghsadìre, ok ne tsiradìderouh tehhontskà‐houh, neoni waghsakori?-?waghsdea ronouhha ne tsi‐yaght’ha det‐honegh?-?daghkouh, neoni tsiniyoghnìróese ne Raoneriàne, ne wakarihhòeny ne tsiyaght’ha dedeghsakonegh?-?daghkouh ne ronouhha na‐ah ne sahhoewàgea ’nea shis‐hotketskweakeh.
MRK.16.15	Neoni waghsakaweahhaghse ronouhha, Wàseneh ìsé t’hi‐Youghwentsyagwègouh, neoni tsyaderighwaghnòdouh ne Gospel Orighwadogeaghty niyade‐yongwèdake ne Ongweh na‐eyadòtea.
MRK.16.16	Raouhha nene eant‐haweghdaghkouh neoni eahhotnekosseragh‐hake eahoyadadèry; ok raouhha nene yaght‐ha det’haweghdaghkouh, eahadetsì?-?raghde.
MRK.16.17	Neoni kea‐kadi‐gayea tsini Yotyanadannyonke ne eayakoughnonderattye akaouhha nene tyakawegh?-?daghkouh; ne Aks‐heànakouh nà‐ah ronouhha easkowayadinnegeaghserouh ne Oneghs‐houghro?-?no‐òkouh ronouhha: nà‐ah eahhondàttyade ne àsé Oweanahòkouh;
MRK.16.18	Ronouhha deahhadiyàdághkwe Onyáre, neoni tòga eahhadighnegìra eaghska‐ènouh ne Keahhe?-?yóndeàs n’Ahorihhòdea yotkòe, yaghdeyàweght nà‐ah ahodikarèwaghde; eaghs‐hakonenisnoughsa?-?rea nà‐ah N’yakonoughwakdany, neoni eatsyekewà?-?deáne nà‐ah.
MRK.16.19	Et‐ho gady‐deàher oghnakeànkeh ne Royàner ’nea shades‐hodight‐hàraghkweah ne ronouhha, raouhha nà‐ah Tahhoewayadadiròndea ne Karoughyà?-?gouh, neoni yahhàttyea Tsiraweyendeghdaghkough Rasnònkeh ne Niyoh.
MRK.16.20	Neoni wahhoughdeandy, neoni waghderigh?-?waghnodònnyoh tsi ok nòewe, ne Royàner ro?-?yodea‐òehattyèse yehhadigwègouh ne ronouhha, neoni yorighwaghniratsdouhhattyèse ne Oweàna ne Yotyanadannyouhoghnonderàttyése. AMEN.

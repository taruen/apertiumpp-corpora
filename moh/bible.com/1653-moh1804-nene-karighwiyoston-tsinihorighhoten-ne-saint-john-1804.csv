JHN.1.1	Tsidyodaghsawen ne Logos
JHN.1.2	Ne ne Sagat tsidyodaghsawen enskatne Yehovahne yekayendaghkwe. 
JHN.1.3	Yorighwagwegon ne rodeweyenòkden, ok tsi nikon ne kaghson yagh oghnahhoten teyodon ne ne yagh raonha te hayàdare. 
JHN.1.4	Raonhage yewèdaghkwe ne adonhèta ok oni ne adonhèta naah ne raodighswatheta nʼongwe. 
JHN.1.5	Aghson tsidyokaras watyoghswathet ok yaghten yeyoyenda-on. 
JHN.1.6	Rayadatogen ne Yehovah ronha-on ne ne John ronwayatskwe. 
JHN.1.7	Ne wahhoni warawe tsi rodogense, ne ne aontahharighwatròri tsi watyoughswathet, ne ne aontyescnhak agwegon nʼongwe raonha raoriwa aonteyakeweghdaghkonhek. 
JHN.1.8	Yagh raonha te keaghne ne etho kaghswathetsera, ok ne ne rowanha-on nʼahaderightyatrory kaghswathetseroten. 
JHN.1.9	Ne naah ne togenske kaghsathetsera, ne ne watyakoghswatheta agwegon ne ongwe ne ne oghwhenjage yakoghwa eston. 
JHN.1.10	Oghwhenjage yéresgwe, yorighwagwegon ne naah rodeweyenòkden, ok nʼongwe yàghten howayenderhèon. 
JHN.1.11	Eghwarawe tsi Rawenniyoh, ok ne sʼhakowenniyoh yaghten honwarighwatsteristha. 
JHN.1.12	Ok tsinihadi rotiwarighwatsteristha, rononha sʼhakogwenyon tserawi nene enhonàdon ne Yehovah sʼhakoyea-ongonwa, ne ne rononha agwagh nè teyakaweghdaghkon ne raoghseanakon: 
JHN.1.13	Ok tsironwanadewedon yaghten né kanegwenghsage, yaghoni tsi yawèron nʼOwatoti, yaghoni tsi-ireghre nʼongwe, ok deaghnon ne Yehovah tsjnihenigonroten. 
JHN.1.14	Ok ne Logos owàron waondon ok oni tsi yakwenderon wahhanàdayen (ok ne wakwatkaghtho ne raogloria,
JHN.1.15	John roderighwatròry, wahhadèweanayendon, radonnyon, ne ne ken right-haraghkwèhne, raonha nene raknonderatye ne rahhetindegh rakerighwakennyon; iken tiutkon tsi rahhendon, tsironhe. 
JHN.1.16	Ok oni tsi ranànon tsinyakyon wakwayèna, ok oni gracia ne gracia. 
JHN.1.17	Iken ne yoghtyawenratsera sʼhongwarighwawi ne Moses, ok nene gracia ok oni ne togensketsera ne Jesus Christus, ne rarighwayendatye. 
JHN.1.18	Yagh onghka nʼongwe te honwaken ne Yehovah, katke kiok, ne ne raonha-on rodewedon rohàwak nene ranaskwagon ne ranihha yehenderon, raonha naah ne rorighhowanaghton. 
JHN.1.19	Nene ken tsinihoyèren ne John, ethone ne Jewshaga, wasʼhakodinhane (Cohena-son
JHN.1.20	Ok wahhadaddodaghsyen, yaghten hodonhiye, ok wahhearon, yagh nʼiih tegen ne Christus. 
JHN.1.21	Ok sahhonwarighwanondonse, onghka kadi, ise ken Elias? ok rawen yaghten, ise ken nʼetho Prophet? ok wahhenron yaghten. 
JHN.1.22	Ethone sahhonwenhaghse, onghka nise? nene entsyakhighrory ne yonkhinha-on, oghnahhoten sadaddenadonghkwa. 
JHN.1.23	Wahhenron, Iih naah ne yewennodatye karliàgon, tsyathahhagwarighsyon, ne raohahha ne Rawenniyoh, tsinihoyèren ne Prophet Esaias. 
JHN.1.24	Rononha ne ne ronwadinha-on, nene tsinikentyoghkoten ne Pharisees. 
JHN.1.25	Ok sahhonwarighwanondonse, sahhonwenhaghse, ogh kadi ne yotyéren tsiwasheyàtise togat nonken yagh ise tegen ne Christus yaghoni nʼElias yaghoni ne etho Prophet? 
JHN.1.26	John tentahhadady, rawen, oghneganons kàtha tsi wakheyatise ok nʼetho wadògen sewakenyade nene yaghten eghtsisewayenderi. 
JHN.1.27	Raonha naah nene ok tehaknanderatye ok deghnon senha ronwayadagwenniyofton, ne ne raonikaghjéna yagh nʼiih sadekenna tegen aontakerighsi. 
JHN.1.28	Etho niyawen-on Bethabara tseragen skaihhonhade nonga ne Jordan, tsinonwe ne John yeresgwe sʼhakoyatise-onhatye. 
JHN.1.29	Tsi wa-orhenne John tehokànere Jesus karo tehhaweghtane, ok wahhenron tsyatkaghtho ne Yehovah raosehh
JHN.1.30	Nene kenyagen ne kadonhaghkwe, enthaksere ne rongwe nene wahonwahendenghste, raonha se tiutkon tsi rahhenndon tsi ronhe. 
JHN.1.31	Yaghten hiyenderighne ok onen tsi kerighwayenderi ne naah enhonwarighhowanaghte Israelne, ne kadi wahhòne kengh ike oghneganoughs kàtha si (kenohharehha) keyatisen-on hattye.
JHN.1.32	Nene John rorighhowanaghton, rawen, wakwatkaghtho ne kanigonghriyoston tʼontshenghthonhatye Karonghyàge tʼyoyenghtaghkwe, ok egh waontye raonhàge. 
JHN.1.33	Yaghten hiyendèrighne: ok raonha ne rakhenha-on nʼenkhèyatise oghnegage ne rakherighhonye, rawen, raonha tsi nonwe ensatkaghtho ne Kanigonghriyoston ethone a-ontsnenghte enwatyeonwe ne naah raonha ràtha ne Kanigonghriyoston nʼenhatise. 
JHN.1.34	Wakaderighwatkaghtho, ok oni wakerighhowanaghton ne naah ne kengayen ne Niyoh royeah,
JHN.1.35	Ok àre tsi waorhene si radikenyàdaghkwé John ok tegni-aghseh ne raotyonghkwa. 
JHN.1.36	Ok tehokàneratye Jesus tsi ire, wahhenron tsyatkaghtho ne ne raosehh ne Yehovah. 
JHN.1.37	Ok ne teghniaghseh ronwawennaghrònken, ok ne Jesus tehhonwaghsere. 
JHN.1.38	Ethone Jesus egh tʼensahhatyèrat ok teshakokànere ronwaghnonderatye ok washakawenhaghse oghnahhoten iseneghre? waghníron Rabbi, ne yaweght ayaìron ne onen tekawennadenyon, seweniyoh, kàh nonwe tesideron? 
JHN.1.39	Ok sahhenron, kasene tsyatkaghtho, ok sahhòneghte oni waghyatkaghtho tsinonwe yehenderondaghkwe ok watògen wahhadighniserokten ase ken onen si karrah yaweght oyerihhadont hour. 
JHN.1.40	Sʼhayadat nene teghniaghseli neonen ronwawennaghronken John wannonwaghsere naah, ne Andrew nene yaddaddegen-on Simon Gwider. 
JHN.1.41	Nyàre wahhoyadatshenry ne yadàddegen, Simon ok Wahhioghroty, onen yaghsakwayadatshenryon ne Messias, ne naah ne tayewetinadene ne Christus (nene Karonghyage sʼhongwahawighten.) 
JHN.1.42	Ok wahhoyàthewe Jésusne, ok ne onen Jesus wahhotkaghtho, wahhenron, ise naah ne Simon ne Jona royeah, enyesayatshek Cephas, ne naah ne tekawennadenyon, onenya. 
JHN.1.43	Tsi waorhene Jesus walihadondaghgwane Galilee tseragon niyehhàre, ethone wahhoyadatshenre Philip ok wahhoyenhaghse, taknonderatyeght. 
JHN.1.44	Bethsaida-haga-kenghne ne Philip, ne Sakanàdat sighninakere ne Andrew ok oni Peter. 
JHN.1.45	Philip wahhoyadatshenre Nathanael, ok wahhoyenhaghse, waghsagwayadatshenryon raonha ne ne Moses sʼhongwanadoni tsi roghyàdow ne waghtyawenratsera, ok oni ne Prophethogon yonkhirighwawe, Jesus Nazarethaga nene Joseph royeah. 
JHN.1.46	Ok Nathanael sahhenron wadons ken ne karighwiyo Nazaret nonga aontakayenghtaghkwe? Philip tensahhenron kàts, ok saderighwatkaghtho. 
JHN.1.47	Jesus tehokànere Nathanael tsitàre, ok wahhodon, tsyatkaghtho nene Israelhaga nene togenske yaghten horìwayen ne wahhetken. 
JHN.1.48	Nathanael tentahhawenhaghse, oghha-awen si-takyenderi? Jesus tentahhadady ok rawen, arekho sitaghyènonke Philip, aghson si ighsese kaneraghtogon ne kerrhide waghyiyose ok si tekokàneratye. 
JHN.1.49	Nathanael tentahhadady ok wahhenron Rabbi ise naah ne Niyoh royeah, ise naah ne Israelhaga raodikora. 
JHN.1.50	Jesus tentahhadady ok waghrenhaghse, ne ken aorìwa tsi waken, tekokànereghkwe tsi ighse kaneraghtogon ne waghyiyose kerrhide, teseghtagh-kon ken? senha karighhowanenghse ensatkaghtho tsiniyught nʼetho. 
JHN.1.51	Ok saghrenhaghse, togenske; agwagh togenske wakoghròri, onwa oghnagen ensewatkaghtho enteyoronghyokaràwen, ok ne Niyoh raotyonghkwa ne karonghyageghronon eneken yakaweghtonhatye ok tʼontsnenghtonhatye tsi íre ne ongwe ronwayeah.
JHN.2.1	Ok ne Aghsen ne weghniseragehhadòritégh yakodenyòdaghkwe tsi wa-akonyake tsì kanadaye ne Cana Galileetseragon ok ne Jesus ronisdenha yeyádareghkwe. 
JHN.2.2	Jesus ok oni ne raotyoghkwa egh oni ronwadighnonken tsi yakodènnyode. 
JHN.2.3	Ok ethone tsi wahondòkten ne wine, ne Jesus ronisdenha wahhoyenhaghse, yaghten sʼhodiyen ne Wine. 
JHN.2.4	Jesus saghshakawenhaghse, senheghtyen oghnahhoten katsteriftaghkwa tsiniserighhoten, arekho se te wakaderighwihháwise. 
JHN.2.5	Ne Ronisdenha wa-akawenhaghse ne yondaddenhase, tsioknahhoten enghtsisewenhaghse, eghnʼensewayère. 
JHN.2.6	Neoni etho waéyen yayák ne onenyage yeghnegaraghkwatha, yaweght tsiniyeweyenòten ne Jewsaga tsi waondyadohharehha ne ne toghka gallon enwèdake. 
JHN.2.7	Jesus waghsʼhakawenhaghse sewánaghne ne yeghnegaraghkwathaogon oghneganoghs, ok waenaghne. 
JHN.2.8	Ok waghsʼhakawenhaghse, sewaghnegadaghkwen ok eghsewahhawighte tsidhenderon ne ratsteristha nʼadènnyode, ok egh wa-ehhawighte. 
JHN.2.9	Ne onen ne ratsteristha tsiyakodennyode rotkènse nʼoghneganoghs nene wine yaweght yodòn, ok yaghten hodogense tsinonwe tayehhawe: (ok ne ronwadinhase nene radighnegadaghkwen ronaderyendare nene) ne ratsterislha nʼadènnyode tahhònonke nene onwa wahhonyake. 
JHN.2.10	Ok waghrenhaghse, agwegon nʼongwe yaweght tsidyodaghawen ethone waégéron ne kaghnegiyose; ok onen, tsi eso yakoghnegiren ethone nene tyòdokte, ok ise denghnon ok onwa wasadaghsyon ne kaghnegiyo. 
JHN.2.11	Nene kengayen tsidyorighwaghsawen ne yoneghragwaghtenyon nʼaorihhòten, tsidkanàdayen ne Cana ne Galileetseràgon etho ne hoyèren ne Jesus, ok waonderighhowanaghte raogloria, ok ne raotyoghkwa teyakaweghdaghkon.
JHN.2.12	Oghnagenke raonha, ne ronisdenha, rondaddegen ogònwa ok oni ne raotyoghkwa, egh wahhoneghte Capernaum ok yagheso egh te hodeghniserókten.
JHN.2.13	Ok onontohha emvaderighwihhewe ne raodeghniscra ne Jewshaga nene eren wa-ondongoghte (ne passover), ok Jesus Jerusalemne yehharawe. 
JHN.2.14	Ok kanonghsagon nʼononghsadogenghte ne Temple, egh waghsʼhakòrane ne rononha ne rondeaghnínons ne tehunhenskwàra, teyodinagarondon ok oni oorìde, oni ne rondaddawighs nʼoghwisda, etho radíderon. 
JHN.2.15	Ok ne onen waghroni ne yeghsoghkwawissaaghta, atste waghshakoyadinnegenhon, ok oni ne teyodinagarondon ok ne tehunhenskwara; ok wahhawerenton ne raodighwisda, oni wahhatkarhatho ne attegwaraghhogon. 
JHN.2.16	Okwahsʼhakawenhaghse, ne ooríde rondenghnínons, eren sewahhàwighte ne kengayen, nene Rakenhha tsi roncmghsode toghsa etho enkenhak tsi yondeaghninontha. 
JHN.2.17	Ok sahhoneghyàrane ne raotyonghkwa tsi kaghyàdon, tsini yoghskenha ne sanonghsode ne yohkwennda-on tsikonhe.
JHN.2.18	Ok tahhondady ne Jewshaga wahhonwenhaghse, oghnahhoten adennagèraghton askwanadonhaghse tsi kengh ne satyerha. 
JHN.2.19	Jesus tentahhadady ok waghsʼhakawenhaghse, sewanonghsarighsy ne kengagen Temple, ok aghsen niweghniserage ensekeketskwen. 
JHN.2.20	Ethone wahhoniron ne Jewshaga, kayeri niyoghseraghsen ok yayak yawenri tsinahhe waeweyenendane ne kengayen temple, ok ise aghsen ken ne weghniserage ok enseketskwen. 
JHN.2.21	Ok raonha ne radadditon ne raoyeronke yaweght ne temple. 
JHN.2.22	Ethone kadi tsi shotkeskwen tsi rawenhèyoghne, ne raotyoghkwa sahhoneghyàrane tsi ne kengayen waghsʼhakawenni ok wathoneghtaghkon ne kaghyadoghseradogenghte ok ne ne Jesus tehowenninegeon. 
JHN.2.23	Ethone tsi eghyeresgwe Jerusalem, ne tsi eren waondongoghte tsi waondennyóden, eso wathoneghtagkon ne raoghsennagon, ethone tsi wahhontkaghtho ne yorighwanneghragwaght tsinihotyèren. 
JHN.2.24	Ok denghson Jesus yaghten hodadyadodaghsyon rononhage, ne wahhone tsisʼhakoyenderhe-on agweson nʼongwe. 
JHN.2.25	Yagh oni tehodoghwhenjonighni ahonwaghrory tsiniyought nʼongwe; iken roderyendare tsi nahhóten ongweghne iddewat.
JHN.3.1	Sʼhayàdat ne rongwe tsini kentyoghkoten ne Pharisees, Nicodemus ronwayatskwe rakowanen ne ne Jewshaga. 
JHN.3.2	Ne sagat egh wareght Jesusne Aghsenthenge, ok wahhawenhaghse, Rabbi, wakwayènderene scrighhonyèní Niyoghne tesyenghtaghkwe, iken yagh onghka nʼongwe tʼayegweni etho ne éyere tsiniyo-righwaneghragwaghte ne satyerha, togat yagh Niyoh tʼaghncseke. 
JHN.3.3	Jesus tentahhadady ok wahhawenhaghsc, togenske, togenske onwe, wakoghròri, togat yagh àse tʼenshonwadewedon yaghten ahagweni ahatkaghtho ne raoyanertsera ne Niyoh. 
JHN.3.4	Nicodemus wahhawenhaghse, oghna-awan enshonwadewedon ne rongwe onen tsi roksten, ahagweny ken ne tekenihadont enshadaweyat tsiwadewedonghkwa neronistenha ok aonsahonwadewedon? 
JHN.3.5	Jesus tenfcahhady, togenske, agwagh togenske wakoghròri togat ne rongwe yaghtʼen shonwadewedon oghneganoghsne, ok oni kanigonghriyostogne, yaghten ahagweni enhadaweyat tsi raoyanertsera ne Niyoh. 
JHN.3.6	Tsi ok nahhoten waondewedon tsiniyought nʼowàron, owàron naah; ok nene waondewedon tsiniyought ne kanigonra kanigonra naah. 
JHN.3.7	Toghsa saneghràgo tsi waken, àse enyetshiya-dewedon. 
JHN.3.8	Nene ok tekawenniyoh tsi yaoda dvese, ok sathonde tsi karitstare, yagh denghnon te sadogense tsinidyawénon tsi oni ne yawènonhatye egh kadi níyought agwegon waondaddewedon ne Kanigonhgriyostogne. 
JHN.3.9	Nicodemus tentahhadady ok wahhawenhagbse ughna-awenne ne kengayen. 
JHN.3.10	Jesus teharighwaseragon ok wahhawenhaghsc, itkowànen kadi ken ne Israelhaga, ok yaghten serighwayendèri ne kengayen. 
JHN.3.11	Togenske, togenske onwe, wakoghrory, wawaghtharaghkwen ne ne yakwarighwayèndèri, ok sàyakwatrory ne nahhoten wakwatkaghtho, yaghoni te sewatsteristha tsini yakwarighhòten. 
JHN.3.12	Togat nonken wakwaghrory tsmiyoderiwayeu rʼoghwhenjage ok yaghten teseweghtaghkon, oghnen-awen aonteseweghtaghkon nene enkwaghrory tsinikarrihhoten ne Karònyàge? 
JHN.3.13	Yagh onghka nʼongwe eneken teyakawenonghton Karonyàge ok ne raonha nʼegh thoyenghtaghkwen ne Karonyage ne naah ne rongwe ronwayeah ne ne Karonyage yehenderon. 
JHN.3.14	Ok tsiniyought ne Moses tʼhoketskwen nʼonyàre karhagon, etho oni nen yàwenne nʼongwe ronwaye-ah enhonwaketskwen. 
JHN.3.15	Nene onghka kiok teyakaweghdaghkon raonhage yaghten a-onghtonde ok rodiyen ne eterna adonheta. 
JHN.3.16	Iken ne Yehovah egh ne sʼhakonoronghkwa nʼongwe, nene rodewendeghton nene raonhàon rodewedon rohhàwak, nene onghka kiok teyakaweghdaghkon raonhage yaghten a-onghtonde, ok denghnon aontehodiyendane ne eterna adonhèta. 
JHN.3.17	Iken Niyoh yaghten yehonhà-on ne roye-ah nʼoghwhentjàge ongweghne nene enshakodewendeghte nʼongwe, ok nene aontyesenhak raonha raoríwa nʼongwe enshonwadiyàdagon. 
JHN.3.18	Raonha nene tehhaweghtaghkon raonhage yaghten enhonwadewenndeght, ok raonha nene yaghten tehaweghtaghkon a onen si ronwadewenndeghton, ne wahhòni tsi yaghten tehaweghtaghkon ne raoghsenagon ne raonha-on rodewedon tohhàwak ne Yehovah. 
JHN.3.19	Ok kengh nen yàwen tsi waondaddewènndeght, nene kaghswathctsera wa-onwe nʼoghwhèngage, ok nʼongwe senliha wa-enònwene tsi tyòkaras tsiniyought tsidyoghswathèt, ne wahhoni tsi karighwaksen tsinihontyerha. 
JHN.3.20	Iken agwegon ne wahhetken yontsteristha, yeghswenghse tsi teyoghswathet, yaghoni tʼenyonwe tsi deyoghswathet togat nonken tsini yontyerha aonteyerighwaddedeghten. 
JHN.3.21	Ok raonhha nene togenske tekarìghwayèri tsinihatyèrha egh entreghte tsi deyoghswathet, neneaontyescnhak tsinihatyerha aonderighhowanaghie, tsi Rawenniyògc ne kaweyenenda-on.
JHN.3.22	Oghnagènge Jesus ok ne raotyoaghkwa wahhonewe Judeatseràgon: ok egh yehònesgwe, ok waghsʼhakoyatise. 
JHN.3.23	John oni sʼhakoyatìsen-onhatye Enontséragon nene Salem niyoré-ah, iken eso egh kaghnegayen daghkwe oni egh wahhonewe ok wahhonwadiyatise. 
JHN.3.24	Iken John arekho te ronwayadinyenten tsi yondaddenhodonghkwa. 
JHN.3.25	Ethone watyorighwakédodhen wathonderighwagènni oddyake ne John raotyonghkwa, ok ne Jewshaga tsinayoughton enyondadyadohharehha. 
JHN.3.26	Ok eghwahhòncwe Johnne, ok wahhonwen-hàghse, Rabbi, raonha nene ycharawe tsiyésesgwe Jordan isi nongadih, nene wasatròri tsihorighhònden nʼetho sagat sʼhakoyarisen-onhatye, ok ongwe hogon eghwaonderoroke raonhhage. 
JHN.3.27	Ok John teharighwaseràgon, ràwen, yagh nahhoten tʼenhoyendane nʼongwe, ne ok ne Karonyage aontahhonwawih. 
JHN.3.28	Ise sewarighwayenderi nene waken, yagh niih degen ne Christus ok ne raohhendon yeyonenhà-on. 
JHN.3.29	Raonha ne waghyàtye ne kayàdase ne naah wahhonyake: ok denghnon ne yadènron ne ronyàkon nene tsi egh írade rowenna thònde eso wahadonhàren, ne aoriwa ne raowenna ne ronyàkon. Ne kengayen kadi nonwa watkayérine tsi niih ne wakadonhàren. 
JHN.3.30	Raonha enhakowanha, ok iih ensewaderàgon. 
JHN.3.31	Raonha nene enegen tʼhoyenghtaglikwen agwegon sʼhakodongoghtenni, nene oghwhentjage ranakere etho yaweght ne hayadoten ok oni ne oghwhentja roghtharaghkwen, ok ne Karonyàge tʼhoyenghtaghkwe, agwegon yesʼhakodongoghten. 
JHN.3.32	Ok ne nahhoten rotkaghtho oni rothònde, ne rarighwatroryàtha ok yagh onghka te yakoyèna tsinihorighhòten. 
JHN.3.33	Raonha nene royèna tsinihorighhòten roweyenenda-on ne raonigonragon tsi togenske naah ne Niyoh. 
JHN.3.34	Iken raonha nene Niyoh ronha-on, nene raowenna-ogon ne Niyoh tehawenninagen-onhatye, iken ne Niyoh yaghten ne adenyendensta tehotyéráton tsi ronigonghràwi. 
JHN.3.35	Iken ne Ranihha ronoronghkwa ne royeah, ok yorighwagwegon ne rorighhondyeghton. 
JHN.3.36	Raonha nene tehaweghtaghkon ne Royeah tsiniyehenwe aghronheke, ok nene yaghten tehaweghtaghkon, yaghten enhatkaghtho ne yonhétséra, ok ne raonakwenghsera Niyoh enhonwatyese.
JHN.4.1	Ethone kadi wahhodogense ne Royaner tsi ronaghronken ne Pharisees si Jesus fénha wahhotyoghkwayendane ok wahsʼhakoyatise tsiniyught ne John. 
JHN.4.2	Sàne raonha ne Jesus yaghten wahsʼhakoyatise ok ne raotyonghkwa etho ne hodiyéren. 
JHN.4.3	Eren sareghte ne Judea, ok sarawe Gallìleets-eràgon. 
JHN.4.4	Ne kadi aoríwa Samaria nonga yehhodoh-hetfton. 
JHN.4.5	Ethone yehharawe tsi nonwe kanadaye Samariatseragon nene konwayats Sychar, ok niyoreah tsiyonkwènràre nʼoghwhenja nene Yakwek rowigh ne Roye-ah Joseph. 
JHN.4.6	Egh nonwe yekaghnégo ne Yakwek ròkwàthon, Jesus kadi tehowishenhéyon, tsi rathahhaghkwe, eghwahhatye akda tsi kaghnégon: nene yayakhadont hour tsiniyodeghniserìne. 
JHN.4.7	Egh wa-onwe nene Samaria-haga onheghtyen, nene yeghnegotsyenghtáne. Jesus wahsʼhakawen-haghse, kafha nʼaknegìra. 
JHN.4.8	(Iken ne raotyonghkwa tsi kanadaye ronénonghtone radighninònre nʼadenàtsera.) 
JHN.4.9	Ethòne tentahhonwenhaghse, ne Samaria-haga onheghten oghniyotyéren, Jewshaga se nʼaghsyadòten, ok ighseghre enyonknègon nʼaknegira, Samaria-haga se niih; iken ne ne Jewshaga yaghothènon tehondadsteristha ne Samaria-haga. 
JHN.4.10	Jesus tʼhodady ok wahsʼhakawenhaghfe, togat nonken enserighwayenderhen tsinisʼhakàwen ne Niyoh, ok nene onghka nonwa waghyènne kasha nʼaknegìra; ise denghnon àeghtsenègen ok aghyaghnégon ne yonhe onwe ne kaghnegòten. 
JHN.4.11	Nene Onheghtyen tentahhonwenhaghse, Sewenníyoh, yaghnahhoten te sayen nʼasnegojenghthak, ok yoghsonwis tsi kaghnégon kàh kadi enteshàwight nʼetho ne yonhe onwe ne kaghnegòten. 
JHN.4.12	Senha ken ighskowànen tsiniyught nʼeghtsidewanihha Yàkwek, nene sʼhongwàwigh tsi kaghnegon, ok oni ne raonha ne sʼhakoyen-ongonwa, oni raodsèna-ongon radighnegirhaghkwe ne sagat. 
JHN.4.13	Jesus tehharighwaseràgon ok rawen onghka kiok enhaghnegíren ne ken ne kaghnegòten, enshonyadadhense. 
JHN.4.14	Ok onghkakiok raghnegírhen oghneganoghs nene iih enhíyon yaghnonwèndon tʼensahhonyadat-hense; ok ne oghneganoghs ne iih enhíyon ne enkenhak ne yoghnawenrotte nene eghyaweghtonhatye tsinonwe tsiniyehenwe enyákonheke. 
JHN.4.15	Nene onheghtyen tahhonwenhaghse, Sewenniyoh tàkon ne kengh ne kaghnegòten, nene yaghten ensewakonyadathenghse yaghoni tʼaonseknegakohha ne kentho. 
JHN.4.16	Jesus wahsʼhakawenhaghse, wa-as, yaghtshinonk ne tesenideron ok kàro tendasseneght. 
JHN.4.17	Ok ne onheghtyen, tagènron, yaghten wakenyàkon, Jesus waksʼhakawenhaghse, wateserighwayérste tsi waghssron, yaghten wakenyàkon. 
JHN.4.18	Iken wisk ne sennyakòne ok ne nonwa isenese yaghten senninyàkon, ne kadi togenske, tsi nʼaghsyére. 
JHN.4.19	Ne onheghtyen wahhonwenhaghse, Sewsen-niyoh, Prophet na-ah nʼise tsi tewakyadoreghtha. 
JHN.4.20	Dhinnih hògon tsi yononde ne keogayen wahhonwanidenghtàse ne Yehovah, ok sewenyon nʼise, Jerusàlemne naah ne yoweyenston tsinonwe nʼongwe enhontsèrist ne Rawenniyoh raoriwa. 
JHN.4.21	Jesus. Wahsʼhakawenhaghse, Sennheghtyen, aghserhek enwaderighwihhewe, nene yaghten tsi yononde ne kengayen yagh oni Jerusalemne tenhonwanidenghtase ne Ranihha. 
JHN.4.22	Yaghten sewarighwayenderi nahhoten sewani-denghtase, ok niih yakwarighwayenderi ne nahhoten wakwatsteristha, iken ne Jewshagage nonga yekariwayen ne salvatione, (nene enyondadyadàgon.) 
JHN.4.23	Ok enwaderighwihhewe ok onen nonwa watkayèrine, nene togenske ronderennayeghs, kanigonràge enhonwanidenghtase ne Niyoh ok nene togenske onwe; iken ne Ranihha etho niyought sʼhakoyadísaks enhonwanidenghtase. 
JHN.4.24	Kanigonra naah ne Níyoh: ok rononha nene ronwanidenghtase, kanigonrage ok oni togenske onwe etho nʼenhadíyere. 
JHN.4.25	Nene onheghtyen sahhonwenhaghse, kerighwayenderi entre ne Messias, nene Christus ronwayats, ethone neonen enrawe agwegon ensʼhongwarighhoktaghse. 
JHN.4.26	Jesus wahsʼhakawenhaghse, nene nonwa koghtharàne iih naah nʼetho.
JHN.4.27	Ethone sahhonéwe ne raotyonghkwa ok wahhodineghrago tsi tehodightare ne onheghtyen, yagh sàne onghka teyakàwen, nahhoten ighseghre? oghneyotyèren tsitesenighthare? 
JHN.4.28	Ethone ne onheghtyen sʼoughdéndi ok tegayen ne yoghnegagohhenghne, ok eghsàweghde tsi kanàdayen neoni wa-kawenhaghse ne radinakere. 
JHN.4.29	Kassewe, eghtsisewatkensère ne rongwe ne ne agwegon rakerighhoktaghse tsiniwakyéren tsinahhe, yagh ken ne tʼenkenhak ne Christus. 
JHN.4.30	Ethone wahhadiyàgenne tsi kanadayen ok egh wahhonewe tsi renderon.
JHN.4.31	Aghson tsi egh ne waderighwihhawise, ne raotyonghkwa, ronwénni, Sewenniyoh sennyahhek. 
JHN.4.32	Ok saghsʼhakawenhaghse, wakèhkwayen ne enkeke nene yaghten sewayendèri. 
JHN.4.33	Ne kadi wahhoni rònen ne raotyonghkwa ok ne rononha-on, ronwanònten onghte ken ne kahkwa. 
JHN.4.34	Jesus waghsʼhakawenhaghse, ne naah nʼàkehk-wa ne enkaderighwaghtendyat tsinihonigonghro-ten ne rakhennha-on ok enkeweyenendane ne raoyodenghsera. 
JHN.4.35	Yagh ken tesewen, aghson kayèri niweghnidage yeyodadenron, ethone enwaderighwihhewe tsinenyennekerìyake, onen, wakwenhaghsè, sewatkaghkwarighsyon, ok sewatkaghtho tsi kaheghtayendon, onen se wakenràgenne ne yodòne tsini yoweyenston enyéyake. 
JHN.4.36	Ok ne raonha ne ranekerìyaks ronwadenghraghserons, ok raròroks ne wadonyanyon, ne énhoyendatye tsi eterna adonheta, nene aontyesènhak ne rayenthoghse ok oni ne ranekerìyaks enskatne aghyadonhàren. 
JHN.4.37	Eghnonwe yaweght togenske ne yondon, sʼhayadat rayenthoghse, ok tesʼhayadate ranekeríyaks. 
JHN.4.38	Kwannha-on ne ensewanekeríyake tsi nonwe yaghten sewayode-on; oya nʼongwe yakayòdeghwe ok tsi sewadaweyàdon raodiyodenghseràgon.
JHN.4.39	Ok yawetowànen ne Samaria-haga, tsi eghkanadayen radinakere wathoneghtaghkon raonhàge, ne aoriwa tsiniyakawen nʼonheghtyen, tsiwaontrory, agwegon ne wahhakherighhoktaghse tsiniwakatyèren tsinahhe. 
JHN.4.40	Ethone se ne onen ne Samaria haga wahhon-wayadòrenne, wahhonwarighwanegen, nʼetho enhattyen tsi radideron; ok tekeni egh waghreghniseròkten. 
JHN.4.41	Ok yawetowanen nʼoya teyakaweghdaghkon ne aoríwa raonha raowenna. 
JHN.4.42	Ok wakonwenhaghse ne onheghtyen, onen nonwa teyakweghtaghkon yagh ne te gen ne ok aoriwa tsinisayeren: iken sakwawennaghronken oni niih, ok wakwaderyendare nene kengayen togenske onwe naah ne Christus, nene ensʼhakoyadàgon ne ongwe.
JHN.4.43	Tekeni tewada Oghnagenke eren sàregde, ok Galileetseràgon wàrawe. 
JHN.4.44	Iken Jesus raonha ok rorighwadadigh, nene Prophet yaghten honwarighwakonyensten raonha agwagh tsi ranakere. 
JHN.4.45	Ethone ne onen yeharawe Galileetseràgon wahhonwadeweghkwen ne Galilee-haga, ronaderighwatkaghtho se yorighwagwegon tsinihoyéren Jerusalemne tsi wadennyode, iken rononha egh radiyadareghkwe. 
JHN.4.46	Etho sarawe ne Jesus tsi Kanadaye ne Cana-Galileetseràgon, tsinonwe Oghneganoghs wine wahha-onyon, ok rayadatogen ne Royaner nene roye-ah egh si wahhononghwaktane Capernaum nonwe. 
JHN.4.47	Ne onen wahhàronke tsi eren rawenonghton ne Judea, ne Jesus ok Gallileetseragon isrese, egh wàreghde raonhage, ok wahhorighwanegen nene aontahhaghkete ok ensʼhotsyende ne Royeah iken onontohha aghrenheyen. 
JHN.4.48	Ethone Jesus wahhawenhaghse, togat nonken yaghten ensewatkaghtho wadennageraghtanyoh ok ne yorighwaneghragwaghton, yaghten aonteseweghdaghkon. 
JHN.4.49	Ne Royaner wahhawenhaghse, Sewenniyoh karo daseghtha arekho aontaghrenhheyen ne rihhàwak. 
JHN.4.50	Jesus sahhawenhaghse, wa-as ronhé ne eghtsye-ah, ok ne rongwe wathaweghdaghkon ne owènna ne ne Jesus tʼhodadigh raonhhage ok egh sʼhawènonghton. 
JHN.4.51	Ok aghson tsi raghdentyon hatye wathonderane ne sʼhakonhase, ok ronwaghròry, yakìweahàtye ronhè nʼeghtsye-ah. 
JHN.4.52	Ethone wahsʼhakorighwanondonse tsini kahhawisgwe tsi wa-ondaghsawen ensahhayewènndane, ok sahhonwenhaghse, dédenre nene tsyàdakhadonthour sʼonghtkawe tsi rodongwarhonghsgwe. 
JHN.4.53	Etho roderyenndare ne ronihha ne ne agwagh egh ni kahhàwisgwe ethone ne Jesus wahhawenhaghse, ronhe ne eghtsye-ah, ok ne raonha oni agwegon ne raononghsagon wathoneghtaghkon. 
JHN.4.54	Ne ne kengayen àre ne tekenihhadont miracle (yorighwanneghragwaght) tsini hotyèren ne Jesus ethone tsi sʼhoyagen-on ne Judea, Galileetseragon tsi yehàrawe.
JHN.5.1	Oghnagcnke adennyòdaghkwe tsini hoderighhòten ne Jewshaga; ok Jesus etho wareghte Jerusalemne. 
JHN.5.2	Egh kanyàdare Jerusalemne ok niyòre tsi yontkeghrontaghkwen teyodinagarondo-ah, nene tsiniyewennòten ne Hebrew konwayats Bethesda, etho wisk ne wadaghsgwahhere. 
JHN.5.3	Eghnonwc radiyadageghrontaghkwe kentyoghkowànen ne yakonhràre nene teyoronwegen, Yetsinokaghte, yodakenheyen nʼongwe, rodirhàre ne enwattoryàneron nʼoghnega. 
JHN.5.4	Iken wadogen tsini kahhawise ne Karonyageronon egh tahhatsnenghte kanyàdaràge, ok wahhawenryen ne oghnèga, onghka kadi kiok nʼyàre egh watyedane onen tsi yakowènryon oghnega sayeyewènndane ok tsi ok nahhoten yakonhràre. 
JHN.5.5	Ok rayadatògen egh yèresgwe, ne ne aghsen ne yoghseraghsen sadègon yawenre tsinahhe tsi ronhràre. 
JHN.5.6	Ne onen Jesus wahhòken rendagere, ok roderyendare wahhònise egh si hoyàdawen, wahhawenhaghse, enyesatsyende ken? 
JHN.5.7	Ne rochràre tentahhawenhaghse, sewenniyoh, yaghten wakongwedàye, ne onen kawenryon ne oghnèga ne egh enhakyàthewe kanyadaràge: ok aghson egh wàkenonhatye, tehayadadde wahhakyatgènni ok egh wahhatsnenghde. 
JHN.5.8	Jesus wahhawenhaghse, satketskoh, teseghk ne sànakde, ok sathahhak. 
JHN.5.9	Ok yokondatye ne rongwe sʼhoyewenndà-on, wàt-raghkwe ne raònakda ok sahhathahbak: ne egh weghniseradeghkwe nene yawenndadogenghdònke. 
JHN.5.10	Ne Jewshaga kadi wahhonwenhaghse ne ronwatsyendon, yawenndadogenghdan ne ken: yaghten te karighwayèri tsi sakeghte ne sànakda. 
JHN.5.11	Tentaghsʼhakawenhaghse, raonha ne rakhetsyènadon, ne rakwènni teseghk sanakda ok sathahhak. 
JHN.5.12	Ethone wahhonwarighwanondonse, oghnetongwedòten nene waghyenhaghse, teseghk sanakda ok sathahhak? 
JHN.5.13	Ok raonha ne ronwatsyéndon yaghten hoyenderhe-on onghka akenhak: iken Jesus akde rodadyadenhawighton, kentyonghkowànen se egh ronesgwe. 
JHN.5.14	Oghnagcnge Jesus sahhoyadatshenri Temple-tseragon, ok wahhawenhaghse, satkaghtho, skènnen sasadòn: toghsa oya saserighwannerak, togat nonken senha enyesaghrewaghte. 
JHN.5.15	Ne rongwe eren sàreghde, ok wahsʼhakoghròri ne Jewshaga nene Jesus naah ne rotsyénndon. 
JHN.5.16	Ne kadi wahhoni ne Jewshaga ronwarigh-wayèsaghien Jesus ok wahhadirighwifake ne enhon-waryon, ne wahhoni tsi etho ne hoyèren ne yawenndadogenghdonke.
JHN.5.17	Ok Jesus wahsʼhakawenhaghse, ne Rakenihha tsinahhe royoden-onhatye ok oni niih wak-yòde. 
JHN.5.18	Senha kadi ne Jewshaga wahhadirighwifake tsi nen éyere ne enhonwaryoh, yagh neok aoriwa tsi tehorighwaghrighton tsinikarihhoten ne yawenndadogenghdon, ok oni tsi rawen Niyoh naah ne Rakenihha, yaweght radaddonyon sadéyought tsiniyought ne Niyoh. 
JHN.5.19	Ethone tehharighwaseragon ne Jesus, ok wahsʼhakawenhaghse, togenske onwe wakwaghròri, yaghten ahagwèni ne Royeah oghnenhatyere ok tsinahhoten tehakanere tsinihoyerenhatye ne ronihha; iken tsi ok (ne orihhoten ne ratyerha etho oni) ne enhatyere ne Roye-ah. 
JHN.5.20	Iken ne Ranihha ranoronghkwa ne Roye-ah, ok ronàdòne yorighwagwegon tsini hatyerha; senha oni karihhowànenghse tsiniyought ne kengayen enhonadonhaghse nene aontesewaneghràgon. 
JHN.5.21	Iken tsiniyought ne Ronihha tensaghsʼhakoketskwen ne yakawenheyon, ok saghsʼhakodonhéton; etho oni niyought ne Royeah ensaghsʼhako-donhete onghka kiok aghrerheke. 
JHN.5.22	Iken ne Ranihha yaghonghka tesʼhakoyado-reghtha, ok agwegon ne kayadoreghtsera ne Royeah rorihhondyeghten. 
JHN.5.23	Nene ongwehogon enhonwakonyenghsthak ne Roye-ah, nene agwagh tsini honwakonyenghstha ne Ronihha. Raonha nene yaghten hokonyenghstha ne Roye-ah yagh oni ten hokonyenghstha ne Ronihha nene ronhà-on. 
JHN.5.24	Agwagh togenske, wakwenhaghse, raonha nene rakewennaghronken ok tehaweghtaghkon raonhage ne rakhènnha-on, ronheghtseràyen tsiniyehenwe, yagh oni tenhadawéyad adewenndeghtonge; ok ne rodohhetston ne kenhheyonge nene aghronheke. 
JHN.5.25	Agwagh togenske wakwenhaghse, enwadetighwihhewe, ok onen nonwa watkayéríne, ne onen ne yakowennda-on enhonwawennàronge ne Niyoh Roye-ah: ok rononha ne ronathonde ènhononheke. 
JHN.5.26	Iken ok tsiniyought ne Ronihha ronhegh-tseràyen raonhatseràgon, etho oni niyought rowigh ne Roye-ah aghronheghtserayendake raonhatse-ragon. 
JHN.5.27	Ok rogwennyoghtseràwi oni nene ensʼhakoyèritse tsinentesʼhakoyadoreghte, ne wahhoni tsi ne ongwe ronwaye-ah. 
JHN.5.28	Toghsa ensewarighwaneghràgon ne kengayen iken enwaderighwihhewe, tsinonwe agwegon ne oghwhentjogon yeyadadaryon enhowawennaronge. 
JHN.5.29	Ok rononha nene karighwiyo tsinihodiyèren, etho enhonderighwihhewe ne tsyontkctsgwènge ne adonhèta, ok ne rononha ne wahhetken tsini hodi-yèren, ne tsyontketsgwenge nʼatkaronyon. 
JHN.5.30	Yagh oghnahhoten tʼenkerighwagwèni akonha-on ok tsi kathondatye egh te wakyadòreghtha: ok tekarighwayèri naah akwadyadoreghtsera: iken yaghten kerighwisaks ne nahhoten ikeghre niih, ok ne tsinireghre ne rakhennha-on. 
JHN.5.31	Togat nonken iih enkadatrori, yagh togenske naah tsini kerighhòten.
JHN.5.32	Ok tehayàdadde rakwatrori; ok wakaderyenndare tsinihorighhòten tsi rakwatrori togenske naah. 
JHN.5.33	Sewadennha-on ne Johnne, ok wahharígh watròri tsi roderyendare ne togensketsera. 
JHN.5.34	Ok yaghten kerighwatsteristha ne ne ongwe enyerighwatròri ok ne kengayen kàdon, ne ne aontyefenhake ensewayadadèri. 
JHN.5.35	Raonha yaweght kenghne tsiniyought ne yodekha-on hattye ok yodonghkwiyoh tsi kahhaghse-radatye; ok sewanigongnriyòne nʼyare etho ensewadonhàren raoghswathetseràgon.
JHN.5.36	Ok senha karihhowànen ne wakeríwayen, tsiniyought ne John tsinihorighhòten iken ne kayodenghsera tsini hakerighwawigh ne rakenihha nene enkeweyenèndane: ne sakayodenghserat tsini katyerha, yaweght ne watrori tsini karighhòten tsi rakhénha-on ne Rakenihha. 
JHN.5.37	Ok oni ne Rakenihha raonha nene rakhénha-on, rorighwatrori tsini wakerighhòten. Yagh nonwenndon katke kiok ten waghtsisewawennaghronken tsinahhe, yagh oni ten sewatkàghtho tsini hahayadòten. 
JHN.5.38	Ok yaghten kayendàse ne raowenna ne sewanigonragon; iken raonha ne ronha-on, yaghten teseweghtaghkon raonhàge.
JHN.5.39	Sewarighwisak ne kaghyadonghferado-genghtige, iken egh nonwe iseweghre ongwayen nene eterna adonhèta, ok ne naah watrori tsiniyought ne niih. 
JHN.5.40	Ok yaghten ondon karo aondeseweghte iihne, nene aontesewayendane ne adonhèta. 
JHN.5.41	Yaghten wakyéndàse nʼatkonyenghtsera nʼongweghne. 
JHN.5.42	Ok denghnon kwayendèri nʼise, yaghten sewaríwayen ne raonoronghkwa Niyoh. 
JHN.5.43	Wakewe ne raoghsennagon ne Rakenihha, ok yaghten skwatsteristha, togat tehayàdadde entre raonha raoghsennagon raonha enghtsisewatsterist. 
JHN.5.44	Ogh nen áwen enteseweghtaghkon nene tsyadaddàwighs ne atkonyenghtsera, ok yaghten sewarighwisaks tsini watkonyenghtseròten nene Niyoghne ok teyoyénghdaghkwen.
JHN.5.45	Toghsa ensewerhek nene iih enkwawen-nòtàne ne Rakenihneh: sʼhayadat enghtsisewawen-nòtane ne naah ne Moses, nene egh sewadewennodaghkon. 
JHN.5.46	Iken togat wateseweghdaghkon ne Moses, iih oni tsiniwakerihhoten aonteseweghtaghkon: iken egh ikyàdare tsi roghyadon. 
JHN.5.47	Ok denghnon togat yaghten teseweghtaghkon tfinihoghyadonghseròten, oghnen awen enteseweghdaghkon niih tsinikewennòten.
JHN.6.1	Oghnagenge Jesus wathanyadariyake ne Galilee nene konwayats ne Tiberias kanyàdare. 
JHN.6.2	Ok kentyoghkowànen wahhonwaghsere, ne wahhòne tsi wahhontkaghthoʼ ne yoneghragwaght tsinisʼhakoyèren tsi shakotjendon ne rodinongh-waktanyoni. 
JHN.6.3	Ok Jesus wahhanontàrane onontohhàràge, ok raonhha oni ne raotyonghkwa eghwahhontyen. 
JHN.6.4	Ok nene eren-wa-ondongoghte, wadennyode tfiniyakorigh-hòten ne Jews haga, onontohha waonderighwihhewe.
JHN.6.5	Ethone ne onen Jesus tehhatkaghtonyonwe, wahsʼhakoken kentyoghkowànen karo tʼhonenengh-tonhatye, wahhawenhaghse Philip, kàh nonwe endewanàdaraghnínon ne kengayen enhadike? 
JHN.6.6	Ok yaweght wahhonigonghrisake tsi ne ràwen; roderyendare se raonha tsmenhàyere. 
JHN.6.7	Philip tentahhawenhaghse, tekeni tewenyawe gwennis tsiniyoríwa ne kanàdarok yaghten enhodiyéri, ne ok enhonaghtane oghstonha. 
JHN.6.8	Sʼhayadat ne raotyonghkwa nene Andrew, Simon Peter yadaddegen-on, wahhawenhaghse. 
JHN.6.9	Kengh irèse ne ranikenghderoah, nene rahhawe wisk ne kanadarage ok tekenntsyage; ok do niyore enkayendane nene tsinikenntyoghkwa. 
JHN.6.10	Ok Jesus wahhenron, kinyoh rontye ne ongwe eso egh nonwe yothondonighne. Etho kadi wahhontye, ne ronongwe nene tsini kentyoghkwa onghte wisk niwennyaweghtseraghsen. 
JHN.6.11	Ok Jesus wa-atraghkwe ne kanadarohk, ok ne onen wahhadenghraghseronnyen; wahsʼhako-yakhonhaghse ne raotyonghkwa, ok saghsʼhakodi-yakhonhaghse ne rononha nene egh radidaràyen i ok oni ne kentsyo tsinenhonaghtane. 
JHN.6.12	Neonen wahhonaghtane, wahsʼhakawenhagh-se ne raotyonghkwa, sewaròroke nene tekaghri-séren ne waodadenron, nene yaghothénon tʼenkayésha. 
JHN.6.13	Ne kadi wa-eròroke, ok wakànaghne tekeni yawenri ne wathèrake ne tekànadaraghriseren ne wisk ne kanadarage, nene yaweght waodadenron, onen tsi rodihkwennda-on. 
JHN.6.14	Ethone rònen neken ronongwe, neonen wahhontkaghtho tsiniyorighwaneghragwaght tsini hoyèren ne Jesus, togenske naah neken ne Prophet nene karighwsson entre nʼoghwhenjage. 
JHN.6.15	Neonen kadi Jesus wahsʼhakorighwagense tsini hodinigonghroten nene aontahhonwanonghok Korah ahhonwayonyon, eren sareghde raonhatjonhha tsiyononde. 
JHN.6.16	Ok ne onen wa-okaraghwe, ne raotyonghkwa kanyadarakta wahhòneghte. 
JHN.6.17	Ok wahhonditta kahonweyagowaghne, ok wathadmyadaríyake ne Capernaum nonga. Ok onen agwagh wa-okaraghwe, oni Jesus arekho ten sʼhakorà-on. 
JHN.6.18	Ok ne watyongwarèesden tsiniwatkaweraghkwe kawerowànen. 
JHN.6.19	Neonen se tewaghsen wisk yawenri, toga nonken aghsen newaghsen furlong tsiniyòre yehoddikàwigh, ok wahhonwaken Jesus kanyadaràge, karo thaweghtonhatye: ok wahhodighderone. 
JHN.6.20	Ok wahsʼhakawenhaghse iih naah; toghsa fewaghderone. 
JHN.6.21	Ethone sahhonwayaditta agwagh wahhonon-wessa kahonweyakowaghne, ok oksaok ne kahhonweya wakaghrarhon atsyakda tsi nonwe ronenongh-tonhatye. 
JHN.6.22	Tsi wa orhenne, ne onen ne ronongwe nene radikennyadaghkwe skanyadaràdihhen nonga wahhontkaghtho, tsi yagh oya egh te kahhonwa-yendaghkwe ne ok ne enskat tsinonwe ronadídda ne raotyonghkwa, ok oni tsi yagh wadògen te honénon ne Jesus tsi wahhonditta, ok ne rononha-on ne raotyonghkwa sahhonghdendi; 
JHN.6.23	(Ok sane toghka ne kahhonwage nʼoya Tiberias tsyonaghdentyoh egh: wakònewe okhetho tsinonwe wahhadinadarake, neonen ne Royaner wahhadenghraghseronyon:) 
JHN.6.24	Neonen kadi ne ronongwe wahhontkaghtho tsi yagh etho ten irese ne Jesus, yagh oni ne raotyonghkwa, rononha oni wahhonditta ok egh wahhonewe Capernaum ronwayadisakhonhatye ne Jesus. 
JHN.6.25	Ok ne onen ronwayadatshenryon eren ne skanyadaràdih, wahhonwenhaghse, Rabbi katke kengh waghsewe? 
JHN.6.26	Jesus saghsʼhakawenhaghse, agwagh togenske, kwaghrori, takwayadísaks, yagh naah tegen aoriwa tsisewatkaghtho ne yorighwaneghragwaghte, ok denghnon tsisewàkon ne kanadarohk ok wasewaghta-on. 
JHN.6.27	Toghsa sewatstenyàron nene tsinikahkwòten ne waghtònden, ok denghnon tsinikahkwòten nene eghtekarìghwadatye tsi nʼeterna adonhèta, nene rongwe ronwayeah enghtsitfyon: iken raonha naah Yehovah ne ranihha rorighwaghniraton. 
JHN.6.28	Ethone sahhonwenhaghfe, Oghnʼenyàkwatyère nene aongwayòde ne raoyodenghsera ne Niyoh. 
JHN.6.29	Jesus tahharighwaseragon ok wahoʼhakawenhagfe, kengayen naah ne raoyodenghsera ne Yehovah nene aonteseweghdaghkon nene raona-ne yehoriha-on. 
JHN.6.30	Wahhonwenhaghse kadi, oghnahhoten ne yoderighwatyèren kadi waghsʼkwanadonse, nene enyakwatkaghtho, ok aontayakweghtaghkon isege? Oghne karihhoten sayòdegh? 
JHN.6.31	Ongwaghsotsera kenhha karhàgon nonwe wahhadike ne manna, tsiniyought tsi kaghyadon, Karonyage nonga wagh sʼhakononten ne kanàdarohk nʼenhàdike. 
JHN.6.32	Ethone Jesus wahsʼhakawenhaghse, agwagh togenske, kwaghrory, yagh Moses te eghtsifewawigh ne karonyage nʼetho kanadarohk: ok dengh non ne ragenihha karonyàge nonga eghtsisewawighs ne togenske kanadarohk. 
JHN.6.33	Iken ne naah ne raonàdarohk ne Niyoh nene raonha ne ne Karonyage tʼhoyenghdaghkwen, ok ne oghwhentjàge wahsʼhaka-on ne adonhèta. 
JHN.6.34	Ethone wahhonwenhaghse, sayàner tuitkon takwanàdaranontenghsek ne kengayen. 
JHN.6.35	Ok Jesus wakshakawenhaghse, iih na ah ne aonàdarohk ne adonheta; raonha ne ne entre tsi ikese yaghnonwenndon tʼaonsahhadonghkaryake; ok raonha nene tehaweghdaghkon tsini wakerighhòten yagh nonwendon tʼaonsahhonyadathense. 
JHN.6.36	Wakwenni, waskwatkaghtho oni nʼise, ok yaghten teseweghdaghkon. 
JHN.6.37	Agwegon nene rakwawihhe ne Ragenihha, iihne entyeghte; ok raonha nene iihne entreghte, yagh ne de gen aonsahhiyadinnegenwe. 
JHN.6.38	Iken Karonyàge tewakatsnenghton, yaghten kenyende iih aonkadaddenigonrayèrìt, ok denghnon nene enhinigonghrayèrit nene rakkenha-on. 
JHN.6.39	Ok ne naah tsinireghre ne Rakenihha nene rakhènha-on, nene agwegon tsinihakwawigh yaghoghnahhoten tʼenwakaghdonthak, ok denghnon aonsakeketskwen nene oghnagen weghníserade onen enwadoghwhenjokthen. 
JHN.6.40	Ok ne kengayen naah tsinireghre ne rakhenha-on, nene tsmiyagon tehonwakànere ne ronwa-yeah, ok raonhage tehoneghdaghkon ne enhodiyendane ne ne eterna adonheta; ok enskheketskoh onen enwadonghwhentjokten. 
JHN.6.41	Ethone ronwarighwaghswense ne ne Jewshaga, ne aoriwa tsi rawen, iih naah ne kanadarohk ne ne Karonyage te yotsnenghton. 
JHN.6.42	Ok wahhoniron yaghken raonha te gen ne Jesus, ne ne Joseph Royeah, ronihha ok oni ne ronisdenhha dʼhiyenderi? Ogh kadi na-àwen tsi radon Karonyàge tewakatsnenghton? 
JHN.6.43	Jesus kadi tahhadadigh, ok wahshakawenhaghse, toghsa sewaderyenda yendonwe. 
JHN.6.44	Yagh onghka tʼen yegwèni karo aontàyeght iihne, ne ok ne Ranihha nene rakhenha-on aontahhoyadadirònden: ok iih enshiketskwenghte nene onen enwadoghwhentjokten. 
JHN.6.45	Kaghyàdon naah ne raodersghwage ne Prophethogon, ok agwegon ne Yehovah enshakorighhonyen. Onghka kiok kadi nene rothonde ok oni ronigonghrayenda-on ne Ranihne, iihne entreghte. 
JHN.6.46	Yagh nene onghka ten hotkaghtho ne Ranihha, ne ok ne raonha nene Yehovaghne tʼhoyenghdaghkwen, raonha naah rotkaghtho ne Ranihha. 
JHN.6.47	Agwagh togenske, wakwenhaghse, raonha nene tehhaweghdaghkon iihne royen ne eterna adonhèta. 
JHN.6.48	Iih naah ne aonàdarohk ne adonhèta. 
JHN.6.49	Yetsighsotshenndaghkwe karhàgon nonwe rodikon ne Manna, ok ronenhèyon. 
JHN.6.50	Kengayen naah ne kanadarohk ne ne Karonyàge te yotsnenghton, nene ongwe enyeke nʼetho, ok yaghten ayaihheye. 
JHN.6.51	Iih naah ne yonhe onwe kanadarohk, ne ne karonyàge teyotsnenghton: togat nonken onghka kiok enyenàdarake nʼetho, tsmiyehenwe aghronheke, ok ne kanadarohk ne ne enkhèyon na ah ne akewàron, nene enkheyon (nene enyakonheke ne ongwe) ne aoriwa aodonheta ne oghwhentjagwegon. 
JHN.6.52	Wathonderyendayendonwe, rondonyon, oghnen-àwen ahagweni ne ken rongwe ensʼhongwànonte ne raowàron? 
JHN.6.53	Ethone Jesus wahsʼhakawenhaghse, agwagh togenske, togenske wakwenhaghse, togat yaghten ensewake ne raowàron ne Rongwe Ronwaye-ah, ok oni ensewaghnegíra ne raonigwenghsa yaghten sewayen ne adonhèta isege. 
JHN.6.54	Onghka kiok iraks ne akewàron, ok oni ragbnegirha ne akenigwenghsa, royen ne eterna adonhèta: ok ensʼhiketsgwen onen enwadoghwhenjokten. 
JHN.6.55	Iken ne akewàron naah togenske ne kahkwa, ok ne akenigwenghsa naah togenske ne kaghnegighratha. 
JHN.6.56	Raonha nene iraks akewàron ok raghnegirha ne akenigwenghsa, eghyehenderon iihne ok iih raonhage yekideron. 
JHN.6.57	Tsiniyought ne ronhe onwe ne ranihha rakhenha-on, ok iih ne konheghkon ne ranihha; eghniyought raonha nene iraks niih, iih naah ne; ronheghkon enkenhak. 
JHN.6.58	Kengayen naah ne etho kandarohle nene Karonyàge teyotsnenghton, yagh egh teyought tsiniyought tsirodikon ne Manna ne yetsighsotserakenhha, ok ronenhéyon; raonha nene iraka ne kengayen kanadarohk tsmiyehenwe aghronhek. 
JHN.6.59	Nene kengh ne hoyèren kanonghsagon ne synagogue, aghson tsishakorihhonyeni Capernaum tseragon. 
JHN.6.60	Yawetowanen kadi tsinihadi ne raotyonghkwa, ne onen tsironaghronken ne kengayen, wahhoniron, karighwanoron ne kengh tsinihoyèren, onghka ayegweni enyonigonghrayendane? 
JHN.6.61	Neonen ne Jesus, roddedògen ne raonigonràgon, tsi wathonderyendayendonwe ne raotyonghkwa, wahshakawenhaghse, yetshighswadènni ken ne ken? 
JHN.6.62	Oghnen-awen togat enghtsisewatkaghtho ne rongwe rowayeah enegen ensàreghde tsinonwe tʼhaweghton? 
JHN.6.63	Ne naah ne kanigonra ne waddidògatha; nene Owàron yaghothenon tewatshennonyatha, tsinikawénnage ne kwaghròri, naah ne kanigonra ok oni ne adonheta. 
JHN.6.64	Ok oddyake tsinitsyon, nene yaghten teseweghdaghkon. Iken Jesus tsidyodaghsawen tsiroderyendare, tsinihadih ne yaghten tehoneghdaghkon ok oni raonha nene enhonigonghràsere. 
JHN.6.65	Ok wahhenron, ne kadi wakwenhaghse, yagh onghka ne rongwe tʼahagweni iihne entreghte, togat yagh, ne Ragenihha ten horighwàwigh.
JHN.6.66	Ethone tondaghsawen yawetowanen ne raotyonghkwa eren sahhoneghte, yagh shegon wadogen teghsʼhonesgwe ne raonha. 
JHN.6.67	Ethone Jesus wahshakawenhaghse ne tekenishadire, eren ken oni enseweghde nʼise? 
JHN.6.68	Ethone Simon Peter tahharighwaseràgon, Sayàner, kàh nonwe, enyakweghte? ise se sawennenhhawi ne adonhèta eterna. 
JHN.6.69	Ok teyakweghtaghkon oni yadegagonte onwe yakweghre ise naah ne Christus, nene royeah ne ronhe-onwe Yehovah. 
JHN.6.70	Jesus saghshakawenhaghse, yagh ken ten kwayadaragwen tekenisenire, ok shayàdat tsinitsyon oneghshonghrònon naah? 
JHN.6.71	Ne roghtharaghkwen ne Judas Iscariot, ne Simon roye-ah; iken raonha naah nene aontah-honigonghràsere, rayàdare se ne tekenishadire.
JHN.7.1	Oghnagenge ne kengayen tsiniyawen-on Jesus rathahhaghkwe Galileetseràgon: iken yaghten hononwe-on nʼenhathahhak ne Jewry, ne wahhoni tsi rodirighwisakon ne Jewfhaga tsinenhadiyere nʼenhonwaryoh. 
JHN.7.2	Onen nonwa onontohha enwaderihwihhewe tsinihondennyodden ne Jewshaga ne tabernacles. 
JHN.7.3	Rondaddegen - ah kadi wahhonwenhaghse, eren seght ok Judeatseràgon yehàse, nene enhonderighwatkaghtho oni ne senntyoghkwa tsinikayodenghseròtense nene saryerha. 
JHN.7.4	Iken yaghonghka ne ongwe ogh ten hatyerha ne adaghseghtonge, ok raonha rarighwisaks agwegon enhonwayenderhen, togat nonken nene ken ne karihhotense ne satyerha, sadaddodaghsyon ongweghne. 
JHN.7.5	Iken ne rondaddegen-on yagh oni te tʼhoneghdaghkon ne raonhage. 
JHN.7.6	Ethone Jesus washakawenhaghse, tenwaderigh wihhewe niih tsiniwakerihhòten: ok dengh non tiutkon sewarhare nʼisi tsinisewarihhòten. 
JHN.7.7	Nene ongwe yaghten ondon enyetsighswense; ok iih yonkswense, ne wahhoni tsikerighwatròri, tsi wahhetken naah nene aoyòdenghsera. 
JHN.7.8	Ise etho enseweghte tsi yakodènnyode: yagh niih etho ten yehenke nonwa tsi yakodenoyode; iken arekho tʼenkaycrine tsinenwakerighwihhen. 
JHN.7.9	Neonen tsiwahshakawenhaghse nʼetho ne kawènnage, aghson egh yeh ennderondaghkwe Galileetseragon.
JHN.7.10	Ok denghnon ne onen tsi egh ronenonghton ne rondaddegen-son, ethone oni raonha egh wareghde tsiyakodennyode; yaghten ne wènon kehha ok denghnon tsiniyought ne adaghseghton kehha. 
JHN.7.11	Ethone ne Jewshaga ronwayadisakskwe tsi yakodènnyode, ok wahhoniron, kàh nene ise? 
JHN.7.12	Ok eso wathonderighwagenni ne ongwehogon raonha raoriwa: iken oddyake wahhoniron, rongwetiyon naah: tʼhikade wairon, yaghten ok denghnon ne shakomgonrhadenni ne ongwe. 
JHN.7.13	Ok sane yagh onghka ten honwatrori ne enyoghronkathak tsiniyctsànise ne Jewshaga.
JHN.7.14	Ethone sadewaghsenna yaweght tsiniʼkahhavrisgwe tsi yakodennyode Jesus etho wareghde Templetseragon, ok wahshakorihhonyen. 
JHN.7.15	Ok ne Jewshaga wahhadirighwaneghragon, rondon, oghníyought tsi raghyadonghserayendèri ne ken rongwe, yagh se ten honwarighhonyen? 
JHN.7.16	Jesus tehharighwàseragon, ok ràwen, tsini wakerighhòten yagh niih ten kewenniyoh, ok raonha denghnon raòwengh nene rakhenha-on. 
JHN.7.17	Togat nonken onghka kiok ne rongwe entharighwayèrit tsinireghre, enhonigonghrayendane tsinikarrihhòten, kàh tens gayen ne Yehovaghne, togat iihne tekewenninnegen-onhatye. 
JHN.7.18	Raonha nene radaddeghtharaghkwen rèsaks raogloria; ok denghnon raonha nene resaks raogloria nene ronha-on, nene sagat naah togenske, ok yaghten horíwayen ne wahhetkenglisera. 
JHN.7.19	Moses wahhy eghtsisewariwàwigh ne yoghtyawenratsera, ok shegcn yagh onghka tsinitsyan ten yontsteristha tfinikarrihhòten? ogh na ne yotyeren tsi takwaryohserene? 
JHN.7.20	Ok ne ongwe tʼhoderighwaghseragwen ok ronen, sayen ne-kanigonghraksen: onghka yesarjohferene? 
JHN.7.21	Jesus tahhadadi ok wahshakawenhaghse, skayodenghserat tsiniwakyerea, ok agwegon sewarighwaneghragwas. 
JHN.7.22	Moses kadi eghtsisewàwigh ne circoncision; (yagh ne degen aoriwa si Mosesne yoderighwinon ok denghnon ondaddenihnehha;) ok ise yawenndadogenghdonge
JHN.7.23	Togat nonken ne rongwe enhonwacirconcis ne yawenndadogenghdonge, nene yaghten aontayerighwàrighte tsinihorighwisson ne Moses; sewaghsense ken ne iih, neok aoriwa tsisabhitsyende, onwe ne rongwe ne yawenndadogenghdonge? 
JHN.7.24	Toghsa ok enekenkehha tfiwènon tesewayadòreght, ok denghnon yoderighwagwarighsyon tsiniyought egh tesewayadoreghthak. 
JHN.7.25	Ethone rònen oddyake ne Jerusalem radinakere, yagh ken ne de gen ne raonha, nene radirighwisaks ne enhonwaryoh? 
JHN.7.26	Ok denghnon rorihhowànen roghtharatye, ok vaghothenon ten ronwènni, agwagh ken ronaderyendare ne Radiyadagwenniyofe, tsi ne kengayen naah ne Christus? 
JHN.7.27	Ok sàne dewayenderi ne ken rongwe tsinithawènon; ok ne onen Christus entreghte, yaghonghka ne ongwe ten yeyendèri tsinithawènon. 
JHN.7.28	Ethone tahhadewennayendon, aghson tsishakorighlionyèni, radonnyon, takwayenderi ok oni sewayenderi; tsinitewakénon: yagh oni iih akenigonra tsi kerigh wakewe, ok raonha ne rakhenhaon togenske naah, yaghten eghtsisewayendèri nene. 
JHN.7.29	Ok denghnon riyendèri: iken egh tewakyenghdaghkwe, ok raonha ne rakhenha-on. 
JHN.7.30	Ethone wahhaderighwisake nʼenhonwayèna: ok denghnon yagh onghka nʼongwe oghten honwayèren, ne wahhoni arekho aontenwaderighwihhewe tsinihonwarighwisià-enni. 
JHN.7.31	Ok yawetowànen ne ongwe wathoneghtagh-ken raonhage, ok wahhoniron, neonen Christua entre senha ken yotighwaneghragwaghtanyon tsinenhàyere tsiniyought ne ken rongwe tsinihoyèren? 
JHN.7.32	Ne Pharisee wahhonronke tsi etho ne rodirighhoten nʼongwe tsironwaghtharaghkwen; ok ne Pharisee oni ne radiyadagwenniyose Cohenàson wahshakoderighhondane ne enhonwayena. 
JHN.7.33	Ethone Jesus wafhakawenhaghfe, shegon oghstonha nyàre wadògen iddewese, ok ethone egh yenke tsi renderon ne rakhenha-on. 
JHN.7.34	Enskawayadisake, ok yaghten enskwayadatshènri: ok tsinonwe nʼike, yaghten ondon eghyensewawi. 
JHN.7.35	Ethone wahhontserògon ne Jewshaga, rondonyon, kàh nonwe ensreghde nene yaghten enghtsidewayadatshenryohhe, etho ken onghte enreghde tsidhònese ne yonkhikhaghsyon, tsiyenakeronyon, ok enshakorighhonye niyade honoghwhentjage? 
JHN.7.36	Oghne karrihhòten yedon tsi ne ràwen, enskwayadisake, ok yaghten ensk wayadatshenri ok tsinonwe nʼike, yaghten ondon eghyensewawi. 
JHN.7.37	Onen tsi wahhondeghniserokten tsiyakodennyode nene wenndowànen, Jesus tahhadyadakwarighsyon, ok wahhadewennayendon, radonyon, onghka kiok aghronyadathense, karo itreghte iihne ok raghnegirha. 
JHN.7.38	Raonha nene tehaweghdaghkon iihne, tsinikawennoten ne kaghyadonghseradogenghti, raonegwenndagon entkaghnawinnegemve ne ne yonhe onwe ne kaghnegòten. 
JHN.7.39	Ok ne ken yaweght ne Kanigonra roghtharaghkwen, ne ne enhodiyendane rononha ne ne tehoneghtaghkon raonhage: ikeh arekho ten yondaddàwigh ne Kanigonghriyoston; ne wahhoni tsi arekho tʼaontahonwagloriste ne Jesus.
JHN.7.40	Yawetowànen kadi ne ongwe, ne onen tsi rodirighwaghronken ne ken, wairon, Togenske naah, ne ken ne Prophet. 
JHN.7.41	Thikadi, wairon, ne naah ne Christus. Ok denghnon, oddyake sayàiron, Galilee kengh nongadi enthayenghtaghkwe ne Christus? 
JHN.7.42	Yagh ken ten yàwen ne kaghyadoghseradogenghti, nene Christus naah sʼhodiwajirat ne David, ok oni egh enthayenghtaghkwe tsi Kanàdayen ne Bethlehem, tsinonwe David ranakereghkwe? 
JHN.7.43	Etho kadi nenyawen wathodityonghtyage ne ronongwe ne raorihhòni. 
JHN.7.44	Ok oddyake tsinihadi yaweron enhonwayènage; ok denghnon yagh onghka ogh ten honwayèren.
JHN.7.45	Ethone sahhònewe ne ronwaderihhondane, tsiradideron ne radiyadagwenniyose Cohena-son eni ne Pharisee; ok wahhonwanenhaghse, oghne yotéren yaghten eghtsisewayathewe? 
JHN.7.46	Ne ronwaderihhondane tentahhònen, yaghtionwenndon nʼongwe eghtenyewennòten tsiniyoght ne ken rongwe. 
JHN.7.47	Ethone tentahhondàdi ne Pharisee, yetshirighwayadaghtonten ken oni nʼise? 
JHN.7.48	Wathoneghdaghkon ken kaniga tsinihadi ne radiyadagwenniyose ok ne Pharisee, tsinihorihhoten? 
JHN.7.49	Ok denghnon ne ken ongwe nene yaghten hadirighwayendèri ne yoghtyawenratsera ronwen-nadewendeghton naah. 
JHN.7.50	Nicodemus wahshakawenhaghse (raonha nene aghsenndhen royadorèn-on ne Jesus, etho se rayadare tsinihadi) 
JHN.7.51	Tsini karihhòten ne ongwaghtyawenratsera tehonwayadoreghten ken ne ongwe, arekho ten ahhonwawennàronke, arekho oni tʼaonkadogenne tsini hayerha? 
JHN.7.52	Tentahhondadi ok sahhonwenhagse, Galilee haga ken oni nʼise? serighwísak, oni serighwakaenyon: iken yaghten ne Galileetseragon entahhàdane ne Prophet. 
JHN.7.53	Ok agwegon ne ongwe etho sahhoneghde tsi nonwe ne yakononghsode.
JHN.8.1	Yesus etho wareghde tsiyononde ne olivine. 
JHN.8.2	Ok orhoenkeghtsi tsi wa-orhenne sahhadaweyade Templetseràgon, ok agwegon nʼongwe waonwe raonhage; ok wahhatye oni wahshakorihhonyen. 
JHN.8.3	Ok ne radighyàdonse oni ne Pharisee wa-konwayàthewe tsi-ire ne onheghtye ne kanaghkwa yonhiken ethone tsi konwayèna; ok neonen kanenherhen wakonwenderon. 
JHN.8.4	Wahhonwenhaghse, Sewenniyoh, ne ken onheghtye konwayèna karighwannerakseràgon ne kanaghkwa, agwagh tsi yonhiha-onhatye. 
JHN.8.5	Moses kadi yoghtyawenratséràgon shong-warighwissa-enni, nene eghniyontyerha enyondaddinnenyoyàke: ok denghnon nahhoten ise aghsìron? 
JHN.8.6	Kengayen wahhoniron ne ronwanigonghrisaken, ne enhaderighwʼatshenri ne enhonwawenoò-tane. Ok Jesus wathatsàkete, ok wahhanisnonghsàren oghwhentjàge raghyàdontye, tsiniyonght ne yaghten sʼhakowennaghronken. 
JHN.8.7	Ok onen tsinihodiyèren ronwarighwanondonse ethone tahhadyadagwarighsyon, oh wahshakawenhaghse, raonha tsinitsyoh nene yaghten horíwayen ne karighwanneren, raonha nʼyare nissa shakoyenght ne onenya. 
JHN.8.8	Ok àre tensahhatsàgete ok oghwhenjage wahhaghyàdon. 
JHN.8.9	Ok rononha nene ronaghronken ne ken wahhondaddonderene ne raodinigonragon, ok skatson sahhadiyàgènne, akokstenghne teyodaghsawen agwagh wakanenghròkten: oh Jesus ronwayadontyon raonha johha wahhodàdenre, ok nene onheghtyen kannenherhen yekàdaghkwe. 
JHN.8.10	Neonen Jesus tahhadyadagwarighsyon, ok yaghonghka ten shakòken neok ne onheghtyen, Wahshakawenhaghse, senheghtyen, kàh ne yeshonénon ne yesawennotà-on? yagh ken onghka ten yesadewenndeghton. 
JHN.8.11	Wagenron, yagh onghka, sayaner, ok Jesus saghshakawenhaghfe, yaghoni niih ten koyadewenn-deghton: wa-as, toghsa oya saserighwannerake.
JHN.8.12	Ethone Jesus saghstiakowennarà-on, iih naah nʼakoghswathétsera ne oghwhenjagwegon: raonha nene rakerighwaghsere yaghten aghreseke aghsàdagon, ok denghnon enhoyèndane aoghswaihetsera ne adonhèta. 
JHN.8.13	Ne Pharisee kadi wahhonwenhaghse, ise sadadderighwaghnodons, yagh togenske degen ne serighwaghnodonyon. 
JHN.8.14	Jesus tentahharighwaseragon ok wahshakawenhaghse, etho iih kadadderighwaghnodons shégon sane togenske naah ne kerighwaghnodonyon: iken wakaderyendare tsinitewakènon, ok oni tsini aonsàkeghte; ok dengnon ise yaghten sewagwènni ne sewatròri tsinitewakénon ok oni tsiniaonsàkeghte. 
JHN.8.15	Tsinikarihhòten nʼowàron ise tesewayadoreghtha; yaghonghka ne ongwe niih tekeyadoreghtha. 
JHN.8.16	Ok sàne togat tekeyadoreghtha togenske naah tsi tewakyadoreghtha: iken yagh akonha-on dégen, ok denghnon teyakeni ne ranihha nene rakhenha-on. 
JHN.8.17	Ok oni kaghyàdon sewaghty awenratseràgon, ne nahhoten aghyatròri teyongwedage togenske naah. 
JHN.8.18	Iih naah yaweght shayadat nene kadadderighwatròri, ok ne ranihha ne rakhenha-on rakerigh-waghnsrats. 
JHN.8.19	Ethone wahhonwenhaghse, kàh naah ne yanihha? Jesus sahhenron, yaghtenskwayendèrij yaghoni ne Rakenihha tʼeghtsisewayendèri togat nonken aghskwayenderhen niih, raonha oni ne Ragenihha enghtsise wayenderhe-on. 
JHN.8.20	Etho ne karihhòten tʼhowenninege-on ne Jesus, etho nonwe tsikaghwisdagéro, aghson tsishakorighhenyeni Templetseragon: ok yagh onghka V ogh ten honwayèren: iken arekho se ten waderighwihhàwise tsini honwarighwissa-enni. 
JHN.8.21	Ethone àre Jesus saghshakawenhaghse, èren wakeghte ok aghskwayadisake, ensewenhheye oni sewarighwannerakseràgon; tsiniyehenke yaghten yaweght etho yensewawi. 
JHN.8.22	Ethone wahhoniron ne Jewshaga, enhadadderíyoh ken? tsì radon, tsinonwe yehenke yaghten yaweght yensewawi. 
JHN.8.23	Ok wahshakawenhaghse, oghnàgon ise tesewènon, ok niih enegen tewakènon: tsiniyoghwhen-tjoten ne ken etho yaweght nʼise ne sewayadòten, ok niih yagh etho ten akyadòten tsiniyought ne ken youghwhentjade. 
JHN.8.24	Ne kadi wahhòne wakwenhaghse, sewarighwannerakseragon ensewenhheye; iken togat nonken yaghten aonteseweghtaghkon tsi iih naah nʼetho; ensewenhheye sewarighwannerakseràgon. 
JHN.8.25	Ethone tentahhonwenhaghse, onghka nʼise, ok Jesus saghshakawenhaghse, ne naah ne sàgat nene kwaghròri tsinahhe yodaghsawen. 
JHN.8.26	Eso wakeriwayen aontakatrori ok oni aontekyadoreght isege: ok raonha nene rakherdia-on togenske naah, ok ne tekewenninnegen-onhatye ongweghne, tsini karihhòten ne wakaghronken raonhage. 
JHN.8.27	Yaghten hodinigonghrayenda-on tsi ne shakoghtharaghkwen ne ranihha. 
JHN.8.28	Ethone Jesus wahshakawenhaghse, neonen ne enghtsisewayadakaradadde ne rongwe ronwaye-ah, ethone ensewaderyendarake tsi iih naah nʼetho, ok oni tsi yagh ogh ten katyerhà nene akonha-on; ok denghnon tsinihakerighhonyen ne Rakenihha, tekewenninnegen-on hatye ne ken tsini karihhòtense. 
JHN.8.29	Ok yakenese raonha ne rakhenha-on, yaghten hakyadontyon ne ranihha ne akonha-tjohha; iken tsini karihhoten ne katyerha tiutkon rinikonghrayérits. 
JHN.8.30	Aghson tehowenninnege-onhatye ne kengayen, yawetowanen wathoneghdaghkon racnhàge.
JHN.8.31	Ethone Jesus wahshakawenhaghse tsini hadih ne Jewshaga nene wathoneghdaghkon raonhage, togat nonken akewennàgeghson enseweseke, ethone togenske aketyoghkwa yaweght sewadòn; 
JHN.8.32	Ok ensewarighwayendcrihck ne togenskétsera, ok ne togensketsera enyetshighnerenghsyon nene ensewadaddewennìyoke. 
JHN.8.33	Tentahhonwenhaghse, sa-ongwatsirat ne Abraham kenha, ok yaghnonwenndon kanega ten yonkhiwenniyosten, oghne yotyéren tsi sadon, en-yetstnghncrenghsyon nene ensewadaddewennìyoke? 
JHN.8.34	Jesus téntahhariwàghseràgon, agwagh togenske onwe wakwenhaghse, onghka kiok rarighwanneraks ne naah ronwanhase ne karighwanneraksera. 
JHN.8.35	Ok ne ronwanhase yagh tiutkon tʼaontah hennderondake ne kanonghsagon; ok denghnon ne ronwayeah tiutkon egh yehennderon. 
JHN.8.36	Togat kadi ne ronwayeah enghtsisewaghnerenghsyon, togenske onwe ensewadaddewennìyoke. 
JHN.8.37	Kerighwayendèri nene ise ok sakaghwatsi-radatye ne Abraham kenhha; ok denghnon sewarighwisaks nʼenghlkwaryoh, ne wahhoni akewenna yaghten kayèndase sewanigonragon. 
JHN.8.38	Ne tekewenninege-onhatye ne nahhoten wakaderighwatkaghtho ne Ragenihnehha: ok nʼise etho ne sewatyerha tsinahhoten ne sewatkaghtho nʼeghtsisewanihnehha. 
JHN.8.39	Tentahhondàdi ok wahhonwenhaghse, Abraham naah yaghsagwanihha. Jesus saghshakawenhaghse, togat nonken ise enkenhak ne Abraham shakoye-ongonwa, aontesewarighwayeríton tsini-hoyodenghserctense ne Abraham. 
JHN.8.40	Ok denghnon nonwa sewarighwisaks ne né enghskwaryoh, yaweght ne rongwe nene waghtsisewaghròri ne togenskètsera, nene wakaghronken Yehovaghne; yagh etho tehoyèren ne Abraham. 
JHN.8.41	Tsinihorighhòten nʼeghtsisewanihha etho ne sewatyerha. Ethone sahhonwenhaghse, yagh kanaghkwa teyakonhiken tsi waonkhiyadewedon, enskat ongwanishon, ne naah Yehovah. 
JHN.8.42	Jesus wahshakawenhaghse, togat, nonkon Yehovah eghtsisewanihha enkenhak, englifkwanoronghkwakè: iken eghtewakyage-on ok, egh te wakénon Yehovaghne: yagh oni iih akenigonra si wàkewe, ok denghnon yehakhenha-on. 
JHN.8.43	Oghne yotyèren tsi yaghten sewanigonghrayendasè nʼakewènna? ne naah aoriwa tsi yaghten wadons ensewaghronkhak nʼakewènna. 
JHN.8.44	Ise naah ne eghtsisewanihha ne oneghshoghronòn, ok tsini haghskàneks eghtsisewanihha etho nʼensewàyere, nene shakoryohs tsinahhe tʼyodaghsawen, ok yaghte iresgwe ne togenfketseragon, ne wahhoni yaghten karìware ne togensketsera raonhatseragon. Ne onen ranowenghten, ethone tehawenninnegens tsini horihòten: iken ronowen, ok ne yaweght rodewedon nʼeghnahhoten. 
JHN.8.45	Ok ne wahhoni togenske tsinikarihhoten kwaghrori, yaghten teseweghdaghkon. 
JHN.8.46	Kàh nigayen tsinitsyon enghskwarighwadenghdarhon tsi wakenhikon? Ok togat nene togenske tsi wakthare oghneyotyeren tsi yaghten teseweghdaghkon? 
JHN.8.47	Raonha nene Yehovaghne yegayen raonigonra, rothònde ne Niyoh raowenna-ogon: yagh kadi nʼise ten sewathonde nene, ne aoriwa tsi yagh Yehovaghne te gayen ne sewanigonra. 
JHN.8.48	Ethone tentahhondadi ne Jewshaga, ok wahhonwenhaghse, yagh kadi ken ten tʼkarighwayèri tsi yakwàdon Samaritan nʼise, (saneghshonghronontseràyen?) sayen nʼotkonh. 
JHN.8.49	Jesus tentahhadadi, yaghten wakyen nʼotkonh; ok denghnon rikonyenghftha ne rakenihha ok ise waskwadehhàtha. 
JHN.8.50	Oni yaghten kerighwisaks akgloria Shayadat naah ne resaks ok oni tehayadoreghtha. 
JHN.8.51	Agwagh togenske onwe, togenske wakwenhaghse, togat nonken ne rongwe aontahhoyenàwa-gonhek tsiniwakerihhòten, yagh nonwenndon tʼenhatkaghthon ne kenhheyàten. 
JHN.8.52	Ethone ne Jewshaga tahhonwenhaghse, onen nonwa wakwadògense, sayen nʼotkonh. Rawenhheyon ne Abraham, ok oni ne prophethogon, ok sadon, togat ne rongwe aontahhoyenawagonhek tsiniwakerighhòten, yaghnonwendon tʼenhayenderha ne kenhheyaten. 
JHN.8.53	Senha ken ighskowànen tsiniyought ne sagwanihha kenhha ne Abraham, nene rawenhheyon? ok oni ne Prophet-hogon kenhha ronenhèyon; onghka kadi sadaddonyon nʼíse? 
JHN.8.54	Jesus tentahharighwaseràgon, togat nonken iih wakadadkonyenghst, yaghten yorihhonde akwatkonyenghstsera, ne naah ne Ragenihha nene rakekonyenghstha; nene sewadon raonha naah ne shongwawenniyoh: 
JHN.8.55	Ok sàne yaghten eghtsisewayenderlie-ony ok denghnon riyendèri nʼiih; ok togat nonken enkìren yaghten hiyenderi, etho ne enkenòwenght tsiniyought nʼise ne sewanòwenght; ok denghnon riyenderi, oni kerighwenhhawe tsinihawennòten. 
JHN.8.56	Eghtisewanihhà Abraham wahhadonhàren tsiwahhatkaghtho akeghnisera niih: ok wahhatkaglitho oni wahhatshennòni. 
JHN.8.57	Ethone ne Jewshaga sahhonwètihaghse, arekho wisk niyoghseraghsen tsisonhe, ok waghtsyatkaghtho ken ne Abraham? 
JHN.8.58	Jesus wahshakawenhaghse, togenske, togenske wakwaghròri, arekho Abraham tekenghne, iih nʼyare ike,
JHN.8.59	Ethone wathadinenyaghkwe ne ne ronwayenghtàne: ok denghnon Jesus wahhadaghseghte, ok eren sàreghte ne Templetseràgon sadewaghsennighson kànènragon neyehàre, ok yehodongoghton.
JHN.9.1	Ok tsi radohhetstonhatye ne Jesus, wahhoken ne rongwe nene teharonwegen tsinahle sighronhe. 
JHN.9.2	Ok ne raotyonghkwa wahhonwarighwanondonse, rondonyon, sewenniyoh, onghka yakorighwanhion ne ken rongwe tens gayen ne ronwadewedon, nene ok tsi ronakeràton teharonwegen? 
JHN.9.3	Jesus tahhariwaghseràgon, yaghten henhi-on ne ken rongwe, yagh oni ne ronwaye-ah; ok denghnon nene aontakarihhòwanaghte raonhage tsinihaweyenòten ne Niyoh. 
JHN.9.4	Enwakyòde ne raoyodenghseraogon nene rakhenha-on, aghson wènndegh: wa-onkaraghwe se, ethone yagh onghka nʼongwe tʼayeweni enyakoyòde. 
JHN.9.5	Tsinenwe nʼoghwhenjage enkeseke, iih naah ne aoghswathetsera ne yoghwhentjagwegon. 
JHN.9.6	Ne onen etho nehoyèren oghwentjage wahhanitskeronde, ok ne wahhanawatstone nʼonitskera, ok ne teharonwegen rakaghtege wahhanawatsarhon. 
JHN.9.7	Ok wahhawenhaghse, wa as, sadyadohhare tsi kaghnégon ni Siloam (ne ne takawennadényon naah yondaddenha-on, sent), eren kadi sàreghde, wahhadyadohharehha, ok sarawe rakaghrayenda-on tsihon.
JHN.9.8	Nene sahhadiyàdat kadi, ok nene ronenha nene a-onen tsi tehonwakànere, tsiitehharonwegen, wa-iron, yagh ken ne dègen raonha nene eghratyendaghkwe oni ranekhaghgwe? 
JHN.9.9	Oddyake wairon raonha naah: tʼhikadi waíron sʼhonwayèren: ok raohha wahhenron, iih iih naah nʼetho, 
JHN.9.10	Wahhonwenhaghse kadi raonha, oghnen àwen tsi wasatkaghkwa-righsyon? 
JHN.9.11	Tahhariwaghseràgon ok ràwen, ne rongwe ne Jesus ronwayats, wahhanawatstòni ok wahharhon akkaghtege, oni wahhakwenhaghse, egh ye-hàse tsi kaghnègon ne Siloam, oni sasen-nohhare; ok egh wakeghte oni sewakenohhare, oni wa-ondon ne akekenghsek. 
JHN.9.12	Ethone sahhonwenhaghse, kàh ne yehàre? wahhenron yaghten kerighwayendèri.
JHN.9.13	Wahhonwayathewe ne ne Phariseege raonhha ne ne tehharonwègen tsinahhe. 
JHN.9.14	Yawenndadogenghdonke ethone Jesus tsi wahhanawatstoni, ok sahhokaghkwarighsyon. 
JHN.9.15	Ethone ne Pharisee sahhonwarighwanondonse, tsinen àwen tsi sahhoyendane, aonsahhàken, washàkawenhaghse, wahhànawatstarhon akkaghtege, ok sakenohhare oni ikkens. 
JHN.9.16	Ne kadi wahhoni oddyake ne Pharisee, wairon, yagh Rawenniyoge ten gayen raonigonra, ne ken rongwe, ne aoriwa yaghten harighwatsteristha ne yawenndadogenghdon oddyake sayairon, oghnen awen nʼenhatyere etho ne yorighwanneragwaght ne rongwe ne rorighwannerakskon enkenhak? ok thikadeshon wahhodinigonghrawen-on. 
JHN.9.17	Sahhonwenhaghse ne tehharonwègen, oghnahòten ise eghtsyènni, tsi ronhodongwa ne sakaghtege? wahhenron Prophet naah, 
JHN.9.18	Ok denhnon ne Jewshaga wahhondennòwenghte tsinihoyadawè-on, tsi tehharonwègen, ok, tsi sʼhoyeweonda-on aonfahàken, tsiwahhonwadínonke ne ronwayeah raonha nene sʼhoyenda-on ne aonsahhaken. 
JHN.9.19	Ok wahshakoderighwanòndoose, rondon, ne ken ne kengayen eghtsiseniyè-ah, nene sewàdon ok si tehharonwègen ongwe tsi rodòn? Oghnen-awen tsi nonwa rakens? 
JHN.9.20	Ne ronwadewedon tayerighwaseràgon, ok wairon yakeniyendèri ne, neken ne yaghsakeniyeah, oni ok si tehharonwegen tsi ronakeràton. 
JHN.9.21	Ok tsina awen nonwa tsi ràkens, yaghten yakeniyendèri; ok onghka, enkenhak ne ronhodongwen ne rakaghtege, yaghten yakeniyendèri; etho tsinithoyen; eghtsisewarighwanondonfe raonha agwagh enthatrory tsinihoriwayen. 
JHN.9.22	Etho niyought tsi teghniwenninnegen ne ronwadewedon, ne aoriwa tsi, yetsànise ne Jewshaga: iken onen tsirodirighwisson, togat nonken: onghka enyondonhek ne naah, ne Christus, ne etho, enhonwayadinnegenwe ne Synagogue. 
JHN.9.23	Ne kadi wahhoni ne ronwadewedon wairon, onen watkayèri tsinithoyen eghtsisewarighwanondonse. 
JHN.9.24	Ethone sahhnwennonke ne rongwe nene kenghne tehharonwègen, Rawenniyoke sadenghraghseronyon ne eghtsenonghweràton: yakwarighwayenderi ne ken rongwe rorighwannerakskon naah. 
JHN.9.25	Tahharighwaseràgon ok rawen, togat rorigh-wannerakskon tens yaghten, yagh se iih ten kerighwayenderi: tsyoriwat ne kyenderi, ne naah a-onen tsi tewakeron wegen, ok nonwa ikkens. 
JHN.9.26	Ethone àre sahhonwenhaghse oghne waghyàyere? Ogne-àwen tsi wahhonhadongon ne sakaghtege? 
JHN.9.27	Tentahharighwaseragon, onen se kwaghrori, ok yaghten sewathonde: ogh kadi ne yotyèren tsi, iseweghre sʼhegon ensayakwaronke? ensewàdon ken oni nʼise raotyonghkwa? 
JHN.9.28	Ethone wahhonwarighwastenni, ok, wahhoniron, ise naah ne raotyonghkwa, ok denghnon niih Moses saongwariwat naah (ne raotyonghkwa). 
JHN.9.29	Yakwarighwayenderi tsi Niyoh rowennarà-on ne Moses: ok ne kengayen rongwe, yaghten yakwayenderi tsinithawènon. 
JHN.9.30	Ne rongwe tentahhadi ok saghshakawenhaghse, yotyèren yorighwanneghragwaght ne ne, tsi yaghten sewayenderi tsinithawènon shegon sàne ronhodongwa akkaghtege. 
JHN.9.31	Dewarighwayenderi oni nene Yehovah yaghten shakothondats ne yakorighwannerakskon; ok denghnon togat nonken onghskakiok ne rongwe ne, ronwanidenghdàse ne Yehovah, oni teharighwayèrits tsinishongwarighwissa-enni, raonha naah ne ronwathondatse. 
JHN.9.32	Tsinahhe yodaghsawen ne ken yoghwhentjàde, yagh kanega nʼongwe ten yàkoghronken nene onghka kiok enyenhodongon ne raokaghtege, nene ok tsironakeràton tehharonwègen. 
JHN.9.33	Togat nonken yagh Yehovahne ten kenhak ne ken rongwe, yaghothènon aonteharighwa-gwènni.
JHN.9.34	Tentahhadiriwaghseragon, oni wahhonwenhaghse, aonfkon karighwannerakseràgon ongwe tesadòn, ok takwarighhonyèni ken? ok tahhonwa-yadinnegenwe.
JHN.9.35	Jesus rothonde tsi ronwayadinnegenhon; ok ne onen tsi sahhòrane wahhawenhaghse, tesegh-taghkon ken ne Yehovah roye-ah? 
JHN.9.36	Tehhariwaseragon ok rawen, onghka naah nene, Sayàner, nene aontewakeghtaghkonhek ne raonhage? 
JHN.9.37	Ok Jesus wahhawenhaghse, onen se waghtsyat-kaghtho, oni raonha naah nene nonwa aghyawèn-naràseron. 
JHN.9.38	Ok sahhenron, sayaner, tewakeghtaghkon. Ok wahhonidenghtase.
JHN.9.39	Ok Jesus wahhenron, ne aoriwa ne tekaya-doreghtsera oghwhentjage wakewe, nene akaonha ne yaghten yèkens aontayèkenghsck; ok ne ne akaonha ne yekens aontayondadderonwekte. 
JHN.9.40	Ok, oddyake ne Pharisee ne ne wadògen ronesgwe wahhadiwennaronke ne kengayen, ok wahhonwenhaghse, teyakwaronwègen oni ken niih? 
JHN.9.41	Jesus, wahshal; awenhaghse, togat nonken aontesewaronwegen, yaghten aontesewarighwan-nerakserayèndak: ok denghnon ronwa sewadon, teyakwakànere; ne kadi wahhoni yoderighwadadenron ne sewarighwanneraksera.
JHN.10.1	Agwagh togenske, kwaghròri, raonha nene yaghten radaweyaden tsinonwe tsikanhokae ronde tsi kontyendaghkwa ne werha
JHN.10.2	Ok denghnon raonha nene radaweyadeni tsi kanhekaronde naah ne ranonghne ne werha. 
JHN.10.3	Nene ranhohanonghne raonhage enhanhodongon, ok ne werha ronwawennathonde, oni washakoronghyehha ne raotséna-ogon, shakonadonyon, ok tahhanenghrinnegenwe. 
JHN.10.4	Ok de onen wahhentyoghkwinnegenwe nee raodsèna-ogon werha raonha wahhahhènde, ok nee werha ronwaghnonderatye; iken ronwawennayendèri. 
JHN.10.5	Ok ne oya tehaoghwhenjénon yaghten ondom enhowaghsere, ok denghnon eren enkondègon tsi ire: iken yaghten honwadiwennayendéri ne oyaa teyakaoghwhentjènon. 
JHN.10.6	Ne kengayen wadennagèraghton Jesus wah— shakawenhaghse; ok denghnon yaghten hodini— gonghrayenda-on tsinikarihhòten ne sʼhakoghtha— raghkwenni. 
JHN.10.7	Ethone Jesus saghshakawenhaghse are, agwagha togenske wakwenhagse, iih naah ne kanhohkarondee tsi kontyendaghkwen ne werha. 
JHN.10.8	Agwegon nene radihhendon ne nʼiih naah nee radinengshsgwas oni shakodighkwens: ok dengh—non ne werha yaghten honwanathonde. 
JHN.10.9	Iih naah ne kanhohkaronde, iihne kadi togat onghkakiok radaweyàden, enhoyadagon, enhadawe-yadhak ok enhayakenghsek oni enhatshenri ne enrake. 
JHN.10.10	Ne ranenghsgwas tsi ire, ne ok ranyènde ne; enhanenghsko, enshakoryon oni enhatyèsaght. Iiha wakewe nene aondonhetserayendane, ok senhha aondongoghte karihhowanen tsi nʼenyakoyèndane nʼadonhèta. 
JHN.10.11	Iih naah ne ranonghnatyeghtseriyoh: ne ranonghnatyeghtseriyoh radewenndeghten tsi ronhe ne: aoderiwa ne werha. 
JHN.10.12	Ok raonha ne ok tehonwanhase, ok yaghten hanonghnatyeghtseragwenniyoh, nene yagh raonha ten hawenniyoh ne werha, tehakanere tsi dawe ne Okwahho, ok washakoyadondi ne werha oni wahhadègo: ok ne okwahho waakoyèna, oni wakonrènyade ne werha. 
JHN.10.13	Ne ronwanhase wahhadègon, ne wahhone ok tehonwanha-on, yagh oni ten hanoronghkwa ne werha. 
JHN.10.14	Iih naah ne ranonghnatyeghtseriyoh, oni kheyenderi aketsèna-ogon ok oni ne yonkyenderi. 
JHN.10.15	Tsiniyought ne Ranihha rakyenderi, egh niyought niih riyenderi ne Ranihha; wakaddewenn— deght tsi konhe ne aoderiwa ne werha. 
JHN.10.16	Ok òya ne werha wakenaghfgwayen, nene yagh kengh ten kontyendaghkwa; neoni enskeyathewe rononha oni enyonkewennaronke; enskat ok enkenhak ne kontyendaghkwa ok shayadat ne ranonghnatye. 
JHN.10.17	Ne kadi wahhoni rakhenoronghkwa ne Ragenihha, ne wahhoni wʼakaddevvenndeght tsikonhe, nene aonsekyènake nʼetho. 
JHN.10.18	Yagh onghka ne ongwe te yonkeghkweenni, iih ok ne kaddewenndeghton, wakegwennyonfseràyen nene, aonkaddewenndeghte, oni wakegwennyontseràyen nene aonsekyènake. Ne kengayen rakerighwawi ne Ragenihha.
JHN.10.19	Are oyàshon ne sahhodinigonghrawen-òn ne Jewshaga, ne aoriwa tsini karihhòten ne ken gàyen. 
JHN.10.20	Ok yawetowànen tsinihadi wairon, royen ne Kanigonghraksen, òni wathononghwarawènri; oghne yotyèren eghtsisewathondatse? 
JHN.10.21	Tʼhikade wairon, yagh egh ten yewennotenhak ne yakòyen ne kanigonghraksen. Ondon ken ne Kanigonghraksen enyenhodongon ne akokaghtege ne teyeronwegen? 
JHN.10.22	Etho niyawe-on Jerusalemne aghson tsiyakodennyodaghkwe ne ronwawihhe, oni Goghferhenge. 
JHN.10.23	Oni Jesus ire Templetseragon raoghsgwàgon ne Solomon. 
JHN.10.24	Ethone ne Jewshaga wahhontkenniisa tsi írese, ok wahhonwenhaghse, do nenwe ok tʼighseghre enhonaderyendhàren? togat nonken ise Christus enkenhak, yateserighwadogenght, takwaghrori. 
JHN.10.25	Jesus tentahhariwaghseragon, kwaghròri se, ok yaghten teseweghdaghkon: tsini kayòderigh-seròtense nene katyerha ne raoghsennagon ne Ragennihha, ne yonkerighwaghniratse. 
JHN.10.26	Ok denghnon ise yaghten teseweghtaghkon, ne aoriwa tsi yagh ne degen iih aketsèna-ogon werha tsisewayadare, tsiniwakwaghrori. 
JHN.10.27	Aketsenaogon yonkewennaghronken, ok kheyenderi, oni yonknonderatye. 
JHN.10.28	Oni kheyawihhe eterna adonheta; oni yagh nonwenndon tʼenhontkaròni, yaghoni onghka ne ongwe tenyonkeghkwen kesnonghsagon tsi ikhawe. 
JHN.10.29	Ne Ragenihha, nene rakwàwi, raonha tehakowanen tsiniyought agwegon; ok yagh onghka nʼongwe tʼenyegweni tenhonwadiyadaghkwen rasnònghsagon ne Ragennihha. 
JHN.10.30	Iih oni ne Ragenihha enskat naah.
JHN.10.31	Ethone ne Jewshaga tesahhadinnenyaghkwe ne enhonwayenghte. 
JHN.10.32	Jesus tahhariwaghseràgon, yawetowanen ne kayodenghseríyose ne Rageníhne tewakhen ne kwanadòni, kàh kadi ne gayen ne karighwiyoh ne wakstonden tsi takwannenyenghten? 
JHN.10.33	Ne Jewshaga tahhadirivvaghseragon, wairon, yagh ne te saghstonden ne karighwiyo tsiwakwannenyenghten, ok ne tsisarighwayesaghtha; ne wahhoni tsi ise, songwe se, Niyoh sadaddonyon. 
JHN.10.34	Jesus watharighwaghseràgon, yagh ken ten kaghyàdon saghtyawenratseràgon, wàken, fewaniyoh-ògon? 
JHN.10.35	Togat nonken sʼhakonadonghkwaghgwe Niyoh-ogon rononha tsiyeyoyenda-on ne raowenna ne. Yehovah, ok yaghten yaweght entayerighwàrighte ne kaghyadonghseradogenghti; 
JHN.10.36	Ne ken eghtsisewènni, raonha nene Ranihha roragwenni oni oghwhenjage yehonha-on, sarighwayesaghten, ne wahhoni tsi waken, iih naah ne Yehovah Roye-ah? 
JHN.10.37	Togat nonken yagh ne ten katyerha ne raoyodenghsera-ògon ne Ragenihha, toghsa teseweghtaghkon. 
JHN.10.38	Ok denghnon togat etho ne katyerha, se etho yaghten teseweghtaghkon ne niih, teseweghtaghkon nissa tsini kayodenghseròtense; nene aontesewadogense oni aonteseweghtaghkon nene Ranihha iihne yehennderon oni niih raonhage yekideron. 
JHN.10.39	Ne kadi wahhoni sahhonghdàgon àre enhonwayèna: ok washakonyàkenghte èren ne raodisnonghsagon. 
JHN.10.40	Ok eren fàreghte àre isinongadih ne Jordan, tsinonwe John tsi tontyèrenghte wahshakoyatise (washakonohharehhe) ok egh nonwe wahhatye, 
JHN.10.41	Ok yawetowànen etho roneghten tsi irefe oni wahhoniron, yagh ogh ten hoyèren ne John ne yorighwanneghragwaghte: ok denghnon: yorighwagwegon nene John roghtharaghkweni ne ken rongwe togenske naah. 
JHN.10.42	Ok egh nonwe yawetowànen wathoneghdaghkon raonhage.
JHN.11.1	Onen nonwa rayadadògen rononghwàktanihaghkwe, Lazarus ronwayatsgwe, Bethanihaga nene àodinàda ne Mary oni Martha. 
JHN.11.2	(Nene sakayadat Mary nene Royaner ronwa-nonghkwatserarhon, ok ne aononghkwiss ne sayerakèwaghte ne raghsige, nene aonhha yadaddegen Lazarus rononghwaktanihaghkwe). 
JHN.11.3	Ne kadi ne rondennosenhha wakonderighwanyeght raonhhage, yondonyon, Sayaner, satkaghtho, raonhha nene eghtsenoronghkwa rononghwakdani naah. 
JHN.11.4	Neonen Jesus wahharonke nʼetho wahhenron, ne kengayen kanhra yaghten kahhawightenne kenhhèyatne, ok ne aoriwa ne raogloria ne Yehovah, nene etho yaweght nen-awen enhonwagloriste ne Yehovah roye-ah. 
JHN.11.5	Ok ne Jesus shakonoronghkwaghgwe Martha, oni ne yadennosenhha, ok oni Lazarus. 
JHN.11.6	Neonen kadi tsiroghronken tsirononghwak-tanihaghkwe, eghwahhayònise teweghniserage agwath tsinonwe yehennderondaghkwe. 
JHN.11.7	Ethone oghnàgen wahshakawenhaghse ne raotyonghkwa egh àre tsideweghte Judeatseragon. 
JHN.11.8	Ne raotyonghkwa wahhonwenhaghse Sewenniyoh, onwa ok wahhy tsi roneghre ne Jewshaga enyesanènyenghten, ok shegon ken egh ensaseghte? 
JHN.11.9	Jesus tehhariwaghseragon, yagh ken tekeni yawenri hour tʼenkayèrine seweghniserat? togat nonken onghka nʼongwe ire ne wenndege yaghten tehaghsidyaks, ne wahhoni tsi tehakanere ne aogh-swathetsera ne ken yoghwhentjade. 
JHN.11.10	Ok togat ne rongwe ire ne aghsonthàge tehaghsidyaks, naah ne wahhoni yaghten kaghs-wathetserayen ne raonhhatseragon. 
JHN.11.11	Nene kengayen wahhenron: ok oghnagen wahshakawenhaghse, dewadenron Lazarus rodas; ok egh wakeghte nene ensahhiyeghte aonsahhayegh tsi rodas. 
JHN.11.12	Ethone wahhoniron ne raotyonghkwa, Sayaner, togat ne rodas entsyoyannerene. 
JHN.11.13	Sane Jesus ne roghtharaghkwen tsirawenhhèyon: ok ronìron ne ki roghtharaghkwen ne enhorissenndane ne kaserenghtagon. 
JHN.11.14	Ethone watharighwadogenghte ne Jesus wahshakawenhaghse, rawenhheyon naah ne Lazarus. 
JHN.11.15	Ok oni wakadonhahhere ise sewariwa tsi yagh egh ten yehekesgwe, nene aontyesennak aonteseweghtaghkon; shegon sàne egh yedewe raonhhage. 
JHN.11.16	Ethone Thomas, nene Didymus ronwayats, wahshakawenhaghse ne rondenron tsinikenntyoghkwa, egh oni yeddewegh, nene aondon enfkatne endewenhheye ne raonhha. 
JHN.11.17	Ethone neonen Jesus wàfawe, wahhodogense tsi onen kayèri niwada tsi oghwhentjogon yegayen ne raoyeronda kenhha. 
JHN.11.18	(Yaweght wisk yawenri surlong ne Jerusalemne tsiniyòre ne Bethani.) 
JHN.11.19	Ok yawetowànen ne Jewshaga wahhonewe tsi yederon ne Martha oni Mary, konwadinikongh-ketsgwenni tsinihoyadawe-on ne rondaddegen kenhha. 
JHN.11.20	Ethone Martha, ne onen wa-odogenfe dare ne Jesus, egh wa-eghte wathodderaghte; ok ne Mary ok onen tsi kennderon ne kanonghfagon. 
JHN.11.21	Ethone Martha wahhawenhaghse ne Jesus, Sayàner, togat ken aontaghseseke yaghten aontohawenhhèyonge ne akyadaddege-ah. 
JHN.11.22	Ok kyenderi denghnon, onen nonwa, tsiok nahhoten enghtserighwanegen ne Yehovah, enghyon naah ne Yehovah. 
JHN.11.23	Jesus wahshakawenhaghse, tsyadaddegeah-en-sahhatketsko naah. 
JHN.11.24	Martha sahhonwenhaghse, kerighwayenderi ensahhatketsko àre, tsinentsyontketsko onen enwadoghwhenjokten. 
JHN.11.25	Jesus wahshakawenhaghse, iih naah ne kerighwagweri niyoh ne ne entsyentketskon oni ne adonhèta; raonha nene tehaweghtaghkon iihne, se etho enhawenhheyonge, shegon sàne aghronhekè. 
JHN.11.26	Ok onghkakiok ronhe oni tehaweghtaghkon iihne, yaghnonwenndon te enghrenhheye. Teseghtaghkon ken ne kengayen? 
JHN.11.27	Wahhonwenhhaghse, etho, Sayàner; tewakeghtaghkon nene ise naah ne Christus, ne Yehovah Roye-ah, nene karighwisson oghwhenjàge entreghte. 
JHN.11.28	Ok neonen tsi etho ne yoyèren, èren waeghde, oni wakonwadinonge Mary ne yadennosenhha adaghseghdonke, wàdonnyon, onen íronh ne Rawenniyoh, oni aghyayadisaks. 
JHN.11.29	Kawenniyoh ne wa-ònronke, oksaok takàdane, ok egh wa-onwe tsi íre. 
JHN.11.30	Ok ne Jesus arekho ten yehhàrawe Kanadagon, etho ok yeresgwe tsinonwe watyadderane ne Martha. 
JHN.11.31	Ethone ne Jewshaga ne wadògen yederondaghkwe kanonghsagon, ne konwanikonghkets-gwenni, neonen wakonwàken Mary kayadaghsnore tsi watkadane, oni wa-eyàgenni, wakonwaghsere, yondonyon, etho onghtè tsi ronwayadatha waeghde, watstaràni etho nonwe. 
JHN.11.32	Ethone neonen Mary wahhoyadòrenne ne Jesus, oni wahhotkaghtho, eghdage wa-ontyadòndi raghsíge, royenneni, Sayàner, togat ken aohtaghsestke yaghte aontehawenhheyonke ne akyadàddege-ah. 
JHN.11.33	Neonen kadi Jesus wahhoken watstaràni, oni ne Jewshaga ne konwakaghdatyene rontstaràni, watha-oghsenha ne raonigonragon, oni wahharongh-yàgen. 
JHN.11.34	Oni wahhenron, kàh nonwe nene tsi wagh-tsisewayatyònite? wahhonwenhhaghse, sayàner, kàts satkaghtho. 
JHN.11.35	Jesus wahhatstarha. 
JHN.11.36	Ethone wairon ne Jewshaga, tsyatkaghtho, tsini honoronghkwaghgwe. 
JHN.11.37	Ok oddyake tsinihadi wahhoniron, ne ne ken rongwe, nene ronhodongwen ne akokaghtege ne teyakoronwègen, yagh ken te enhogwennyon aontahharihhoni ne yaghten aontehawenhheyonge oni ne kengayen rongwe kenhha? 
JHN.11.38	Jesus kadi àre teshaoghsenha rayàdagon, ìre tsiyondadyadatta-aghstha. Oghwhentjogon ne kenghne ok onenya egh kàhraghkwe. 
JHN.11.39	Jesus wahhenron, éren sewahhàwighte nʼo-nènya. Martha nene yadennosen kenhha ne rawenhhèyon, wahhoyenhaghse, Sayaner, onen onghte nonwa rayadageras: iken onen se kayeri niwada tsi hawenhhéyon. 
JHN.11.40	Jesus washakawenhaghse, yaghken ten ko-yènni, nene togat nonken aonteseghdaghkon, ensaderighwatkaghtho naah ne raoglorià ne Niyoh? 
JHN.11.41	Ethone èren wa-ehhàwighte nʼonenya, nene tsi kayendaghkwe ne rawenhhèyon. Ok Jesus eneken wahhatkaghtho, oni wahhenron, Rageni niyàwen watkononghweraton tsi waskwaihondane. 
JHN.11.42	Ok si kerighwayenderi tiutkon takwathondats: ok ne wahhoni ne ongwe ne ken radikennyide ne wàken, nene aontehoneghtaghkon tsi ife takenha-on. 
JHN.11.43	Ok ne onen etho ne hoyèren, wahhadewennayendon rowènndeght, Lazarus, kàro tafeghten. 
JHN.11.44	Ok ne rawenhhèyoh tahhayàgenne, ràneren ne rasnonke oni raghsige ne nahhoten ronwaghwènnonyàtha: ok onyadarà ronwakonghsarktha Jesus wahshakawenhaghse, eghtsisewaghnerenghsyon oni eghtsisewaghtkawe. 
JHN.11.45	Ethone yawetowanen ne Jewshaga nene Marighne wahhonewe, onen tsi wahhontkaghtho tsinikarighòten ne hoyèren Jesus, wathoneghtaghkon raonhage. 
JHN.11.46	Ok oddyake etho wahhoneghte ne Pharìsees ne, oni wahshakodighrori tsini karihhoten ne hoyèren Jesus.
JHN.11.47	Ethone ne radiyadagwenniyose Cohenàfon oni ne Pharisees wahhaditjenhhayen, ok wairon, ogh nʼendewàyere? iken ne ken rongwe efo ne yorighwanneghragwaght tsini hayerha. 
JHN.11.48	Togat nonken iddewerhek, raweronhatye nissa, agwegon ne ongwe enthoneghdaghkon raonhage: oni ne Romani enthòne oni enhonghtonde tsini dewayadòten oni tsi dewanakere. 
JHN.11.49	Oni shayadat tsini hadi nene Caiphas ronway atsgwe, ethone sayoghserat rayadagwenniyonghkwe ne Cohena, wahshakawenhaghse, yagh othenon ten sewarighwayenderi. 
JHN.11.50	Yagh oni tesewarighwaka-enyon tsi ongwa-yanerenghsera naah, nene tsyongwedat aghrenhheye ne akoriwa ne ongwe, nene yaghten enwaghtonde agweson tsinideyoghwhenjòden. 
JHN.11.51	Ok ne ken yagh raonhha raonigonra ten hodadi: ok ethone sayoghserat raonhha yaweght rakowanen ne Cohenà, wahharighwatròri tsi rarighwakènse nene Jesus aghrenhheye ne akoriwa nʼetho ne aka-oghwhentsyoden; 
JHN.11.52	Yagh oni ne ok ne etho ne akaoghwhenjòden, ok denghnon oni wadògen enshakoyadaròroke ne Yehovah shakoye-ongonwa nene èren ronwadirenyàden. 
JHN.11.53	Ethone weghniserade yodaghsawen wathadiyadòreghte tsinenhadìyere ne enhonwaryoh. 
JHN.11.54	Jesus kadi yaghten sʼhoddawenryon shegon ne kanenherhen ne Jewshagage; ok éren sàreghte tsidyenakere onontonha niyòre ne karhagon, tsi kanadayen ne konwayats Ephraim, ok egh wahhontye ne raotyonghkwa.
JHN.11.55	Ok onen onontohha tsinihondennyodden ne Jewshaga nene eren wa ondongoghte: ok yawetowànen ne yenakereghseràgon egh wahhoneghde Jerusalemne arekho tsi waderighwehhawise nene eren waondongoghté, nene aontehondyadohharehhen. 
JHN.11.56	Ethone wahhonwayadisake ne Jesus, oni rondadderighwanondonyon, aghson tsi radikennyadaghkwe Templetseragon, oghnahhoten isewere? yagh ken ten aontàre tsi wadennyode? 
JHN.11.57	Onen nonwa nene radikowanenghse ne Cohenàson oni ne Pharisee shakoderighwissa-enni, nene onghka kiok enyerighwayenderihek tsi iresgwe, enghshakodinadonhaghse nene aontahhowayena.
JHN.12.1	Ethone yayak ne weghniferage arekho sontewaderighwihhewe nene eren waondoagoghte, Jesus warawe ne Bethani, tsirenndetondaghkwe ne Lazarus, nene rawenhhèyoghne, neoni ne shoketsgwen tsihawenhhéyon. 
JHN.12.2	Etho nonwe wahhowahkonyon ne tyokaraska, oni Martha wa-ontsterist: ok Lazarus naah tsinihadi ne wadògen wahhontye tsi kàhkwahraghkwe. 
JHN.12.3	Ethone wàtkaghkwe ne Mary skakonghtserat ne ne kanonghkwatseròten ne spikenard, nene, agwagh kanòron, oni wakarhon ne raghsíge Jesus, ne aononghkwiss ne wa-erakéwenghte ne raghsige: ne kanonghsagon agwagh wakanànon tsinikaseròten ne ononghkwa. 
JHN.12.4	Ethone wahhenron sʼhayadat ne raotyonghkwa, Judas Iscariot, Simon roye-ah, raonha ne yawèron enhonikonghràsere. 
JHN.12.5	Oghne yotyèren yaghten yakodenghnínon ne ken ononghkwa aghsen tewennyawe pennys sadenyonènon, oni aonteyondaddawi ne yakodenght? 
JHN.12.6	Yagh ne ten hawen tsinisʼhakonikònrare ne yakodenght; ok denghnon ne aoriwa tsi ranenghsgwas, oni tsi rahhawe ne kàyare, ok oni tsinàhhòten nʼetho wa-èyen. 
JHN.12.7	Ethone Jesus wahhenron, yaweronhatyé nissa: ne se tsinenwadeghniserihhewe tsinenyonkyadathen ne yoghsennòni ne kengayen. 
JHN.12.8	Iken ne yakodenght tiutkon wadògen ifewese; ok denghnon niih yagh tiutkon ten iddewese. 
JHN.12.9	Eso kadi ne ongwe ne Jewshaga rodidogènse tsi etho yèresgwe; oni wahhonewe yagh ne ok ne Jesus raoriwa, ok denghnon oni nene aontehonwatkaghtho Lazarus, nene sʼhoketsgwen tsi rawenhheyoghne. 
JHN.12.10	Ok ne radikowanenghse Cohenàson wathadiyadòreghte, tsina-àwen aontehowaryoh oni ne Lazarus; 
JHN.12.11	Ne wahhoni tsi raonha wahhorihhòni yawetowànen ne Jewshaga egh wahhoneghde oni wathoneghdaghkon ne Jesus.
JHN.12.12	Tsi-wa-orhenne yawetowànen ne ongwe nene egh tʼhonàdi tsi wadènnyode, ne onen wahhodidògense tsi Jesus tentàre Jerusalemne. 
JHN.12.13	Wathadinhaghtyàkon ne palm kerhidèn, ok wahhonghdendi wathonwadderaghde, oni wahhondewennayèndon, Hosanna: royadadderisten naah ne Rowakorah ne Israel ne ne tàre raoghsènnagon ne Royaner. 
JHN.12.14	Oni Jesus, neonen tsi royadatshenni ne yodonnhiyo adennàdi, egh wahhatye tsi niyought tsi kaghyàdon. 
JHN.12.15	Toghsa tesadonghharènron, Sion yesayè-ah: tsyatkaghtho, sakòrah tàre adennàdi aowna roghsede. 
JHN.12.16	Nene ken tsinikarihhòten yaghten hodinigonghrayenda-on ne raotyonghkwa ne tontyèrenghde: ok ne onen Jesus wahhonwaglorste, ethone sahhoneghyàrane tsi etho ne ronwarihhotenghsten tsi kaghyàdon, oni tsi rononha etho ne karihhòten tsini honwayèren. 
JHN.12.17	Ne ongwe kàdi nene wadògen ronesgwe ne onen tsiyehharonghyehha Lazarus oghwhenjògon tsi yehayadayendaghkwe, neoni sʼhoketsgwen tsi rawenhheyonghne, ne wahhonderighwatròri. 
JHN.12.18	Ne oni aoriwa tsi wahhonwayadisake ne ongwe, ne wahoni tsi ronaghronken tsi etho ne hoyèren ne ken yorighwaneghragwaghte. 
JHN.12.19	Ne Pharisee kadi rondonyon tsi rodighthare, sewaddedogea-onhatye ken tsi yaghothenon ten sewaderighwaghtentyatha? Erongh ken agwegon ne ongwe ronwaghnonderatye.
JHN.12.20	Ok radiyàdare radiyadadògen ne Greek, nene egh wahhonewe tsi wadènnyode nene aonteyenidenghtàse. 
JHN.12.21	Ne sʼhadiyàdat kadi wahhonewe Philipne ne Bethsaida haga ne Galilee, oni wahhowarighwanegen, rondonyon, Sewenniyoh yakweghre aghfakwàken ne Jesus. 
JHN.12.22	Philip yehharawe oni roghrori Andrew: ok àre, Andrew oni Philip wahhowaghrori Jesus.
JHN.12.23	Ok Jesus tahharighwaseràgon, radonnyon, onen waonderighwihhewe tsinaontahowagloriste ne rongwe Ronwaye-ah. 
JHN.12.24	Agwagh togenske, wakwenhaghse, togat ne kànen ne onekare yagh oghwhentjage tʼenkayendane oni aòndakenheye, aonhhà ok enkenhak, ok denghnon togat enkenhheye yawetowànen enkanenhòndane. 
JHN.12.25	Raonha nene ranoronghkwa tsi ronhe enhodi naah: ok raonha nene raghswenfe tsironhe ne ken oghwhentjage, ne enhoyendatye tsi nonwe nʼeterna adonheta. 
JHN.12.26	Togat nonken onghka ne ongwe rakheghsnyese, kinyoh raksere; ok tsi nonwe niih enkeseke, etho oni aghreseke ne rinhase: onghka kiok ne ongwe rakheghsnyese, raonha naah ne Ragenihha enhokonnyenghst. 
JHN.12.27	Onen nonwa yoronghyìgen nʼakertigenra; ok nahhoten enkiron; Rageni takyàdagon eren serighwaghkwit ne ken hour; ok, denghnon ne aoriwa tsi wakerighwaràon ne kengayen hour. 
JHN.12.28	Rageni, segloriste saghsenna. Ethone tayowennadatye ne Karonghyàge, wadonyoh, onen wakegloríste ok àre enskegloriste. 
JHN.12.29	Ne ongwe kadi ne egh radikennyàde, oni ronathonde, wairon, yoweraghra-onhatye: oya sàyairon Karonghyagegh ronon wahhowènnrane. 
JHN.12.30	Jesus tahhariwaghseràgon oni ràwen, ne kengayen tayowennadatye yagh nʼiih akeriwa tegen, ok ise sewarìwa. 
JHN.12.31	Onen nonwa watkonwayadòreghte ne ken yoghwhentjade: onen ne ronwakowanen ne ken yoghwhentjade enhowayadinnekenhhon. 
JHN.12.32	Ok niih, togat nonken enegen enyonkhàwighte ne Oghwhentjage, iihne agwegon enkheyadaddironden ne ongwe. 
JHN.12.33	(Etho ne hoyèren, yaweght ranàdonnyon tsini kenhheyontseròten aghrenhheye) 
JHN.12.34	Ne ongwe tehadiriwaghseràgon, wakwaghronken yoghtyawenratseràgon ne ne Chtistus tiutkon aghreseke; ok òghne yotyèren, tsisàdon. Ne Rongwe Ronwayeah enegen enhonwenhhawighte? Onghka ne gen ne Rongwe Ronwaye-ah? 
JHN.12.35	Ethone Jesus wahshakawenhaghse, sʼhegon oghstonha aghson kaghswathetseràyen tsi isewese: tsyathahhak aghson sewaghswathetseràyen, nene yaghten ensewàkaraghwe: iken nene tsi tyokaras ire yaghten hayendèri tsini yehhare. 
JHN.12.36	Aghson sewaghswathetseràyen, teseweghdagh-kon ne kaghswathetsera, nene yetshiye-ah enkenhak ne kaghswathetsera. Etho ne karihhòten tʼhodadi Jesus, ok eren sareghte oni wahhadaghseghte.
JHN.12.37	Ok denghnon sàne yawetowànen tsinihoyèren ne yorighwaneghragwaghte tsi tehadikànere, sʼhegon yaghten tehoneghtaghkon raonhhage. 
JHN.12.38	Nene enkayèrine tsini hawennoten ne Prophet Esaias, nene rcdadighne, Sayàner, onghka teyakaweghtaghkon tsiniyakwarighhòten? oni onghka ronwa didogàtha ne ranontshage (tsinihaweyenoten) ne Royaner? 
JHN.12.39	Ne kadi wahhone yaghten yodon aontehoneghtaghkon, ne aoriwa tsi sahhawen are Esaias. 
JHN.12.40	Washakorònwekte raodikaghtege, oni roghniràton raoneryàne: nene yaghten aontehadikaghrayèndane, yagh oni tʼenyoyendane raoneryaghsagon, tsinikarihhòten oni aonlahodirighwiyoston, ok oni aonsakhetsyende. 
JHN.12.41	Ne kengayen tsini karihhoten rawen Esaias, neonen wahhatkaghtho raogloria, oni wahhoghtharahkwen.
JHN.12.42	Ok sàne tsinihadi ne radiyadagwenniyose yawetowanen wathoneghtaghkon raonhhage; ok denghnon ne raoderiwa ne Pharisee yaghten hodirighhodaghsyon tsinihorighhòten, ne ne yaghten aontahowadiyadinnekenhhon ne Synagogue; 
JHN.12.43	Iken senhha radinonwesgwe nene ongweghne enhonwanatteweghgwe, tsiniyought ne Niyoh aonteshakodeweghgwen.
JHN.12.44	Jesus wahhaddewennayèndon oni rawen, raonhha ne tehaweghtaghkon iihne, yaghten tehaweghtaghkon iihne, ok denghnon raonhhage ne ne rakhenha-on. 
JHN.12.45	Oni raonhha nene tehakekànere, tehokanere oni raonhha nene rakhenha-on. 
JHN.12.46	Iih naah ne wakaghswathetseradirhon ne oghwhentjàge, nene onghka kiok enthaweghdaghkon iihne, yaghten aontehennderondake tsityokaras. 
JHN.12.47	Ok oni togat onghka kiok ne ongwe rothonde tsinikewennòten, ok yaghten tehaweghdaghkon, yaghten tehayadoreghtha: iken yagh ne te kenyende aontekheyadòreghte ne ongwe ok denghnon nene ensakheyàdagon. 
JHN.12.48	Raonhha nene eren rakwatyeghten, oni yaghten harighwatsteristha tsini kewennòten, royen sʼhayàdat nene tehoyadoreghtha: ne nahhoten tekewenninnege-on, ne ne saoríwat enthoyadòreghte onen enwadonghwhentjokten. 
JHN.12.49	Iken yagh niih ten wakadattrori; ok denghtion ne Ragenihha ne ne rakhenha-on ne rakherighwàwigh tsinahhoten enkiron oni tsinahhoten enwaktharaghkwak. 
JHN.12.50	Oni kerighwayenderi tsinahhoten rakherighwawi naah ne eterna adonhèta: tsiok nahhoten kadi wakthàre, nene agwagh tsinihakwenni ne Ragenihha etho niyought wakthare.
JHN.13.1	Onen nonwa arekho te wadènnyode ne tsi eren wa-ondongoghte, ne onen Jesus roderyendare onen watkayèrine ne raohour nene eren aonsareghte ne ken yoghwhentjade tsi renderon ne Ranihha, ok tsiniyought tsi sʼhakonoronghkwaghkwe ne shakowenniyoh ne oghwhentjage, onen tsinaonderihhokte wasʼhakonoronghkwa. 
JHN.13.2	Onen kadi tsi rodihkwennda-on, ne onegh-shonronon onen tsiroweyennenda-on ne Raweryaghsagon ne Judas Iscariot, nene enhonikonghràsere. 
JHN.13.3	Jesus tsi roderyendare ne ne Ranihha yorighwagwègon rasnonghsagon rorighhontyeghten, ok oni tsi egh tʼhoyenghtaghkwen Yehovaghne, etho oni Yehovaghne aonsareghde. 
JHN.13.4	Tentahhadane tsi ratikonihhaghkwe, ok akde wàhhàyen raonèna: oni Watraghkwe yerakewaghtha onyadarà-a, oni ne wahhodyadanha. 
JHN.13.5	Oghnagen wahhaghnekàweron keratne, oni wahhadaghsawen wahhanohharehha radighsíge ne raotyonghkwa, oni ne wahharakewaghte ne onyadarà-a nene rodyadanha ne ràtha. 
JHN.13.6	Ethone tsi warawe tsi rennderon Simon Peter; Peter wahhawenhaghse, Sayàner, senohharehha ken aksíge? 
JHN.13.7	Jesus tahhariwaghseràgon, oni wahhawenhaghse tsiniwakyèronhatye yaghten saderyendare nonwa; ok denghnon oghnagenke ensadogense. 
JHN.13.8	Peter wahhawenhaghse, yagh nonwenndon tʼensennohhare aksíge. Jesus sahhawenhaghse, togat yaghten enkennohhare ise, yaghten isyàdare iihne. 
JHN.13.9	Simon Peter wahhawenhaghse, Sayàner, yaghte neok aksíge, ok denghon oni kesnonke oni kenontsine. 
JHN.13.10	Jesus waldiawenhaghse, raonhha nene wahhonwannohhare neok teyodoghwhentsyohhon ne raghsige enyennohhare, ok kaweyenennda-on ronwannohhareghtsihon, oni yetshinnohhare, yagh denghnon ne sewagwegon. 
JHN.13.11	Iken roderyendare onghka enkenhak enhonigonghràsere ne wahone rawen, yagh agwegon ten yetshinnohhare. 
JHN.13.12	Oghnagen kadi tsiwahhannòhhare ne ne radighsige, oni teshoghkwen raonèna, oni tsi sahhatyen, walishakawenhaghse, sewayenderi ken tsini wakwayèren? 
JHN.13.13	Takwanadonghkwa, Sewenniyoh oni Sayaner: oni tesewarighwayeritse; iken togenske naah. 
JHN.13.14	Togat iih kadi, ne eghtsisewawenniyoh oni eghtsisewayanèda, wakennohhare sewa hsige; ise oni aontetsyadaddennohharehhen sewaghsíge. 
JHN.13.15	Iken kwarighwàwe ne enfewaddennagéraghte, nene etho nʼensewàyere tsi niih ne wakwayèren nʼise. 
JHN.13.16	Agwagh togenske, togenske, wakwenhaghse, ne ronwanhase yagh senhha tehakowànen tsi niyought ne Royaner; yagh oni raonhha ne ronwanha-on senhha te hakowanen tsiniyought raonhha nene ronha-on. 
JHN.13.17	Togat sewarighwayenderi ne ken ne karjhhotense, sewayadadèri naah togat aontesewarighwayèrit nʼetho.
JHN.13.18	Yagh ne ten kwaghtharaghkwen sewagwegon; kheyenderi tsinihadi keyadaragwenni; ok nene kaghyadonghseradogenghti, aontekarighwayèríne, Raonhha nene teyakyadonts kanadarohk tsi kideron, ok teyodasharàtegh rakwasenghtani. 
JHN.13.19	Onen nonwa kwaghròri arekho tʼenwaderighwihhewe, nene ethone neonen wa-onderighwihhewe aonteseweghdaghkon tsi iih naah nʼetho. 
JHN.13.20	Agwagh togenske, wakwenhaghse, Raonhha nene wahhoyèna onghka kiok enkhennhane, Iih ki yaweght wahhakyèna; ok ne raonhha nene iih wahhakyèna, ne wahhòyena raonhha nene rakhennha-oni 
JHN.13.21	Neonen Jesus etho nihoyèren, wahharonghyagen raonigonragon, ok tahhàrighwatròri rawen, Agwagh togenske, togenske wakwenhaghse, nene sʼhayadat tsinitsyon enhakenikonghràsere. 
JHN.13.22	Ethone ne Raotyonghkwa ok tehondadkanere, teʼnonaderighhodarhòse onghka enkenhak ne ròdon. 
JHN.13.23	Onen nonwa egh yehotkònha ranaghsgwage Jesus, sʼhayadat tsini hadi raotyonghkwa, nene Jesus ronoronghkwaghkwe. 
JHN.13.24	Simon Peter kadi yehodedogàtha, nene en-horighwanòndonse onghka enkenhak ne roghtharaghkwen. 
JHN.13.25	Ethone ne raonha nene ratkonhhaghgwe Jesus Ranaghsgwage wahhawenhaghse, Sayaner, onghka naah? 
JHN.13.26	Jesus tentahhawen, raonhha naah nene èn-hínonte teya-ongoghton kanadaròhk, neonen enwakennànawenghte. Oni kawenniyoh tsi ronanawenghton ne kanadarohk tahhòyon ne Judas Iscariot, ne Simon Roye-ah. 
JHN.13.27	Ok oghnagenge tsiròkon, Satan wahhodaweyaden. Ethone Jesus walihawenhaghse tsini sen-yende, serighwagnsnòrat. 
JHN.13.28	Yaghonghka nonwa ne atehkwarakta radideron te yakoderyendare, tsinahhoten ireghre tsi ne wahhawenhaghse. 
JHN.13.29	Iken oddyake tsinihadi ok te honeghre, ne ken wahhone tsi rahhawe ne kàyare ne Judas, nene Jesus wahhawenhaghse, aghsnínon tsinahhòtense teyongwadonghwentsyons tsi wadènnyode; togat oni, nahhoten aonteshakàwen ne yakodenght. 
JHN.13.30	Ethone neonen tsiwahhayèna ne kanadarohk, oksaok sahhayàgenne; oni onen tsi tyokaras.
JHN.13.31	Etho kadi, neonen tsi sʼhoyage-òn, Jesus rawen, onen nonwa wahhonwagloriste ne Rongwe Ronwayeah, oni raonhhatseragon wahhonwagloriste ne Niyoh. 
JHN.13.32	Togat nonken ne Yehovah raonhhatseragon enhonwagloriste, Yehovah oni enhogloriste raonhhatseràgon, oni yokondattye enhogloriste. 
JHN.13.33	Sewaksàda, shegon neyorighwessa aghson iddewese. Enghskwayadísake, ok, tsinikheyeràse ne Jewshaga, tsiniyehenke yaghten yaweght yensewawe; etho, oni nonwa ne kwayeràse. 
JHN.13.34	Ase ne kwarighwàwi, nene entsyadaddenoronghkwake; tsiniyought niih tsikwanoronghkwaghkwe, etho oni niyought aontesewadaddenoronghkwak. 
JHN.13.35	Etho nenyàwen agwegon ne ongwe enyakodogense nene ise naah ne aketyonghkwa, togat nonken sewadaddenoronghkwa.
JHN.13.36	Simon Peter wahhawenhaghse, Sayaner, kàh waghse? Jesus sahhawenhaghse, tsini yehenke yaghten yaweght nonwa asknonderatyeght; ok denghnon oghnagen asknonderane. 
JHN.13.37	Peter wahhawenhaghse, Sayaner, oghne yotyèren tsi yaghten yaweght enkoghnonderatyeght nonwa? yodòn se aontekadewenndeghte tsi konhe, ise serihhòni. 
JHN.13.38	Jesus tentahhawenhaghse, yodòn ken aontesadowenndeghte tsi sonhe iih akerihlioni? agwagh togenske, togenske wakoyenhaghse, ne kitkit arekho tʼenwadadihhek, ok aglisen nʼaghsadonnhiyen tsi takyendèri.
JHN.14.1	Toghsa oya ne sewanigonghrawen, teseweghdaghkon ne Yehovah, Iihne oni tefeweghtaghkon. 
JHN.14.2	Tsidhononghsode ne Ragenihha yawetowànen kanaktayèndon, togat yaghetho ten ayoughton, aontekwaghrori etho wakeghte kwanaktaghseronyenìre. 
JHN.14.3	Oni togat egh wakeghte oni wakadenrhàrate ne ensewanakdayendake, enghskewe àre, oni ensekwayena iihne; nene tsinowe niih enkeseke, etho oni ise aonteseweseke. 
JHN.14.4	Ok tsiniyehenke sewayendèri, tsiniyothahhmon oni sewayenderi.
JHN.14.5	Thomas wahhawenhaghse, Sayàner, yaghten yakwayendèri tsiniyehenghse; ogh kadi nenyàwen enyakwahahhayenderíhek? 
JHN.14.6	Jesus wahhawenhaghse, Iih naah ne yohahha, oni ne togenskètsera, oni ne adonhèta: yaghonghka ne ongwe te ènrawe ne Ranihnehha, neok Iihne. 
JHN.14.7	Togat niih aonteskwayenderhen, aonteghtsisewayenderhen oni ne Ragenihha; oni nonwa tsinondawe eghtsisewayendèri, oni onen waghtsisewàken. 
JHN.14.8	Philip wahhawenhaghse, Sayàner, takwana-donhaghse ne Ranihha, ok aongwaweryendìyoh. 
JHN.14.9	Jesus wahhawenhaghse, etho ken nahhe tsi iddewese, ok shegon yaghten aonteskyenderhen, Philip! Raonhha nene wahhakwatkaghtho niih, onen yaweght rotkaghtho ne Ranihha; ogh kadi niyought tsi sadon, takwanadonhaghse ne Ranihha. 
JHN.14.10	Yagh ken teseghtaghkon tsi etho kideron Ranihne, oni ne Ranihha Iihne yehennderon? tsini kawènnage ne kwaghròri, yagh Iihne ten katròri: ok denghnon ne Ranihha nene iihne yéhennderon, ne hoyèrenhatye nʼetho ne karihhotènse. 
JHN.14.11	Aghserhek togenske tsinakyere, tsi egh yekideron Ranihne, ok ne Ranihha iihne yehennderon: oni teseghtaghkon se etho neok aoriwa tsini karrihhòtense. 
JHN.14.12	Agwagh togenske, togenske wakwenhaghse, raonha nene tehaweghtaghkon iihne, tsinikarihhoten, ne wakyerenhatye etho oni nʼenhàyere; ok oni senhha karihhowanen tsinenhàyere tsiniyought ne kengayen; ne wahhòne etho wakeghte Ragenihne. 
JHN.14.13	Ok tsiok nahhoten ensewarighwanegha iih aksennàgon, etho nʼenkyere, nene aontehonwagloriste ne Ranihha ne Rowayèa-nehha. 
JHN.14.14	Togat tsiok nahhoten ensewarighwanegha aksènnagon, etho nʼenkyere.
JHN.14.15	Togat takwanoronghkwa, sewarighwenhhàwak akewennaògon. 
JHN.14.16	Oni enhiyenidenghten ne Ranihha, ok oya enghtsisewàwigh ne Kanigonghraghnìratsha, nene tiutkon wadògen aonteseweseke; 
JHN.14.17	Ne agwagh ne togensketsera aonigonra; nene yaghten yodòn aonteyoyendane ne oghwhenjage, ne wahhoni yaghten tehonwakànere, yaghoni tehonwayendèri: ok denghnon eghtsisewayenderi ne ise; iken egh ronàdayen tsi sewennderon, oni isege onhennderondake. 
JHN.14.18	Yaghten yaweght enkwayadòndi ne ensewenndenghtane; egh enskewe tsi isewese. 
JHN.14.19	Shegon neyorighwessa, ok ne ongwe yaghten: tetsyonkekànere; ok denghnon ise teskwakànere; ne aoriwa tsikonhe, ise oni entsyonheke. 
JHN.14.20	Etho enweghníseràdek ensewadogense, tsi. Ragenihne yekideron, ok ise ne ne Iihne, ok Iih; nene isege. 
JHN.14.21	Raonhha nene rarighwenhhawe akewenna-ògon, oni rarighwatsteristha, raonhha naah ne ne: rakhenoronghkwa; ok raonhha nene rakhenoronghkwa ne Ragenihha enhonoronghkwak, oni I-ih enhinoronghkwake, oni enkadaddodaghsyon raonhhage. 
JHN.14.22	Judas wahhawenhaghse, (yaghten ne Iscariot) Sayaner, oghnen awen nene ensadaddodaghsyoni iihne tsiniyakyon, ok yaghten ne ongweogònge? 
JHN.14.23	Jesus tahhariwaghseràgon oni wahhawen— haghse, Togat ne rongwe rakhenoronghkwa, en— hatsteriste akewenna-ògon: oni ne Ragenihha en— honoronghkwake, etho enyakwawe tsi ire, oni raonhhage enyakwatyendak. 
JHN.14.24	Raonhha nene yaghten hakhenoronghkwa, yaghten harighwenhhawe tsinikewennòten; ok ne? sewawennaghronken yagh niih akewènna de gen; ok denghnon ne raowenna ne Ranihha nene rak— hennha-on. 
JHN.14.25	Ne ken ne karihhotense wakwaghròri, tsi shegon yaweght wàdogen iddewese. 
JHN.14.26	Ok denghnon ne Ranigonghraghniratsha, ne naah ne Ronigonghriyoston, nene Ranihha enhonhane Iih aksènnagon, Raonha enghtsisewarighhonye yorighwagwègon, oni eghtsiseweghyaghraghkwake tsiok nahhoten ne wakwaghròri. 
JHN.14.27	Kayannerenghsera wakwayènhaghse, akyan-nerenghsera kwawihhe, yagh egh teyought tsi kwawihhe tsiniyought ne ongwe waondaddawihhe. Toghsa yoronghyagen ne sewanigonra, toghsa oni tesewadonghharenron. 
JHN.14.28	Sewaghronken tsini kwayeràse, eren wakeghte, oni enskewe isege. Togat aghskwanoronghkwake, aontesewadonhàren, ne wahhòne tsi wàken, etho wakeghte Ranihne; iken ne Ragenihha senhha te hakowànen tsiniyought niih. 
JHN.14.29	Ok onen nonwa wakwaghròri, arekho tʼenwaderighwihhewe, nene neonen aonderighwihhewe, aonteseweghtaghkon. 
JHN.14.30	Oghnagenge yagh èso ten dewaghthàren; iken ne ronwakowànen ne ken yoghwhenjade, dàre, ok yaghten horiwayen iihne. 
JHN.14.31	Ok denghnon nene yoghwhentjagwegon aonteyodògens nene Iih rinoronghkwa ne Ranihha; ok tsiniyought ne Ragenihha rakerighwawi etho oni niih ne ikyerha. Tesewadan, eren endeweght.
JHN.15.1	Iih naah ne togenske onenhhare, ok ne Ragenihha ne raghsnyese. 
JHN.15.2	Tsini wakenhaghtayen nene yaghten waghyaniyonden eren sahahhàwighte: ok tsinikanhaghtage nene waghyaniyonden, wahharàkewe nene senhha aontewaghyaniyondhak. 
JHN.15.3	Onen nonwa kanohhare sitsyonhe ne aoriwa ne owenna nene kwaghtharane tsinahhe. 
JHN.15.4	Iihne ensewesege, oni iih ne isege. Tsiniyought ne kanhaghta aonhha yaghten yaweght enwaghyaniyonden, togat yagh egh tʼaontekanhaghtodak tsi onenhharetseragwenniyo; yagh oni ise aontesewadonseke, nene yagh iihne tʼenseweseke. 
JHN.15.5	Iih naah ne onenhhare, ok ise yaweght nene kanhaghtòden. Raonha nene iihne yehennderon, ok Iih ne raonhhage, ne sagat eso enhoghyaniyòndhak, iken ne yagh nʼIih tʼikyàdare, yaghothenon tʼaonse warìghwagwè ni. 
JHN.15.6	Togat ne rongwe yagh Iihne ten hennderon, eren wahhonwatyeghte tsiniyought ne wa-enhaghtolkàren, ok wa-ondakenhheye ok ne ongwe wa-eròroke, oni otsisdage waakòdi, ok waontshaghte. 
JHN.15.7	Togat isewese Iihne, oni akewennaogon sewanigonragon yegayen, ensewarighwanekha, tsiok nahhoten ensewerhek, ok enyetshinigonrayerite. 
JHN.15.8	Etho niyought wahonwagloriste ne Ragenihha, nene tsi eso se waghyaniyonden; etho niyought aketyonghkwa ensewàdon. 
JHN.15.9	Tsiniyought ne Ranihha tsiwahhakenoronghkwa, etho oni niyought tsiwakwanoronghkwa, okonen tsiniyought sewesek akenoronghkwatseragon. 
JHN.15.10	Togat sewarighwatsteristha tsiniwakerighwisson akenoronghkwatseragon ne enseweseke; nene agwagh tsiniyought tsiwakerighwatsteristha tsini horighwisson ne Ragenihha, ok onen tsiniyought raonoronghkwatseragon ikese. 
JHN.15.11	Ne kengayen ne karihhòten wakwaghtharaghgwenni; ne ne akwaddonweshenghtsera egh aontakayendak tsi isewese, ok oni nene sewaddonweshenghtsera aontakanànon. 
JHN.15.12	Ne kengayen ne wakerighwisson, nene entsyadaddenoronghkwake, tsiniyought niih tsi wakwanoronghkwa. 
JHN.15.13	Yagh onghka ne ongwe senhha ten hanoronghkwa tsiniyought ne kengayen, ne ne rongwe aontehadewenndeghte tsi ronhe ne raoderswa ne rondenron. 
JHN.15.14	Ise naah ne dewadènron, togat aontesewarighwayèrite tsiok nahhoten ne kwarighwissa-enni. 
JHN.15.15	Tsi nondawe yaghten enkadonhek, kwanhase: iken ne ronwanhase yaghten harighwayenderi tsini hoyerenhatye ne Royaner: ok denghnon wakwanadonghkwa dewadènron; iken yorighwagwegon tsini wakaghrònken ne Ragenihne wakwarighwaghronkatha. 
JHN.15.16	Yagh ise teghsgwaragwènni, ok Iih denghnon kwaragwenni oni wakwanghhondàne, nene aontesewaghdendi oni aontesewaghyaniyondhak, oni ne sewahhihk aontekarighwadatye: nene tsiok nahhoten enghtsisewarighwanèkhen ne Ranihha iih aksennagon, aonteghtsisewàwi ne etho. 
JHN.15.17	Ne ken ne karihhoten wakwènni nene aontetsyadaddenoronghkwake. 
JHN.15.18	Togat ne ongwehogon yetshighswense, sewayenderi wahhy wa-onkswen-nʼiih atekho nʼise ten yetshighswe-on. 
JHN.15.19	Togat nonken ongweghne aontesewayadare, enyenoronghkwake ne ongwe nene akòwenk, ok ne aoriwa tsi yagh ongweghne ten sewayàdare, ok ne kwayadaragwènni ne ongweghne, ne kadi wahhoni ne ongwe yetshighswense. 
JHN.15.20	Seweghytirek ne owenna tsinikwayetàse, ne ronwanhase yagh serihha ten hakorwànen tsiniyought ne Raoyanèda. Togat nonken waonkyèsaghte nʼiih, enyetshiyesaghte oni nʼise: togat wacntstèrist nʼIih tsini wakerihhòten, enyontsterist oni tsinisewarihhoten nʼise. 
JHN.15.21	Ok denghnon yorighwagwegon ne kengayen ne enyetshíyere ne aoriwa ne aksènna, ne wahhone tsi yaghten honwayenderi ne rakhenha-on. 
JHN.15.22	Togat yagh tʼaontewàkon yagh oni aontewakeghtharàni, yaghten aontahoderighwannerak-serayendake: ok denghnon nonwa yaghten hodiyen ne karhòrrokten ne raoderighwanneren. 
JHN.15.23	Raonhha nene rakswense nʼIih roghswense oni ne Ragenihha. 
JHN.15.24	Togat yaghten aonkyèren tsi radideron tsinikarihhotense nene yagh onghka oya ne ongwe etho ten yakoyèren, yaghten aontahoderighwannerak-serayendake: ok onen yaweght wahhontkaghtho oni wa-onkfwen nʼIih, ok oni wahhonwaghfwen ne Ragenihha. 
JHN.15.25	Ok denghnon etho ne wa-àwenne nene aonte-karighwayèrìne tsi kaghyàdon ne raoderighwàge ne Law. Yagh ogh ten wakstonden tsi wa-onkswen. 
JHN.15.26	Ok ne onen enrawa ne Kanigonghraghser-onyàtha (ne Ronigonghriyoston) nene Ragenihne enhinhane isege enreghte ne ne agwagh aonigonra ne togensketsera, nene Ranihne tehoyenghtaghkwe raonha enhakerighwaghniratse ne nʼIih. 
JHN.15.27	Ise oni ensewarighwaghniratse, ne wahhone tsinahhe tyodaghsawen wadogen iddewese.
JHN.16.1	Ne kengayen ne wakwaghtharaghkwen, nene; yaghten aontayetshighswadènni. 
JHN.16.2	Enyetshiyadinnegenwe ne synagogue; togenske, enwaderihwihhewe, nene onghka kiok enyetshiryoh, enghrerhek wahhiríwawase ne Yehovah. 
JHN.16.3	Ok ne kengayen enyetshiyerhak ne aoriwa tsi yaghten wahhonwayenderhen ne Ranihha, yagh oni nʼIih-ten wa-onkyenderhen. 
JHN.16.4	Ok ne kengayen ne wakwaghròri, nene ethone enwaderighwihhewe, aonteseweghyàreke, tsi wakwaghreri ne etho. Ok yagh etho ten wakwayeràse tsi tontyerenghte, ne, wahhone wadògen iddewesgwe. 
JHN.16.5	Ok onen nonwa etho sakeghte raonhhage nene rakhenha-on, ok yagh onghka tsinitsyon teghskwarighwanòndonse, kàh waghse? 
JHN.16.6	Ok ne aoriwa tsi ne kengayen wakwarihhokten, nene kanhàdon yeyoyendàon ne sewaryaghsagon. 
JHN.16.7	Ok sane ne ne togensketsera ne kwaghròri; ise sewayannerenghsera nene eren enskeghte: iken togat yagh eren tʼaonsàkegh, ne Kanigonraghseronyatha yaghten enghtsisewayadòrenne, ok denghnon togat eren aonsakeghte, enhinhane nene etho en— reghte isege. 
JHN.16.8	Ok ne onen íron, enshakorighhodaghsyase ne? Ongwe ne karighwanneraksera, ne atterighwagwasyonsera oni ne tekayadoreghtsera: 
JHN.16.9	Ne karighwanneraksera, ne wahhone yaghtem tehoneghtaghkon Iihne; 
JHN.16.10	Ne atterighwagwarighsyonsera, ne wahhone Ragenihne wakeghte, ok yagh òya tʼaonseskwatkaghtho; 
JHN.16.11	Nene tekayadoreghtsera, ne wahhone ne ronwakowànen ne ken yoghwhentjade wathonwayadòreghte. 
JHN.16.12	Sʼhegon èso wakeríwayen ne enkwaghròri, ok yaghten ensewagweni nonwa tsinikarihhotense. 
JHN.16.13	Ok sàne, ne onen raonhha, ne ne aonigonra ne togenskètsera, enrawe raonhha enghtsisewennderoghne tsi karswayen agwegon ne togenskètsera: iken yagh ne ok raonhha raonigonra tsin enthàyere; ok tsiok nahhoten enhothondeke, ne enthawenninnegenghthak: oni enghtsisewanadonhek tsi nahhò-tense niyawenghserene. 
JHN.16.14	Raonhha enhakeglòriste: iken enhoyendane ne akwàwenk, oni enghtsisewanadonheke nʼetho. 
JHN.16.15	Yorighwagwegon ne ne Ranihha royen, Iih naah akwawenk: ne kadi wahhone wàken, nene enhayèna ne akwawenk, oni ne enghtsisewanadonheke. 
JHN.16.16	Neyorighwefia ok yaghten aonteskwakàner-eke: ok àre neyorighwessa, ok enseskwàken, ne wahhone Ragenihne wakeghte. 
JHN.16.17	Ethone oddyake ne raotyonghkwa wahondadderighwanondonyon, oghne gen nahhoten shongwènni, neyorighwissa, ok yaghten aonteskwakànerek: ok àre neyorighwessa ok enseskwatkaghtho: ok ne wahhone etho wakeghte Ranihne: 
JHN.16.18	Wahhoniron kadi, oghnahhoten ne ken ràdon, ne yorighwessa, yaghten yaweght enyakwahhèwe tsi nahhoten ireghre. 
JHN.16.19	Ok Jesus roderyendare tsi ronadondaghkwani ne enhowarighwanondonse, oni wahshakawenhaghse, tsyadadderighwanondonyon ken tsiniwakyèreh, neyorighwessa ok yaghten aonteskwakànerek: ok àre, neyorighwessa ok enseskwatkaghtho? 
JHN.16.20	Agwagh togenske, togenske wakwenhaghse, nene ise ensewatstarhonyon oni entesewaghsennthoghsere, ok ne ongwe enhondonharake; ok en-sewanhadonseke, ok denghnon ne sewanhadòntsera addonweshenghtsera ensòndon. 
JHN.16.21	Ne onheghtyen, neonen wadewedoníre yonhàdonse tsini yoronghyàgen, ne wahhone tsi onen waonderighwihhewe: ok denghnon kawenniyoh ne yodewedon ne eksa, yaghten saweghyàrase tsini yoronghyàgent, tsini waondonwsson tsi ronakeràton ne ongwe ne oghwhentjage. 
JHN.16.22	Ok ise kadi nonwa sewarìwayen ne kanhàdon: ok denghnon nʼIih sʼhegon ensekwatkaghtho, ok enwadonnharen ne sewanigonra, ok ne sewaddenweshenghtsera yagh onghka ne ongwe tʼenyetshighkwenni. 
JHN.16.23	Ok nʼetho weghniseràde yagh othènon tʼaghs-kwarighwanekha. Agwagh togenske, togenske wakwenhaghse, tsiok nahhoten enghtsisewarigh-wanekha ne Ranihha aksennagon, enghtsisewawigh naah. 
JHN.16.24	Tsinahhe nonwa yaghothènon ten sewarighwannegenni aksennagon: sewannekha, oni ensewayena, nene aontakayèrine ne sewaddonweshenghtsera. 
JHN.16.25	Ne kengayen wadennageraghtaghkwanyon tewakatyeràton tsi kwawennarà-on: ok, enwaderighwihhewe neonen yagh sʼhegon wadennageraghtaghkwanyon tʼaonkatyèrat tsinenkwawènnarane, ok denghnon enkwanadonhaghse yateyorighwadogenghdon tsini horighhòten ne Ranihha. 
JHN.16.26	Etho enweghniseradek aksènnagon onsewarighwannegha: yagh oni ten wakwènni nene enhiyenidenghthen ne Ranihha ise sewaríwa: 
JHN.16.27	Iken ne Ranihha eghtsisewanoronghkwa, ne wahhoni tsi takwanoronghkwa, ok oni tsi teseweghtaghkon tsi Yehovaghne tewakyagè-on. 
JHN.16.28	Etho tewakenon Ranihne ok oghwhentiage wakwà-este: ok àre éren wakeghte ne oghwhentjage, ok rakenihne sàkeghte. 
JHN.16.29	Ne raotyonghkwa wahhonwenhaghse, etho, onen nonwa yateyorighwadogenghton tsi faghthare; yagh ne ten satyeràton ne wadennageraghtaghkwanyoh. 
JHN.16.30	Onen nonwa wa-ongwadogense yeyoddoge-on, tsi agwegon serighwayendèri, yagh oni teyodonghwhenjohhon onghka ne ongwe enyesarighwanòndonse; etho niyought tsi teyakweghtaghkon nene Yehovaghne tesayenghtaghkwe. 
JHN.16.31	Jesus saghskakawenhaghse, onen ken nonwa teseweghtaghkon? 
JHN.16.32	Tsyatkaghtho, enwaderighwihhewe, onen wahhy, nonwa watkayèrine, nene enyetshirenyàden neyadeyongwedage tsinonwe sʼhakoaonghkwèson, oni enghsgwayadòndi: ok sàne yagh akonha degen, ne wahhone ne Ranihha yàkenese. 
JHN.16.33	Ne ken ne karihhotense wakwaghròri, ne ne Iihne aontesewayanerenghserayendak. Nene oghwhenjage ensewayendak ne yoronghyakenghsera: ok denghnon sewanigonraghnironhak; onen wakeshennyon ne kengh yoghwhentjàde.
JHN.17.1	Ken ne kawennage Jesus wahhadadi, oni Karonyage ne wahhatyèrate tsi wahhatkaghtho, ok rawen, Rageni onen wa-onderighwihhewe; eghtsgloriste ne Eghtsye-ah, nene Eghtsye-àh oni aghyagloriste ne íse: 
JHN.17.2	Tsiniyought tsi waghtsgwennyohtferawi nene enhowenniyoste agwegon ne owaron, nene aonteshakawen ne eterna adonhèta tsini yakon ne waghitsyongwedawigh. 
JHN.17.3	Ok ne kengayen naah ne eterna adonhèta, nene aontayesayenderihek ne ne sonhha-on ne togenfke Yehovah, ok ne Jesus Christus nene eghtsennha-on. 
JHN.17.4	Onen tsi wakogloriste ne oghwhentjage: onen wakeweyenenda-on, tsinahhoten takerihhondane. 
JHN.17.5	Ok onen nonwa, Rageni, agwagh ise takegloriste, ne ne gloria ne enskatne yonkeniyendaghkwe arekho tsi yoghwhentjade. 
JHN.17.6	Onen tsi wakerihhowanaghton ne saghsenna ne ongweghne ne tsinihadi waskyongwedawigh ne oghwhentjage: ise naah sewennìyoghkwe, ok Iih takwawigh; ok onen tsi rodiyenawagon ne sawènna. 
JHN.17.7	Onen nonwa wahhedidògense nene yorighwagwegon tsiok nahhòten waskwawigh ise naah tekayenghtaghkwe. 
JHN.17.8	Iken onen tsi kerighwawigh tsini kawènnage ne waskwawigh, ok oni rodiyena, oni yeyoddogeon rodinigonghrayenda-on tsi isege tewakyenghtaghkwe, oni wathoneghtaghkon tsi waskenha-on. 
JHN.17.9	Wakaderennayen rononha raoderíwa: yagh ne ne yoghwhentjagwegon aoriwa ten wakaderènnayen, ok denghnon rononha raoderìwa ne waskyongwedawigh; iken ne sewenníyoh onwe. 
JHN.17.10	Ok agwegon nene Iih kewenníyoh ise oni sewenníyoh, oni ne sewenniyoh Iih naah kewenníyoh; oni rononhatseràgon wa-onkegloriste. 
JHN.17.11	Ok onen nonwa yagh sʼhegon ten íkese ne oghwhentjage, oni Iih isège wakeghte. Sayadadogenghti rageni, saghsènnagon enseyenawagonhek rononha nene waskyongwedawigh, nene enskat enhondon, tsiniyought nʼIih. 
JHN.17.12	Aghson oghwhentjage yeyakwesgwe, saghsennagon tsi keyenawàgon, rononha nene waskwàwigh ok onen tsi keyenawàgon, ok yagh onghka tsini hadi ten honadyadaghtonden, neok raonha-on ne waghtonden ronwayen; nene aontakarighwayerine ne kaghyadonghseradogenghti. 
JHN.17.13	Ok onen nonwa isege wakeghte, ok ne kengayen wakthare ne oghwhentjage, nene aontakayerine akwaddonweshentsera rononhatseràgon. 
JHN.17.14	Kerighwàwigh ne sawenna; ok ne ongwe wahhomvadighswen, ne wahhone yagh ongweghne ten hadiyàdare, nene agwagh tsiniyought nʼIih yagh ongweghne ten ikyàdare. 
JHN.17.15	Yaghten wakaderònnayen nene èren aonteseyadenhhàwighte ne oghwhentjage, ok denghnon nene enseyadanonghstat nene yaghten enhaderighwàrane ne wahhetkenehsera. 
JHN.17.16	Yagh oghwhentjage ten hadiyàdare, agwagh tsiniyought nʼIih yagh oghwhentjage ten ikyàdare. 
JHN.17.17	Seyadadogenghtiste ne togeniketseràgòn; togenske naah ne sawènna. 
JHN.17.18	Tsiniyought nʼIse oghwhentjage waskennha-on, agwagh etho niyought rononha ne wakenha-on; ne oghwhentjàge. 
JHN.17.19	Ok oni ne raoderiwa wakadyadaddogenghtiste, ne ne rononha oni togensketseràgon aontehonwadiyadadogenghtiste. 
JHN.17.20	Yagh oni ten wakaderènnayen nononha; ok raoderiwa, ok denghnon rononha oni honeghtaghkon Iihne ne yorihhòni ne raodiwenna. 
JHN.17.21	Nene radigwegon enskat enhonàdon; tsiniyought ise Rageni Iihne teghsíderon, oni nʼIih isege yekíderon, nene rononha oni enskat aontehonàdon onkyohhàtseràgon; nene oghwhentjagwegon aonte honeghtaghkon tsi ise takenha-on. 
JHN.17.22	Oni ne gloria ne takwawigh kheyawigh-ne rononha; nene enskat aontehonadon, agwagh tsiniyought nʼIih enskat yaweght: 
JHN.17.23	Iih ne rononhatseragon, ok ise ne Iihne, nene aontehonwadikwadàgon tekarighwayèri aontehonadon enskatne, oni nene yoghwhentjagwègon aonte-yakodògense tsi ise takennha-on, oni tsì washenoronghkwa tsiniyought nʼIih tsi waskenoronghkwa. 
JHN.17.24	Rageni, ikeghre oni nene rononha ne waskyongwedawigh etho enhoneseke tsi-ikese: nene aontehonderighwatkaghtho akgloria nene waskwawigh: iken onen tsitakenoronghkwa arekho tsi— yodoghwhentjadaghsawen. 
JHN.17.25	Ragenihtseríyoh, ne ongwe yaghten yesayenderhe-on: ok denghnon Iih wakoyenderhe-on, oni ne kengayen onen tsi rodidogènse tsi takennha-on. 
JHN.17.26	Ok oni onen tsi wakerihhowanghten rononhage ne saghsenna, oni enkerihhowanaghte ne etho: nene tsinikanoronghkwatseròten tsi takenoronghkwa rononhage aontekennderondak ok Iih ne rononhage.
JHN.18.1	Neonen Jesus tsiwahhadadi ne ken ne kawènnage, wahhònne ne raotyonghkwa èren ne kaihhonhaa Cedron, etho nonwe kayenthone, egh wahhondaweyade raonha oni ne raotyonghkwa. 
JHN.18.2	Ok Judas oni nene wahhonikonghrasere, roderyendare tsinonwe, iken yotkade ne Jesus oni ne raotyonghkwa egh roneghten. 
JHN.18.3	Ethone Judas, rotyonghkwayendatye ne ongwe oni ne ronwadirihhondane ne Radikowanenghse Cohenason oni ne Pharisees, egh wahhònewe radihhaghserawinontye oni ne yondadyenghthen. 
JHN.18.4	Jesus kadi, agwegon tsi rarighwayendèri nenahhoten aonteharighwarà-on, egh wàreghte, oni waghshakawenhaghse, onghka eghtsisewayadisaks? 
JHN.18.5	Tentahhowenhaghse, Jesus ne Nazarethaga. Jesus wahshakawenhaghse, Iih naah ne raonhha. Oni Judas nene wahhonikonghrasere wadògen ro-nese. 
JHN.18.6	Kawenniyoh kadi tsi wakshakawenhaghse, Iih naah ne Raonhha, tensahhontòneke, oni eghtage wahhontyadòndi. 
JHN.18.7	Ethone sahshakorighwanondonse, onghka eghtsisewayadisaks? ok wahhoniron Jesus ne Nazararethaga. 
JHN.18.8	Jesus tehharighwaghserago, onen tsi wakwaghròri Iih naah ne Raonhha. Togat kadi Iih takwayadisaks, yetshiyaghtkawe ne kengayen. 
JHN.18.9	Nene aontakarighwayèrine tsinihorighhòten tsi rawen, tsinihadi ne takyongwedawigh yagh onghka ten wakaghtonden. 
JHN.18.10	Ethone Simon Peter, tsirahhawe ne asharegò-a, wahhosharotsyon, ok wahhoyenghte ne Rakowanen Cohena ronhase oni wahhohonghtyake tsikaweyendeghtaghkon nonga. Malchus ronwayatsgwe ne Ronwanhase. 
JHN.18.11	Ethone Jesus wahhawenhaghse ne Peter, kaghnadatseragon sasasenghte ne sashare; ne cup nene rakwawi ne Ragenihha, yagh ken tʼaknegira nʼetho? 
JHN.18.12	Ethone tsinikenntyoghkwa oni ne ronwakowanen, oni ne Radighsennawenghtennyoh nene; ronwadirighhondane ne Jewshaga wahhonwayèna i ne Jesus, oni wahhonwàneren. 
JHN.18.13	Ok tahhonwanontshineghte nʼyare tsi rennderon ne Annas; iken raonha nene raonhoshen ne; Caiaphas, nene etho yoghserade rakowanènne Cohena. 
JHN.18.14	Ok Caiaphas naah ne raonhha nene egh wahshakorighhotenston ne Jewshaga, tsi yoweyenston nene tsyongwèdat aghrenhheye ne raoderíwa ne ongwe.
JHN.18.15	Ok Simon Peter wahhoghsere ne Jesus, etho oni ne wahhayere shayadat òya nene raotyonghkwa. Ne etho sagat tsi royenderi ne Rakowanen Cohena, oni wadògen wahhondaweyade ne Jesus tsidhononghsode ne Rakowanen ne Cohena. 
JHN.18.16	Ok denghnon ne Peter atste radaghkwe tsikanhokaronde. Ethone sahhayagenne ne sʼhayadat ne Raotyonghkwa nene royendèri ne Rakowanen Cohena, ok washakowènnarane ne aonhha nene yonhohha-nonghne, oni wahhoyadinyonte ne Peter. 
JHN.18.17	Ethone ne kayadase nene yonhohhanònghne wahhoyénni Peter, yagh ken ise tegen sʼhayadat ne ken rongwe raotyonghkwa? wahhenron, yagh nʼIih tegen. 
JHN.18.18	Ok ne ronwadinhase oni radighsennawenghtennyon egh radikennyadaghkwe, oghswènnta ronadekaton, iken tsi yotore: oni wahhondènyen, wadògen radikennyade Peter, oni wahhadenyen ne raonhha. 
JHN.18.19	Ne Rakowanen Cohena ethone wahhorighwanondonse ne Jesus tsinihotyonghkòten, oni tsinihorighhòten. 
JHN.18.20	Jesus tentahhawenhaghse, ok tʼhikentsihon tsi tekewenninnege-onhatye ne ongweghne: aghsdeghson kerighhonyenni Synagoguetseragon, oni Templetseragon, tsi nonwe tiutkon ne Jewshaga rontkennissa-aghton: ok ne yaghothenon ten waken ne adaghseghdonke. 
JHN.18.21	Oghne yotyèren Iih waskerighwanondonse? serighwanondonse rononha ne yonkewennaghronken tsinikheyerase? Tsyatkaghtho, ronaderyendare tsiniwakyéren. 
JHN.18.22	Ok neonen etho tehowenninnege-on, sʼhayadat ne Raghsennawenghte ne eghradaghkwe wahhoyehghte ne Jesus rotjogwagwarighsyon, rawenhatye, Etho ken ne eghtsyèrase ne Rakowanen Cohena. 
JHN.18.23	Jesus tentahhawenhaghse, togat wahhetken tsi tekeweninnegeni, satròri tsinonwe ne wahhetken: ok denghnon togat tekarighwayèri, oghne yotyèren waskyenghte? 
JHN.18.24	Ok Annas onen rodennha-on egh enhonwa-yadenhhawighte ràneren tsi rennderon ne Caiaphas ne Rakowanen Cohena. 
JHN.18.25	Ok Simon Peter egh radaghkwe radenhyane. Wahhonwenhaghse kadi, yagh ken ise tegen oni sʼhayadat ne Raotyonghkwa? wahhadonnhiyen, ok rawen, yagh niih tegen. 
JHN.18.26	Sʼhayadat ne ronwanhase ne Rakowanen Cohena, nene yadaddenonghkwe ne raonha ne Peter rohhonghtyakon, wahhenron, yagh ken ten kokeh tsi kayenthon isewesgwe? 
JHN.18.27	Ethone are Peter sahhadonnhíyen: oni agwagh, oksaok ne kitkit wa-ondadigh.
JHN.18.28	Ethone tahhonwanontshineghte ne Jesus tsidhennderon ne Caiaphas tsikanonghsode tsiteyoridadyadofeghthen: ok orhonkeghtsi naah: ok rononha yagh egh teri honadaweyaden tsinonweteyondadvadoreghthen, nene yaghten aontahonwadinèwaren, ok denghnon nene aontahadike ne (Pass-ovèr) èren wa-ondongoghte. 
JHN.18.29	Ethone Pilate egh wareghte tsi rone, òk wahhenron, oghnahhoten waghtsisewawennotane ne ken rongwe? 
JHN.18.30	Tentahhondadi ok wahhonwenhaghse, togat yagh wahhètken fenkenhak tsinihatyerha, yaghten aontaghsagwaghtkawen isege. 
JHN.18.31	Ethone Pilate wahshakawenhaghse, faghtsisewayadenhha, oni tʼeghtsisewayadòreghte tsi nʼise ne sewarihhòten. Ne Jewshaga kadi wahhonwenhaghse, onwaghtyawenràtigh nʼIih ne Law ne ne ongwe enyakhiryo: 
JHN.18.32	Nene aontakarighwayèrine tsinihoihhòten ne Jesus, tsitehawenninegeni, ranadòni tsinikenhheyontseròten aghrenhheyen. 
JHN.18.33	Ethone Pilate sahhadaweyade tsiteyondadyadoreghthen, oni tahhònonke Jesus, oni wahhawenhaghse, ise ken ne Ronwakòrah ne Jewshaga? 
JHN.18.34	Jesus tentahhawenhaghse, ise ken sanigonra tsi ne sadon, kadoh akòren etho ne yesarihhotensten? 
JHN.18.35	Pilate tentahhawen, Jewshaga ken nʼIih? nene ise tsinisoghwhentjòden oni ne radikowanenghse ne Cohenason Iihne yesaghtkawen, oghnahhoten serighwanhìgen? 
JHN.18.36	Jesus tentahhadadi, akyànertsera yaghne tegen ne ken ogwhentjage. Togat nonken akyaner-sera kenntho oghwhentjage enkenhak, ethòne aontehonattoryàneron ne khenhase, nene yaghten aontayongwaghtkàwen ne Jewshagàge; ok nonwa yagh egh ten gàyen ne akyanersera. 
JHN.18.37	Pilate kadi wahhowenhaghse, Korah kadi ken ne ise? Jesus tentahhadadi, ne wahhy Korah takenadonghkwa. Ne wakenyende tsi wakenakeràton, oni ne yoderihhòni tsi oghwhentjage wàkewe, nene aontakerighwatròry tsiniyought ne togensketsera. Agwegon ne ongwe nene togenske tsiniyakonigonghròten yonkewennaghronken. 
JHN.18.38	Pilate wahhawenhaghse, oghnahhoten ne togensketsera? Ok ne onen tsi ne wahhenron, etho àre sàreghde ne Jewshagàge, oni wahshakawenhaghse, yaghothènon ten kerighwatfhenryese nene aontehorighwàyendak ne wahhetken. 
JHN.18.39	Ok denghnon sewaríwayen aontakwaghtkàwenne tsyongwedat, ethone tsi èren waondongoghte: sewanonwese kadi ken nene aontahiyaghtkàwen ne isege ne Ronwakòrah ne Jewshaga? 
JHN.18.40	Ethone sahhondewennayèndon àre, rondouyon, yaghten ne kengayen rongwe, ok denghnon ne Barabbas. Ok ne Barabbas, nene sʼhakoghkwens ne hayadoten.
JHN.19.1	Ethone kadi Pilate sahhoyadenhhawe ne Jesus, ok wahhoghsoghkwawisson. 
JHN.19.2	Ok ne shodar wahhonwanonghwaròrotserronyon ne ohhíkta, oni wahhonwanonghwàròrohke, oni wahhonwaghíerronyate nene yodàgon ne waghsiròten. 
JHN.19.3	Oni wahhoniron, wakwanotighweràton, Korah ne Jewshaga! oni radisnonke rontha wahhonwàyenghte. 
JHN.19.4	Pilate kadi sahhayagenne àre, ok wahshakawenhaghse, tsyatkaghtho, isege sahhiyathewe, nene aontesewadogense yaghothènon ten kerighwatshenryese ne aontehoyendak ne wahhetken. 
JHN.19.5	Ethone Jesus tensahhayàgenne, rononghwaroron ne ohhíkten oni rotyatawìda ne yodagon ne kanennòten. Ok Pilate wahshakàwenhhàghse, Tsyatkaghtho ne rongwe? 
JHN.19.6	Neonen kadi ne Radikòwanenghse ne Cohenason, oni ne radighsennaweghtennyon wahhowatkaghtho, wahhondewennayendonwe rondonyon, eghtsisevvayenclanharen, eghtsisewayendannaren. Pilate wahshakawenhhaghse, saghtsisewayadenhhen nʼise, oni eghtsisewayendanharen: iken yaghothènon nʼIih ten kerighwatshenryese aontehoyendak newahhetken. 
JHN.19.7	Ne Jewshaga tentahhondadi, ongwariwayen ne yoghtyawenratsera, oni tsiniyakwarihhòten etho ne aghrenhheye, ne wahhone rodaddonyon ne Yehovah Ronwayeah.
JHN.19.8	Neonen kadi Pilate tsiroghronken nʼetho ne karihhòten, senhha wathodonghharènron; 
JHN.19.9	Ok are sahhadaweyade tsi teyondadyadoreghthen, oni wahhawenhaghse ne Jesus, kah nonwe tesaghdenntyon? Ok denghnon Jesus yaghten tʼhodadi. 
JHN.19.10	Ethone Pilate sahhawenhhaghse, yagh ken ten sadadigh, tsi wakowennara-on? yagh ken ten serighwayendèri tsi wakegwennyontserayen nene aontayesayendanharen, oni wakegwennyohtserayen nene aontayesaghtkawen? 
JHN.19.11	Jesus tentahhadadi, yaghothenon, aontaghsgwennyon Iihne, nene yagh eneken ten yesagwennyontserawigh: ne kadi raonhha nene wahhakwaghtkawe isege, senhha karihhowanen rorighwannerakserayen. 
JHN.19.12	Ok ethone tejodaghsawen Pilate wahhodondaghkwane aontahhoghtkawen: ok ne Jewshaga wahhondewennayendon, rondonyon, togat enghtsisewaghtkawe ne ken rongwe, yagh ne tsyadènron te gen ne Cesar; onghka kiok Korah wahhadaddonyon rorighwayesaghthen wahhy ne Cesar. 
JHN.19.13	Neonen kadi Pilate roghronken nʼetho tsinaèyere, sahhoyathewe ne Jesus, ok egh wahhatyen tsi rontyendaghkwa ne teyeyadoreghthà, tsinonwe ne konwayats Tekanenyadenghtarhon, ok denghnon tsiniyewennòten ne Hebrew, Gabbatha. 
JHN.19.14	Ok ethone tsinihondenrharats ne yondennyodane tsi èren waondengoghte, oni ne yayakhadont hour: ok wahshakawenhaghse ne Jewshaga, tsyatkaghtho, ne sewakòrah! 
JHN.19.15	Ok sahhondewennayendon, eren eghtsisewahhawighte, eren eghtsisewahhawighte, eghtsisewayendanharen. Pilate wahshakawenhhaghse, enhiyendanharen ken ne sewakorah? ne Radikowanense Cohenason tentahhondadi, yaghten ongwakorahtserayen neok ne Cesar. 
JHN.19.16	Ethone kadi wahhodewenndeghte rononhage nene enhonwayendanharen. Ok wahhowayena ne Jesus, oni eren tahhonwanontshíneghte.
JHN.19.17	Ok raonhha tsi rahhawe ne raoyaghsonde etho wareghte tsinonwe ne konwayats, Ononghwaragoghne, nene konwayats yaweght tsiniyewennòten ne Hebrew Golgotha: 
JHN.19.18	Etho nonwe wathonwadiyendanharen raonhha ok teghniyaghse ne òya, tetsyarongwa nongadih sʼhayadat, ok raonhha ne Jesus sadowaghsènna.
JHN.19.19	Ok ken ne kaghsennòten wahhaghyadon ne Pilate, ok eghwahharanendakte tsi tekayaghsonde. Ok tsinikawennoten ne kaghyadon, naah, JESUS NE NAZARETHAGA NE ROWAKORAH NE JEWSHAGA. 
JHN.19.20	Ne ken tsi kaghyadon ethone yawetowanen ne Jewshaga wa-ewennaghnòdon; iken tsinonwe wathonwayendanhàren ok niyorè-ah tsi kanàdayen: ok oni agwegon tsinihadiwènnage ne Hebrew, Greek oni ne Latin, etho niyought tsikaghsennaghyàdon. 
JHN.19.21	Ethone ne Radikowanenghse Cohenason wahhonwenhaghse ne Pilate toghsa syàdon, Neronwakorah ne Jewshaga; neok denghnon tsi rà-wen Iih naah ne ronwakorah ne Jewshaga. 
JHN.19.22	Pilate tentahhadadi, tsiniwakyàdon, ne naah ne wakyàdon.
JHN.19.23	Ethone ne shodar, neonen wathonwayendanhàren Jesus, wathàdighkwe ne raonèna, kayèri ne rodiyàkon, tsinihadi ne shodar skatshon; ok oni ne raodyatawed: ok ne raodyadawed kenhha yagh kanèga ten kanikhon, sewaghsírat yaweght tsi waeweyenendane. 
JHN.19.24	Wahhoníron kadi ok tsi rononha, toghsa dewàrighte, ok dedewàyenhha, onghka se akònwen enkenhak. Nene aontakayèríne ne kaghyadonghseradogenghti, tsi wàdon, wathadikhaghsyònkon akenéna, ok wathodiyenhha nene enhodiyèndane ne akwadyàdawid. Kengh kadi ne hodiyèren ne sʼhodar.
JHN.19.25	Ok egh yedaghkwe tsiraoyaghsonde ne Jesus ne Ronisdenhha, ne ronisdenhha yadennoshenha, Mary ne Cleophas ròne, oni Mary Magdalene. 
JHN.19.26	Neonen kadi Jesus wahshakòken ne ronistenhha, oni ne sʼhayadat ne raotyonghkwa nene ronoronghkwa ok egh inade, wahshakawenhaghse ne ronistenhha, senheghtyen, eghtsyatkaghtho ne eghtsye-ah! 
JHN.19.27	Ethone wahhawenhhaghse ne rongwe ne raotyonghkwa, scyatkaghthonesanistenhha! Ok ethone oksaok ne etho shayàdat ne raotyonghkwa wahshakoyadinyonte tsi agwagh rononghsode.
JHN.19.28	Oghnagenke ne kengàyen, Jesus tsi roderyendare nene yorighwagwegon onen watkayèríne, nene aontakarighwayèríne ne kaghyadonghseradogenghte, ràwen wakonyadathenghse. 
JHN.19.29	Ok egh kaksayendaghkwe kanànon ne teyoghnekaghyotsis (vinegar): ok wa-ènaghne oneraghsa ne vinegar, oni ne hyssop waakohhàren, ok egh waèyen tsiraghsakàronde. 
JHN.19.30	Neonen kadi Jesus wahhayena ne vinegar, wahhenron, onen se kaweyenenda-on; ok wathatsagete ne raonontsine, oni tahhonigonghrinnegenwe.
JHN.19.31	Ne Jewshaga kadi, ne wahhone tsi rondenrharatsgwe, nene yaghten aontahhodiyadaniyonthake tsi tekayaghsonde ne ne yawenndadogenglidonke, (iken ne etho yawenndadogenghton agwagh wenndowanenne) wahhonwarighwanekhen ne Pilate nene aontahhonwadirenghsyake, oni èren aontahhonwadihhawighte. 
JHN.19.32	Ethone wahhonewe ne shodar, ok wahhonwarenghsyake ne shayadat, ok oni nene òya nene wadogen wathonwadiyendanharen. 
JHN.19.33	Ok ne onen wahhonwayadòrenne ne Jesus, oni wahhontkaghtho onen tsi rawenhhèyon, yaghten honwarenghsyakon: 
JHN.19.34	Ok denghnon shayadat ne shodar aghsikwa wahhàyenghte wahhoghteghkaròngoghte, ok egh wakayàgenne onegwenghsa oni oghnekanonghs te-kayeston. 
JHN.19.35	Ok raonhha nene rotkaghtho ne wahhatrori, ok togenske naah tsinihorihhòten: ok rarighwayenderi tsi togenske tsinihayerha, nene aontesewegho taghkon. 
JHN.19.36	Iken etho ne yorighwawe-on, nene, aontakarighwayèrine ne kaghyadonghseradogenghti, skaghtsyendat ne raoghstyen yaghten entayerighte, 
JHN.19.37	Ok àre òya ne kaghyadonghseradogenghti wadon, enthonwakànerek nene ronwa-ashon.
JHN.19.38	Ok oghnagen ne Joseph ne ne Arimatheahaga, tsi yaweght ne shayadat ne Raotyonghkwa ne Jesus, ok adaghseghtonke tsishakotsanise ne: Jewshaga, wahhorighwanekhen ne Pilate nene èren aontahahhàwighte ne raoyeronde kenhha ne Jesus: ok ne Pilate wahhathondadde. Egh kadi wàrawe, ok wàtraghkwe ne raoyeronde kenhha ne Jesus. 
JHN.19.39	Ok oni wàrawe ne Nicodemus, nene tsitontyèrenghte aghsennthage royadorè-on ne Jesus, oni rahhàwine tekayeston ne myrrh oni aloes, ensket tewennyawe ne kakontserage tsiniyokste. 
JHN.19.40	Ethone wathàdighkwe ne raoyeronde kenhha ne Jesus, oni onyadara-on wahhadighwennonyate wadògen ne ononghkwa-soe, tsiniyakorihhòten ne Jewshaga ne enyondadyadathen. 
JHN.19.41	Ok egh nonwe tsiwathonwayendanharen egh kayenthone; ok oni tsikayentho ase ne sepulchre (tsi vondadyadatta-aghstha) tsinonwe arekho onghka ne ongwe ten wa-èyen. 
JHN.19.42	Etho kadi wahhonwàyen ne Jesus, ne wahhòne tsi onontohha tsinihondénrhharats ne Jewshaga; iken ok niyoréa tsi gayen ne sepulchre.
JHN.20.1	Tsi tonteghniferatyèrenghte tsini wennda orhonkeghtsi wa-onwe ne Mary Magdalene, aghson tsi tyokaras, tsi nonwe ne sepulchre, oni wa-ontkaghtho èren kaghkwíden ne onenya nene tsi sepulchre yekayendaghkwe. 
JHN.20.2	Ethone watyoraghdadde oni wa-onwe tsi íne ne Simon Peter, oni ne sʼhayadat ne raotyonghkwa nene Jesus ronoronghkwaghkwe, oni wa-akawen-haghse, eren ronwahhawighten ne Royaner tsinonwe ne sepuichre, oni yaghten yakwarighwayenderi tsinonwe wahhonwayen. 
JHN.20.3	Peter kadi oni ne shayadat egh wàneghte, oni wànewe tsinonwe ne sepulchre. 
JHN.20.4	Oghseronigh kadi waghnitakhe, ok ne shayadat wahhoyatkenni ne Peter, oni raonhha nyare yehhàrawe tsinonwe ne sepulchre. 
JHN.20.5	Ok tsi tahhatsàgete tsi tahhatkedòten, wahhatkaghtho ne onyadarà ok te gayen; shegon sàne yaghten yehodaweyàden. 
JHN.20.6	Ethone wàrawe ne Simon Peter toghnonderatyene, ok egh wahhadaweyade tsinonwe ne sepulchre, oni tahakànere ok te gayen ne onyadarà-ne kaghwennonyàtha. 
JHN.20.7	Ok ne onyadarà nene rodenontsistanhen, yagh wadògen ten gayen tsi kagèron ne òya onyadarasò-a, ok denghnon kaghrenònigh ok aonhhà te gayen isi nonwe. 
JHN.20.8	Ethone yehodaweyàdon oni ne shayadat, nene tontyèrenghte wàrawe tsinonwe ne sepulehre, ok wahhatkaghtho oni wathaweghtaghkon. 
JHN.20.9	Iken arekho se ethone ten hadiyenderi tsinikarilihòten ne kaghyadonghseradogenghte nene aonsahhatketskon tsi rawenhheyoghne. 
JHN.20.10	Ethone èren sàneghte tsi agwagh rodinonghsode.
JHN.20.11	Ok denghnon Mary atste kàdaghkwe tsinonwe ne sepulchre watstaràne: òk aghson tsi watstarha, wa-ontsàgete, oni wa-ontkedòten tsi nonwe ne sepulchre. 
JHN.20.12	Oni wa-akòken teghniaghseh Karonyagegh-rononeghnideron shayàdat ne raonontsine nongadih, ok shayadat ne raghsige nonga, tsinonwe ne raoyeronde kenhha ne Jesus yekayendaghkwe. 
JHN.20.13	Ok wakonwenhhaghse, senheghtyen, oghneyotyèren satstarha; wa-akawenhhaghse, ne wahhòne tsi eren ronwahhawighten ne akyanèda, ok yaghten kyenderi tsinonwe wa-èyen ne raoyeronde kenhha. 
JHN.20.14	Ok ne onen tsi etho ne yoyèren, sʼontkarhadèni, oni wahhotkaghtho Jesus írade, ok yaghten yoddedògen tsi ne naah ne Jesus. 
JHN.20.15	Jesus wahshakawenhhaghse, senheghtyen, oghne yotyèren tsi satstarha? Onghka eghtsyadì-saks? Aonhha, ok tsi wanonghtonyon ne ken ne Rayenthoghse, wahhoyenhaghse, sewenniyoh, togat èren waghtshawighton takròri tsinonwe tesàyen, ok èren enkhàwighte. 
JHN.20.16	Jesus wahshakawenhhaghse, Mary, sa-ont-karhadèni, oni wahhoyenhaghse, Rabboni; ne naah ne ayairon, Sewenniyoh. 
JHN.20.17	Jesus washakawenhhaghse, toghsa ken ne takwàyere; iken arekho enegen ten wakenonghton ne Ragenihnehha: ok denghnon egh yehàse tsi yederon akwadaddege ongonwa, oni sʼheghròri, enegen wakeghte ne Ragenihnehha, oni ise eghtsisewanihha; oni Iih Akeniyoh, ise oni Eghtsisewaniyoh. 
JHN.20.18	Mary Magdalene wa-onwe oni wa-akoghròri tsinikenntyoghkwa tsi wahhotkaghtho ne Royaner oni tsi etho ne yoríwage washakodadyese. 
JHN.20.19	Ethone sa-eghniserat tsi wa-ònkarawe, nene tsi tonteghniseratyerenght tsiniwènnda, onen tsikanhodon tsinonwe ronatkennison ne raotyonghkwa tsinishakoditsanise ne Jewshaga, wahhayon ne Jesus ok kanenherhen wathàdane, oni wahshakawenhhaghse, skennen kenhak tsi isewese. 
JHN.20.20	Ok ne onen tsi etho ne hoyéren, wahshakonadonhaghse ne rasnonke oni ne raoghteghkarrògon. Ethone wahhontshennoni ne raotyonghkwa neonen sahhonwatkaghtho ne Royaner. 
JHN.20.21	Ethone Jesus saghshakawenhhaghse, skènnen kenhak tsi isewese: tsiniyought tsi rakhenha-on ne Ragenihha, egh oni niyought enkwanhane nʼise. 
JHN.20.22	Ok ne onen etho ne hoyèren, wahhadoryen ne rononhhage, oni wahshakawenhhaghse, ne Kanigonghriyoston sewayèna: 
JHN.20.23	Onghka kiok akorighwanneren enyetshirongwas, enhonwadirongwase naah; ok Onghka kiok akorighwanneren enyetshirighwarhon, enhonwadirighwarhon se naah.
JHN.20.24	Ok denghnon Thomas shayadat tsinihadi ne tekeniyawenri, nene Didymus ronwayats, yagh wadògen ten hadiderondaghkwe Jesus tsi wahhayon. 
JHN.20.25	Nene òya kadi tsinikenntyonghkwa wahhonwaghròri, wairon onen waghsagwatkaghtho ne Royaner. Ok denghnon wahshakawenhhaghse, togat nonken yaghten enkatkaghtho ne rasnonke tsi yodongoghthon ne karonware, oni enkèghsnongh-sòroke tsi teyoghsonwennyoh tsi kaghnyòdaghkwe ne karònware, oni enkenontshòroke raoghtegh-karrògon, yaghten wadonse aontewakeghtaghkon. 
JHN.20.26	Ok oghnagènke sadègo ne weghniserage ne raotyonghkwa are radiderondaghkwe oni radigwegon ne Thomas: Ethone Jesus wahhayon, ok tsi kanhòdon, oni kanenherhen wathadane, oni wahhenron skènnen kenhak tsi isewese. 
JHN.20.27	Ethone wahhawenhaghse ne Thomas, ken tasesnonghsòroke, satkaghtho tsi kesnonke; ok ken tasenontshòroke tside wakteghkarrògon: toghsa sadennòwenght, ok denghnon teseghtaghkon. 
JHN.20.28	Ok Thomas tentahhadadi, oni wahhawenhhaghse, Akyanèda oni Akenìyoh. 
JHN.20.29	Jesus wahhawenhhaghse, Thomas ne wahhone teseghtaghkon tsi waskwatkaghtho: yakodaghskats naah aka-onha nene yaghten yakotkaghtho, ok sʼhégon teyakaweghtaghkon. 
JHN.20.30	Ok yawetowanen ne òya ne yorighwanneghragwaght tsinihoyèren togenske ne Jesus tsitehadikànere ne Raotyonghkwa, nene yagh kenntho ten kaghyadon: 
JHN.20.31	Ok kaghyadon ne kengayen, nene aonteseweghtaghkon tsi Jesus naah ne Christus ne Yehovah Roye-ah, ok tsi teseweghtaghkon aontesewayendane ne adonhèta ne yorihhone raoghsenna.
JHN.21.1	Oghnagen tsi etho niyàwènne Jesus saghshakoyadodaghsyon àre sahhonwaken ne raotyonghkwa tsi Kanyàdare ne Tiberias; ok ken niyawe-on tsi wahhadaddodaghsyon. 
JHN.21.2	Wadògen ronesgwe Simon Peter, oni Thomas nenè Didymus ronwayats, oni Nàthaniel ne Canahàga Galileetseràgon, oni Zebedee sʼhakoye-on-gonwe, ok teghniaghseh òya tsinihadi ne raotyonghkwa. 
JHN.21.3	Simon Peter wahshakawenhaghse, waketsyontisakhen. Sahhonwenhhaghse Iih oni endewegh. Wahhonghdendi ok oksaok kahhonwagon wahhonditta; ok etho waghsondàte yaghothènon ten hodiyèna. 
JHN.21.4	Ok denghnon neonen tsi wa-orhenne, Jesus etho ràdaghkwe atsyakten; ok ne tsinikenotyonghkwa yaghten honadedògen tsi ne naah ne Jesus. 
JHN.21.5	Ethone Jesus wahshakawenhhaghse, kwaye-a ongonwa, sewahkwayen ken? Ok tentahhondadigh, yaghten. 
JHN.21.6	Ok wahshakawenhaghse, èren ne kahhonwadi yatsyàdi ne adenyeghroghkwa, ok ensewatshenri. Wahhonàdi kadi, ok nonwa yaghten honatgwennyoh aontahodirònden tsinikenntyoghkowanen ne kentsyoh wahhodínawengh. 
JHN.21.7	Ne wahhone nʼetho shayadat nene Jesus ronoronghkwaghkwe, wahhawenhaghse Peter, Ne wahhy ne Royaner. Ok ne onen Simon Peter wahhàronke tsi ne naah ne Royaner, wahhodyàtawed
JHN.21.8	Ok ne òya tsinihadi ne raotyonghkwa tahhone kahhowaghnehha radiyadidaghkene; (iken yagh inon ten honesgwe tsi yoghwhentjàde, ok yaweght tekeni tewennyawe cubit tsiniyòre,) tsi radìsere ne adenyeghroghkwa tsi íkare ne kentsyoh. 
JHN.21.9	Kawenniyoh kadi sahhadighrarhon atsyakten, wahhontkaghtho egh kenntsistayen, ok kenntsyoh eghkahhere, oni kanàdarohk. 
JHN.21.10	Jesus wahshakawenhaghse, teshàwé tsini kenntsyòten nonwa sewayèna. 
JHN.21.11	Simon Peter enegen wàreghde, ok wahhondirònden ne adenyeghroghkwa atsyakten, ok tekanànon ne kenntsyowànenghse, enskat tewennyàwe wisk niyoghsenghserote ok aghsenyawenri. Ok se etho tsi yawetowanenne, sʼhegon sàne yaghten aontakàríne ne adennyeghroghkwa. 
JHN.21.12	Jesus wahshakawenhaghse, kalsseni tesewatskàhon. Ok yaghten yodòn onghka tsinihadi ne raotyonghkwa aontehonwarighwanondonse, onghka nʼise, tsi ronaderyendare ne se naah ne Royàner. 
JHN.21.13	Ethone Jesus ire, ok wàtraghkwe kanàdarohk, kenntsyoh oni, ok waghshakàwen. 
JHN.21.14	Onen nonwa kayèri yaweght ne hotnannetta ne Jesus tsi wahshakoyadodaghsyon ne raotyonghkwa enhonwàken, tsinahhe sʼhotketsgwen tsi rawenhèyoghne. 
JHN.21.15	Neonen kadi tsi wahhadihkwènndane, Jesus wahhawenhaghse ne Simon Peter, Simon Jonas ghyayèah, senhha ken takenoronghkwa tsiniyought ne kengayen? Sahhawenhhaghse, togenske, Sayàner; tsyendèri konoronghkwa. Sahhawenhhaghse, sʼhènonte aketsenénson ne sehh.
JHN.21.16	Sahhatnanetta sahhawenhhaghse àre, Simon, Jonas ghyaye-ah, takenoronghkwa ken?; Sahhawenhhaghse, togenske, Sayaner, tsyenderi konoronghkwa. Wahhawenhhaghse, shenonte aketsenénson ne werha. 
JHN.21.17	Ok sʼhegon sahhatnannetta, sahhawenhhaghse Simon Jonas ghyaye-ah, takenoronghkwa ken? Peter wahhaweryendaksen tsi aghsen nikon ne rowenni, takenoronghkwa ken? ok sahhawenhaghse, agwegon ne serighwayendèri; tsyendéri konoronghkwa, Jesus wahhawenhhaghse, shenonte ne aketsenénson ne werha. 
JHN.21.18	Agwagh togenske, togenske, wakwenhhaghse aghson tsi sadonniyoh, ise wasadyadanhen ok wasathahhine tsinonwe wasadondaghkwane: ok ne onen ensadyadissa, ensenontshagwarighsyon ok akòren enyesànerenke, ok egh enyesayathewe tsinonwe ne yaghten senonwese. 
JHN.21.19	Ne rodàdigh, yaweght ranadonyon, tsinenyoughton enhogloriste ne Yehovah tsi aghrenhheye. Ok ne onen tsi etho ne hoèren, wahhawenhhaghse, tak nonderatyeghte. 
JHN.21.20	Ethone Peter tsi tensahhatkarhadèni wahhatkaghtho raghnonderatye shayadat nene Jesus ronoronghkwa; ne ne etho ne rotkonhaghkwe ne raghsgwènàge tsi tehontskahon, oni ràwen, Sayàner, onghka ne aghyanikonghràsere? 
JHN.21.21	Peter tsiwahhotkaghtho, wahhawenhhaghse ne Jesus, Sayàner, ogh oni ne enhayere ne ken rongwe. 
JHN.21.22	Jesus wahhawenhhaghse, togat nonken enkerhek, ok aontahenderondak tsinenskewe oghnahhòten satsteristaghkwen? taknonderatyeghte ise. 
JHN.21.23	Ethone wa-onderighwarenyade ne kengayen tsi radìderondon ne rondaddegénson, nene etho shayadat ne raotyonghkwa yaghten aghrenhheye: sane yagh ne ten howenni Jesus, yaghten aghrenheye; ok togat nonken enkerhek ok aontahenderhondak tsinenskewe, oghnahhoten satsteristaghkwen ne ise.
JHN.21.24	Nene etho shayadat ne Raotyonghkwa, ne rorighhowanaghton ne kengayen, neoni ne ken ne karighhotense roghyadon: ok wakwaderyèndare togenske naah tsinihorighhòden. 
JHN.21.25	Yawetowanen oni òya ne yorìwage tsinihoyèren ne Jesus, ne naah togat agwègon aontekasghyadonke, ikeghre, yaghten aontakayerine tsiniyoghwhentja aontawèdake tsinikaghyadonghserage aontekaghyadonke. Etho nenyàwene.

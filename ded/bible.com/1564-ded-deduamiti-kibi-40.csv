GEN.1.2	Anu bangec kisic anu wiac mong imohai mi feec. Nga kundungngo doku keme kemea hedzickema feec. Anu Anutuac Asungo doku witiau sawau yerecgema nangkefec.
GEN.1.4	Fingeru kperagi henu ngereu kperagi nga kundung mendzicyuruec. 
GEN.1.5	Mendzicyuruma kperagiac kpara hadzing kparec nga kundunggac kpara tofocnac kparec. Anu ama toforema wereckenu uameme mocgu anec.
GEN.1.7	Ye ifi dema odatoa mong meu imocngo doku hendzicyuruu oda bageau yengena feec nga oda witiau yengena feec. Ye deu ifi fingerec. 
GEN.1.8	Fingeru oda imocac kpara sawa deec. Anu ama toforema wereckenu uameme yohockang anec.
GEN.1.10	Ifi fingeru ye gbangge gbanggea imocac kpara bangec kparec anu doku kpedzucnegec tembuha feu kpara kondung kparec. Ifi meficgema henu naric anec.
GEN.1.11	Anu yofi deec, “Bangecfunac wiac kekehagoc hania hania erebeso. Bangecfu dzaring nga kpindzing komohanginagoc siricngina arenga arenga fingecdacbeso nga ic forakomohanginagoc siricngina arenga arenga, ifi fingeru.” Ifi deu wiac imoc fingecdarec. 
GEN.1.12	Bangecfunac wiac kekehagoc hania hania ereec. Dzaring nga kpidzing siricngina arenga arenga komohanginagoc fingecgec nga ic siricngina arenga arenga forakomohanginagoc fingecgec. Ifi fingecdaru henu ngereec. 
GEN.1.13	Anu ama toforema wereckenu uameme harebec anec.
GEN.1.15	Anu kperagi imocngo sawau fingecma bangec kperagia mibisia.” Deu ifi fingecgec. 
GEN.1.16	Ifi negemma kperagitoa yohockang meficyuruec, kperagi kuneng imoc hadzing garenggeudeac faiec nga kapia imoc tofocnac garenggeudeac faiec. Amma asomeng momoc meficyunuec. 
GEN.1.17	Yeni bangec kperagi migecdeac sawau faiyunuu 
GEN.1.18	yeneng ama wereckenude nga toforeude imoc garenggegecdeac faiyunuec amma kperagi nga kundung mendzicyurugecdeac faiyunuec. Ye ifi fingeru henu ngereec. 
GEN.1.19	Anu ama toforema wereckenu uameme 4 anec.
GEN.1.20	Imocac ngadeau Anutungo yofi deec, “Wiac kekehagoc hania hania yeni kondunnu fingecma gurugoctoa kengha ambisia. Anu neng yeni fingecma sawau kpututuckema kengha ambisia.” 
GEN.1.21	Ye ifi dema kondunggac yangtoa toa meficyunuec. Amma kondunggac wiac hania hania gurugoc kengha amma kecandae yeni siricngina arenga arenga ifi meficyunudarec. Amma ye neng kpegangnginagoc hania hania sasawa siricngina arenga arenga ifingoc meficyunuec. Ifi meficyunudacma henu ngereedarec. 
GEN.1.22	Henu ngereu yofi dema kenecyunuec, “Ngeni fingecsahe amma seregurutoa amma doku nga kondung wakedacbisia amma neng yeni bangec witiau seregurutoa ambisia.” 
GEN.1.23	Anu ama toforema wereckenu uameme 5 anec.
GEN.1.24	Imocac ngadeau Anutungo yofi deec, “Bangecfunac wiac kekehagoc hania hania siricngina arenga arenga fingeru, imoc amaac yang nga bangecac kateyang amma wiac kekecnginagoc bangecgoc wegenac kengha amma kecgecde hania hania sasawa siricngina arenga arenga fingeru.” Ye deu ifi fingecdacgec. 
GEN.1.25	Ye bangecac kateyang hania hania siricngina arenga arenga amma ramaburumaka siricngina arenga arenga amma wiac sasawa kekecnginagoc bangecgoc wegenac kengha amma kecandae imoc ifingoc siricngina arenga arenga meficyunudacma henu ngereedarec.
GEN.1.28	Meficyuruma kenecyuruma yofi dema edeyuruec, “Ngeri fingecsahe amma seregurutoa amma kemma bangec sokoma kecma bangec mema henggareng amma kecbisia
GEN.1.29	Ifi dema torokpema yofi edeyuruec, “Ni bangecfu ic nga kpindzing hania hania sasawa forakomohanginagoc faingemmeduae imocngo yakangina ambeso. 
GEN.1.30	Anu bangecfu yang sasawa kecdacdae nga sawaac neng sasawa amma yang nga wiac sasawa kekecnginagoc bangecgoc wegenac kengha amma kecdae yeneac yaka imoc dzaring nga kpindzing sasawa faiduae.” Anu ye deec, ifi isoc fingecdarec. 
GEN.1.31	Fingecdaru ye wiac sasawa meficgeec imoc henu gombunga yombong andarec. Anu ama monggoc toforema wereckenu uameme siks anec.
GEN.2.1	Anutungo deu bangec nga kurumenga kurumenga amma wiac sasawa imohai fede imoc ifi fingecdarec. 
GEN.2.2	Fingecdaru uameme seweng anec. Uameme seweng ammanu ua sasawa fau taru tacnegenec. 
GEN.2.3	Ye wiac sasawa meficgedacma wenac imohai tacnegenecac uameme seweng imoc meisinggema keneheec.
GEN.2.5	Naso imohai icbarama nga kpindzing amma dzaring imoc bangecfunac mi erekefec. Imoc yofiac, ye kia kpeudeac mi deu kia mong bangecfu mi feec nga semeng ua memeac ngicngac ifingoc mi kecgec. 
GEN.2.6	Anu doku imoc ine bangecfunac erema bangec meu imoc dokuyagoc andarec.
GEN.2.8	Anu wenac ere ereaubigeng bangec kpara Eden imohai ic ua mong homecma ngic meecmoc ye imohai faiec. 
GEN.2.9	Faima deu bangecfunac ic siricngina gombunga sasawa nga fora nenea gombunga imohai ereec. Amma ua botuhau kekecac ic ereec nga ic ogea mong ifingoc ereec ic imoc gombunga nga manganaac hania negen negenggac ic.
GEN.2.10	Anu doku kiwa mong Edennu fingecma ua doku mima imohai tohoma doku 4 anec. 
GEN.2.11	Mong kpara Pison imocngo Hawila bangecfu yerecgema kenec. Bangec imohai gol fede. 
GEN.2.12	Anu bangec imocac gol imoc gombunga yombong. Imohai bedeli icsopea
GEN.2.13	Amma doku mong imocac kpara Gihon. Imocngo Kus bangec sasawa yerecgema kenec. 
GEN.2.14	Nga doku mong imocac kpara Hiddekel
GEN.2.15	Anu 
GEN.2.16	Faima ngic yofi dema edeec, “Ic sasawa uau nandacdae imocac fora naric nedacnade. 
GEN.2.17	Nga gombunga nga manganaac hania negen negeng ic mocgusac imocac fora mi nebesena. Foracngoc, imocac fora nenadeu naso imohai homenade.”
GEN.2.19	Ye warac bangecac yang sasawa nga sawaac neng sasawa bangectehecngo meyunuec yeni ngicaru meyunuma kenu yeng kpacngina dafi kparu negenudeac kenec. Kenu ngic ye kpacngina dafi kparec kpac imoc wiac kekehagoc sasawa yeneac kpacngina anec. 
GEN.2.20	Ngic ye ifi amma amayang sasawa nga sawaac neng amma bangecac yang sasawa yeneac kpacngina kpacdarec. Amma yengena ogo memefiha mong ine mi henec.
GEN.2.21	Imocac 
GEN.2.22	Amma ye ngicac pandzengaac sic memaimocngo ngac mong mema ngicaru hesickema kenec. 
GEN.2.23	Wangecmakenu ngicngo ngac imoc hemma yofi deec, “Yomoc yeac sic imocneac sicnango memea nga fusia imoc neac fusinango memea. Yengicarunac memeaac kpara ngac g kpacbesonga.” 
GEN.2.24	Imocac ammangicngo nonggomanghora wayuruma yengena ngacaru kpeketahauyeri sebi mocgu amma kefecde. 
GEN.2.25	Anu ngicngac yeri yerahafocsenggang kefoc amma imocac game mong mi yuruec.
GEN.3.3	Anutungo yofi deec, ‘Kecma homebaocac ua botuhau ic mocgu nande imocac fora mi nebesera amma mi kpeserebesera.’ Ifi deec.” 
GEN.3.4	Ifi deu boidzocngo yofi meremmiec, “Kpac, ngeri naric mi homeecde. 
GEN.3.5	Ye ine yofi negende, ngeri ic imocac gbomea neecdeu kicngira tegeru ye isoc amma wiac gombunga nga mangana imocac hania negentegerecde.”
GEN.3.7	Neec kicngira tegeru senggang kefoc imoc engenoc. Engemma fig ic
GEN.3.8	Anu marai anu ama nomaneu 
GEN.3.9	Sufuec ye ngic kpacma yofi deec, “Adam, ge dahai?” 
GEN.3.10	Ifi kparu ngicngo yoac turunga yofi meremmiec, “Ni udumengga negemba uau hana senggang kecduaeac kengec amma sufudua.” 
GEN.3.11	Ifi deu Anutungo yofi dema kpesimiec, “Ge senggang kecnec imoc merang edegudac? Ge ic gbomea mi nenadeac kpae faiyai ge imoc nedang me?” 
GEN.3.12	Ifi deu ngicngo yofi deec, “Ge ngac nigoc kefudeac nennec yeng icgbomea mema nenu nedua.” 
GEN.3.13	Ifi deu ngac yofi dema kpesimiec, “Ge noc faka andang?” Deu deec, “Boidzocngo ikoc anenu ic gbomea kpaeyagoc imoc nedua.”
GEN.3.14	Ifi deu boidzoc yofi dema edeec, “Ge ifi andanggac amau ramaburumaka sasawa nga kateu yang sasawa yeneac botucfunac ge sowecgagoc annec. Ge bangecfu kecnadesoc wosogango heima heima kecma sendungnene kecnade. 
GEN.3.15	Anu ni ge anggemba ngacac ngabaya annade nga ngac ye ifingoc geac ngabaga kefude. Amma geac fingecsahe yeni ngacac bangecfora yeneac ngabafocngina anggecde. Amma yeac bangecfora yeni geac fingecsahegaac ngabafocngina anggecde. Amma ye geac orucga tidzameu geng meremma hania kinade.”
GEN.3.18	Bangecfunac icbarang barang nga kpindzing waeyagoc ereude nga semeng bangecfunac ereude ge imoc nenade. 
GEN.3.19	Ge sengerang heima yakaga homecneckecma homema bangecfungoc dzigenenade. Imoc yofiac, ge bangectehecngo memeguya bangectehecsac annec nga bangec monggoc annade.”
GEN.3.20	Anu ngac ye ngicngac sasawa kekecninagoc nenang kisicnina. Imocac amma ngic ye enemaac kpara Ewa
GEN.3.22	yofi deec, “Negennec, ngicngacyeri gombunga nga manganaac hania bic negentegecdape, imocacsiricfu yeri nerang isoc andape. Ifiac amma yeri maringira sinemakekec icac fora mema nema kekecserigoc kecbaocac.” 
GEN.3.23	Imocacamma yeri Eden uaunac meicyuruec. Amma yeri bangectehecngomemeaac sueyuruu kemma yeraoc bangecfu heihomecnec anoc.
GEN.4.1	Anu ngic ye enema Ewagoc feu medac mong kpenanggema meec. Mema yofi deec, “
GEN.4.2	Anu ngac ye monggoc kpenanggema munia Hawel meec. Anu ye kecma yadima rama garengyunuma kefec. Kaingngo ine semenguamemeac ngic amma kefec.
GEN.4.3	Kecma Kaingngo 
GEN.4.4	Anu Hawel ye ifingoc ramafora warac warac fingec fingera yenearunac goa kpema kerecngina tosea 
GEN.4.5	nga Kain amma sesea imoc ine mi henec. Ifi anu Kain ye herebutoa yombong negenu herebungo herea wakeu kicmesuya siriha mong anec. 
GEN.4.6	Anu 
GEN.4.7	Ge faka gombunga annadeu kicmesuga kpehengaima yenennade. Nga ge faka gombunga mi annadeu ine kopocsicngo naguu geac tomai namma memaguude. Ye geac ammiu ge ine yeac kpae faikecbesena.”
GEN.4.9	Kpebucgeu 
GEN.4.10	Ifi deu Kebungo yofi meremma edeec, “Ge noc faka andang? Munagaac sacngo bangecfunac kpacnuu negenduae. 
GEN.4.11	Anu ge marigango munaga kpebucgena bangecngo yeac sactoa neudeac enara anggedac imocac sowec witigau ende, ni bangec imohacnac meicgubade. 
GEN.4.12	Ge heikpekpe anna bangecngo kereha segeregenude. Anu ge kuricngic anna ngicngac yeneng kisanggugec ge yenearunac worama bangec sasawa yerecgema kecnade.” 
GEN.4.13	Ifi deu Kain ye yofi merenec, “Kopocsicac memeting nennadeac denec imoc ebira yombong, ni ifi kecbadeacsoc mi anduae. 
GEN.4.14	Ge yaguc heikpenec bangecfunac kporacnuna kicgaunac sufuma kecbade. Amma bangecfu ngicngac yeneng kisannugec ni kuricngic amma bangec yerecgema kecbade. Kecba ngicngac sasawa yenearunac mongngo meficnuudeu kpebucnuude.” 
GEN.4.15	Ifi deu yofi deec, “Ifi kpac, mong ye Kain kpebucgeudeu ye imocac turunga naso seweng imocacsoc meude.” Ifi dema Kainggac sebiau kibi mong faiec imoc kecma mongngo meficgema kpebucgebauac ifi anec. 
GEN.4.16	Ifi anu Kain ye 
GEN.4.17	Anu Kain ye enemagoc feu hereagoc amma medac mong meec kpara Hanoc. Anu ye taongtoa mong mema medahaac kpac wase mema Hanoc kparec. 
GEN.4.18	Anu Hanocac medac mong fingerec kpara Irad nga Iradac medac mong fingerec kpara Mehuyacel. Nga Mehuyacelac medaha mong fingerec kpara Metusacel nga Metusacelac medaha Lamec fingerec.
GEN.4.19	Lamec ye ine ngac yohockang meyuruec, mong kpara Ada nga mong kpara Tsilla. 
GEN.4.20	Anu Ada ye medac mong kpenanggema mema kpara Yawal kparec. Ngic imoc ye ngic kporucamanginau feyac amma ramaburumaka garengyunuandae yeneac hanac hanaheaac kisicngina yombong anec. 
GEN.4.21	Yawal muniaac kpara ine Yuwal. Yuwal ye gitakpekpe nga kungac fifi fifi imocac ngic hanac hanaheaac kisicngina yombong anec. 
GEN.4.22	Tsilla ye ifingoc hereagoc amma medac mong meec kpara Tuwal Kain. Yeng aieng tools hania hania mekefec. Nga yeac nainaac kpara ine Nacama.
GEN.4.23	Anu Lamec ye enenghora yofi dema edeyuruec, “Ada nga Tsilla ubaudumenna negenec, enenghocna ngeri kedzac faima yoacna negenec, fora yombong, ngic mongngo nuu sebina yadiu ni ngic imoc kpebucgeai. Ngic medac mongngo ifingoc nuu kubec fingeru neng kpebucgeba homeec. 
GEN.4.24	Mong ye Kain kpebucgeudeu ye imocac turunga naso seweng meude nga ni kpebucnuudeu ine imocac turunga naso 77 meude.”
GEN.4.25	Anu Adam ye enemagoc monggoc feu hereagoc amma medac mong meec. Mema yofi deec, “Kaingngo Hawel kpebucgecac yeac turunga Anutungo sabac mong meisinggema nendac.” Ifi dema kpara Set
GEN.4.26	Set ye ifingoc medaha mong fingeru kpara Enos kparec. Naso imohai hanahema ngicngac yeni 
GEN.5.2	Ye ngic nga ngac meficyuruma kpacngira ngicngac, ifi kpacyuruma kenecyuruec.
GEN.5.4	Set fingeru ye kifa 800 torokpema kecmanu naroangmedacfora monggoc fingecgec. 
GEN.5.5	Adam ye ifi kecma kifaya 930 ammanu homeec.
GEN.5.6	Anu Set ye kecma kifaya 105 ammanu medaha Enos fingerec. 
GEN.5.7	Anu Enos fingeru imohacnac kifaya 807 torokpema kecmanu naroangmedacfora monggoc fingecgec. 
GEN.5.8	Anu Set ye kifaya 912 ammanu homeec.
GEN.5.9	Anu Enos ye kecma kifaya 90 ammanu medaha Kenan fingerec. 
GEN.5.10	Anu Kenan fingeru imohacnac kifaya 815 torokpema kecmanu naroangmedacfora monggoc fingecgec. 
GEN.5.11	Anu Enos ye kifaya 905 ammanu homeec.
GEN.5.12	Anu Kenan ye torokpema kecmanu kifaya 70 ammanu medaha Mahalalecel fingerec. 
GEN.5.13	Anu Mahalalecel fingeru imohacnac kifaya 840 torokpema kecmanu naroangmedacfora monggoc fingecgec. 
GEN.5.14	Anu Kenan ye kifaya 910 ammanu homeec.
GEN.5.15	Anu Mahalalecel ye kecma kifaya 65 ammanu medaha Yered fingerec. 
GEN.5.16	Anu Yered fingerec, imohacnac kifaya 830 torokpema kecmanu naroangmedacfora monggoc fingecgec. 
GEN.5.17	Mahalalecel ye kifaya 895 ammanu homeec.
GEN.5.18	Anu Yered ye kecma kifaya 162 ammanu medaha Hanoc fingerec. 
GEN.5.19	Anu Hanoc fingeru imohacnac kifaya 800 torokpema kecmanu yearunac naroangmedacfora monggoc fingecgec. 
GEN.5.20	Yered ye kifaya 962 ammanu homeec.
GEN.5.21	Anu Hanoc ye kecma kifaya 65 ammanu medaha Metusela fingerec. 
GEN.5.22	Ye medaha Metusela fingeru Anutugoc wegenac yombong kengkecma kifaya 300 torokpema kecmanu naroangmedacfora monggoc fingecgec. 
GEN.5.23	Ye ifi kefu kifaya 365 anec. 
GEN.5.24	Kengkecma Anutugoc wegenac yombong kemma yenigoc monggoc mi kefec. Imoc yofiac Anutu yengenaoc ye meec.
GEN.5.25	Anu Metusela ye kecma kifaya 187 ammanu medaha Lamec fingerec. 
GEN.5.26	Anu Lamec fingeru imohacnac kifaya 782 torokpema kecmanu naroangmedacfora monggoc fingecgec. 
GEN.5.27	Metusela ye kifaya 969 ammanu homeec.
GEN.5.28	Anu Lamec ye kecma kifaya 182 ammanu medaha mong fingerec. 
GEN.5.29	Fingeru yofi deec, “
GEN.5.30	Anu Noa fingeru imohacnac kifaya 595 torokpema kecmanu naroangmedacfora monggoc fingecgec. 
GEN.5.31	Lamec ye kifaya 777 ammanu homeec.
GEN.5.32	Anu Noa ye kifaya 500 anuguc medacfora Sem nga Ham amma Yafet fingecgec.
GEN.6.2	Fingecgec Anutuac medacfora
GEN.6.3	Ifi anggec 
GEN.6.4	Anu yofi fingerec Anutuac medacfora yeni bangecngic yeneac naroangfocngina yenigoc fegec yenearunac nambaracfocngina fingecgec. Anu nefilingic
GEN.6.6	Anu ye imoc hemma ngicngac meficyunuma bangecfu faiyunuec uaya imoc ubeango wama ubaebictoa meec. 
GEN.6.7	Mema yofi deec, “Bangecngicngac meficyunuai yeni bangec witiaunac meicyunubesare. Ni meficyunuai imoc ubanango wayunuduaeac ngicngac nga yang amma wiac kekecnginagoc bangecgoc wegenac kengha amma kecandae nga sawaac neng sasawa meicyunudacbade.” 
GEN.6.8	Nga 
GEN.6.10	Anu yeac medacfora harebec fingecgec yeneac kpacngina Sem nga Ham amma Yafet.
GEN.6.11	Anu bangectoa bangec imoc Anutuac kicfu manganeyombonggeu imoc mengec mengereacsoc mi anec. Nga ewekpekpengo bangec sokodarec. 
GEN.6.12	Anu wiac sasawa sebifusinginagoc yeni bangecfu fakangina mangana angkecgec mengec mengereac sing mong mi fingerec. Ifi anu Anutungo bangec hemma negenec imoc mengec mengereasoc kpac.
GEN.6.13	Anu Anutungo Noa yofi dema edeec, “Wiac sasawa sebifusinginagoc yeni faka mangana angkecdaeac ewekpekpengo bangectoa bangec sokoma fede. Imocac yeni kpac andacgecdeac desiyunubesandua. Imocac ni bangectoa bangec nga yeni momoc kpetotieyunubade. 
GEN.6.14	Ge ine gofer icngo
GEN.6.15	Ge wage yofi mebesena. Hereaya imocac mitaya 135, nobocnac noboc kende imocac mitaya 22 nga herea made imocac mitaya 13 ambeso. 
GEN.6.16	Nga bubuyau imoc 50 sentimita emuhacnac erema warocfu embeso nga naguya ine nonggeaubigeng faibesena. Wage imocac manau peunga andenga andenga emu amma botuhau nga wi faibesena.
GEN.6.17	Negennec, ni wiac sasawa sawa bageau sebifusinginagoc nga kekec asunginagoc kecdae imoc yeni kpetotieyunubadeac bangecfu doku tunggbaungtoa deba ihai fingeru bangecfu wiac sasawa homedacbesandae. 
GEN.6.18	Anu gegoc ine dzadzahacna meseribade. Ge wageu emma kecbesena, ge nga enengmedacerangifocga yeni gegoc momoc wageu emma kecbisia.
GEN.6.20	Amma neng siricngina arenga arenga nga yang siricngina arenga arenga amma wiac sasawa kekecnginagoc bangecgoc wegenac kengha amma kecandae siricngina arenga arenga yeni sasawa kecgecdeac yohockang yohockang gearu habesandae. 
GEN.6.21	Anu wiac nenea sasawa fede imoc kpedzucnedacma wageu faina enu imocngo geangga nga yeneac yakangina ambeso.” 
GEN.6.22	Anu Noa ye Anutungo edeec yoac imoc sasawa modacdarec.
GEN.7.2	Amma ge yang kongaha sasawa yenearunac seweng seweng, ngiwa nga ngagera meyunuma yangtehec yohockang yohockangsac meyunudacbesena. 
GEN.7.3	Amma sawaac neng yeni bangectoa bangec witiau kecgecdeac yenearunac ifingoc seweng seweng, ngiwa nga ngagera meyunudacna gegoc wageu endacbisia. 
GEN.7.4	Imoc yofiac, ni uameme seweng wisickeu deba kiatoa bangecfu heifemanu hadzing tofocnac 40 wisickeude. Ifi fingeru wiac kekehagoc sasawa meficyunuai imoc bangecfunac meicyunudacbade.” 
GEN.7.5	Anu 
GEN.7.6	Anu yofi fingerec, Noa ye kifaya 600 ammanu doku tunggbaungtoa bangec sokoma haec. 
GEN.7.7	Amma Noa yengena nga enemmedacfora nga erangifora yeni yegoc doku tunggbaunggac woramigecdeac wageu endacgec. 
GEN.7.8	Anu yang kongaha nga yangtehec amma neng nga wiac sasawa kekecnginagoc bangecgoc wegenac kengha amma kecandae imoc yenearunac 
GEN.7.9	yeni yohockang yohockang ngiwa nga ngagera, ifi yearu hama wageu endacgec. Anutungo Noa yoac edeec, ifi fingerec.
GEN.7.10	Anu uameme seweng wisickeu bangecfu doku tunggbaungtoa fingerec. 
GEN.7.11	Noa ye kifaya 600 anec imocac afo yohockanggac uameme 17, imohai keme kemeau yombong dokukiwa feec yeni sasawango emuhacnac tohoma yadima kucgoc eremagec sawau dokuac kpaeya feec imoc anggegec. 
GEN.7.12	Anggegec kia kpema wenac 40 nga tofocnac 40 feec.
GEN.7.13	Anu kia mi heimanu Noa nga enema amma medacfora Sem, Ham nga Yafet nga erangifora yeni bic wageu endacgec. 
GEN.7.14	Amma amayang nga kateyang sasawa siricngina arenga arenga nga wiac sasawa kekecnginagoc bangecgoc wegenac kengha amma kecandae siricngina arenga arenga nga neng sasawa siricngina arenga arenga imoc nga wiac sasawa kpegangnginagoc, 
GEN.7.15	yeni yohockang yohockang wageu emma Noaaru hagec. Amma wiac sasawa sebifusinginagoc nga kekecac asugoc kecgec yeni wageu endacgec. 
GEN.7.16	Anu wiac sebifusinginagoc sasawa ngiwa nga ngagera yeni Anutungo Noa yoac edeec imocac siricfu endacgec. Endacgec 
GEN.7.17	Nga uameme 40ac manau doku yadima bangec sokodacma imocngo wage bangecfunac ionggeu wi doku witiau emma kenec. 
GEN.7.18	Doku imoc yadima kuneng yombong anu wage ye imocac witiau tarec. 
GEN.7.19	Anu doku ye bangec witiaunac yadima monggoc yombong emma tiki kuneng herea sawa bageau nanggec imoc sasawa semeyunudarec. 
GEN.7.20	Anu doku tiki feracyunuma enec imocac kpeteha imoc seweng mitaacsoc anec. 
GEN.7.21	Ifi anu wiac sebifusinginagoc sasawa bangecfu kengha amma kecgec nga neng, amayang, kateyang amma bangecfu wiacbisic bisic gurugoc gurugoc kenghaangandae nga ngicngac sasawa homedacgec. 
GEN.7.22	Wiac sasawa samacnginau kekecac asu feec nga bangec kerengau kecandae yeni sasawa homedacgec. 
GEN.7.23	Anutungo ifi anu bangecfu wiac kekehagoc sasawa, ngicngac, yang nga wiac kekecnginagoc bangecgoc wegenac kengha amma kecandae amma sawaac neng imoc yeni bangecfunac meicyunuu kpac andacgec. Anu Noa nga yegoc wage manau kecgec yenengsac komoc kpegec.
GEN.7.24	Anu dokutoa imoc bangec witiau yadima femanungoc uameme 150 wisickeec.
GEN.8.1	Anu Anutungo Noa nga yang sasawa amma ramaburumaka sasawa yegoc wageu kecgec yeneac negensiec. Negensima deu firang bangecfu kpeu doku kpedzima maec. 
GEN.8.2	Mau dokukiwa keme kemeaac nagu heigec amma wi sawau dokuac nagu heigec nga sawau kia tegerec. 
GEN.8.3	Anu uameme 150 wisickeu bangec witiau doku yadiec imoc tondzera yombong kpedzima maec. 
GEN.8.4	Kpedzima makefu wagengo afo sewenggac uameme 17 ammanu Ararat tikiu heiserima tarec. 
GEN.8.5	Anu doku kpedzima kemekecmanu afo 10 anec. Anu afo 10 imocac uameme 1 imohai tiki buma buma fingeckenec.
GEN.8.6	Anu uememe 40ac wisic wisickeau Noango wageac firangnaguya warac meecmoc imoc mesiec. 
GEN.8.7	Mesima koec koec neng mong sueu sawau kpututucke kemma monggoc dzigeneec, ifi kengha amma kecmanu bangecfu doku gbanggedarec. 
GEN.8.8	Anu kecma bangecfu doku kpedzima kemeec me kpac, imocac hania negenudeac ine hapo neng mong sueu kenec. 
GEN.8.9	Anu hapo ye yerecgema henu dokungo bangec sokodarecac tatac hofocma monggoc dzigenema Noaaru kenu yeng maria sinema hapo mema wage manau fau yegoc tarec. 
GEN.8.10	Taru uameme seweng monggoc tomai kecma hapo imocngoc wageunac monggoc sueu kenec. 
GEN.8.11	Kemma kecma marai dzigeneec. Anu ngeni negenggec! Ye dzigenema oliwamaria gboria mong enarau kisamma haec. Ifi anu Noango yofi negenec doku kpedzima mau bangec fingecdacdac fede.
GEN.8.12	Anu ye uameme seweng monggoc tomai kecma hapo monggoc sueu kenec. Anu hapo imoc ye kemma monggoc mi dzigeneec.
GEN.8.13	Anu Noaac kifaya 601, kifa imocac afo mocguac uameme 1 imohai doku bangec witiau feec imoc gbanggeec. Gbanggeu ye wage bubuya meickema yofi henec bangecngo hanahema gbanggeec. 
GEN.8.14	Anu afo yohockanggac uameme 27 imohai bangecngo gbanggedacma feec. 
GEN.8.15	Anu Anutungo Noa yofi dema edeec, 
GEN.8.16	“Ge nga enengmedacerangifocga ngeni wageunac kemegec. 
GEN.8.17	Amma gegoc yang hania hania sebifusinginagoc kecdae imoc neng nga ramaburumaka nga wiac sasawa kekecnginagoc bangecgoc wegenac kengha amma kecandae yeni wangecyununa kemedacgec. Anu yeni bangecfu fingecsahe amma seregurutoa amma kengha angkecma kpetecngina monggoc yadibeso.”
GEN.8.18	Ifi deu Noa nga enengmedacerangifora yeni wageunac kemegec. 
GEN.8.19	Amma yang nga wiac maringo meme kecandae nga neng amma wiac kekecnginagoc bangecgoc wegenac kengha amma kecandae yeni sasawa arengnginasoc wageunac madacgec.
GEN.8.21	Anu 
GEN.8.22	Anu bangecfu naso feengkefudesocheihomecma fora mebesonga imoc nomangnaso nga naso gerea, kianaso nga wenacnaso, hadzing nga tofocnac imoc torokpeutorokpe feengkecbeso.”
GEN.9.2	Anu bangecfu yang nga sawaac neng nga wiac sasawa kekecnginagoc bangecgoc wegenac kengha amma kecandae amma kondunggac yang imoc momoc sasawa ngeneac mariu faidacduae nga yeni ngeneac kengec kuneng amma kecgecde. 
GEN.9.3	Amma mondzang nganoc negecdeac ngemmeai ifi isoc wiac sasawa kekecnginagoc kengha amma kecandae ngemmeba imoc ngeneac yakangina ambeso. 
GEN.9.4	Mocgusac ine yofi, wiac hania hania sebifusinginagoc nga kekecnginagoc yeneac sac mi meic meickea ngeni imoc mi nebisia.
GEN.9.5	Foracngoc, ngicngac ngeni kekecngina nga sacnginaac turung imoc neng kpoubade. Imocac turung imoc yang yenearu nga ngicngac yenearu kpoudacbade. Amma ngicngac sasawa sactosofocngina kpebucyunugecdeu ni yenearu kekecac turung kpoubade. 
GEN.9.6	Anutungo ngicngac yengena siric isoc meyunuec. Imocac mong ye bangecngic monggac sac kpakeudeu bangecngic yeneng yeac sac kpakegecde. 
GEN.9.7	Ngeni ine fingecsahe amma seregurutoa yombong amma bangecfu monggoc monggoc sahema kecbisia.”
GEN.9.8	Anu Anutungo Noa medacforagoc yeni yofi dema edeyunuec, 
GEN.9.9	“Negendae, ni ngeni nga bangecfocngina ngadeguc fingecgecde ngenigoc dzadzahac ambeso anduae. 
GEN.9.10	Ni imoc ngenigoc nga wiac kekecnginagoc sasawa kecdae yenigoc momoc anduae. Ngeni nga neng nga ramaburumaka amma bangecfu yang sasawa ngenigoc wageu momoc kecgec 
GEN.9.11	ngenigoc dzadzahac yofi anduae, doku tunggbaungtoango hama bangecfu wiac sebifusinginagoc sasawa monggoc mi kpetotieyunuude nga bangectoa bangec ifingoc monggoc mi memanganeude nga memanganebesande.”
GEN.9.12	Amma Anutungo torokpema yofi deec, “Ni yaguc ngeni nga wiac kekecnginagoc sasawa ngenigoc kecgecdemoc ngenigoc dzadzahac anduae imoc nasoya nasoya feude nga imocac kpete yofi ande. 
GEN.9.13	Ni asommadocna
GEN.9.14	Amma ni deba hoeng sawau wi fingeru asommadoc fingectegerudesoc 
GEN.9.15	imohai dzadzahac ni nga ngeni amma wiac kekecnginagoc hania hania sebifusinginagoc sasawa nenang botucfu kecdae yeni negensibade. Nga doku imoc tunggbaungtoa monggoc mi yadiude. Imocngo wiac sasawa sebifusinginagoc monggoc mi kpetotiengunuude. 
GEN.9.16	Ni asommadoc hoenggoc fingeru hembadesoc nga wiac hania hania sebifusinginagoc nga kekecnginagoc sasawa bangecfu kecdae ngenigoc dzadzahac amba fede nga nasoya nasoya feude amma febesande imoc negensikecbade.” 
GEN.9.17	Ifi dema Noa yofi dema edeec, “Bangecfu wiac sasawa sebifusinginagoc kecdae ngenigoc dzadzahac anduae imocac kpete asommadoc ande.”
GEN.9.18	Anu Noa medacfora wageunac magec yeneac kpacngina Sem nga Ham amma Yafet. Ham ye ine Kenacanggac mama. 
GEN.9.19	Ngic harebec imoc yeni Noaac medacfora nga yenearunac bangectoa bangecfu ngicngac sasawa fingecma kemma bangeha bangeha medacma kecgec.
GEN.9.20	Noa ye heikpenecngic amma ye waing ua homec homecac hanac hanaheangic. 
GEN.9.21	Anu ye ine waingdoku nema ubea sufuec. Ubea sufuu kporucamaya botuhau senggang feec. 
GEN.9.22	Feu Ham, Kenacanggac mama ye mama senggang feu hemma ngadeu kemema dachora siduc ayecmeec. 
GEN.9.23	Ayecmeu Sem nga Yafet yeri ngakpi mong mema fuangirau faima ngade ngade kporucamau emma mangngira senggang femanu kperahaoc. Yeri kicmesungira edibigeng fima kemma mangngiraac sengganga mong mi hemma ensac kperahaoc. 
GEN.9.24	Anu Noa ye waingngo kpeu gautoa feecfunac kpidohoma yacma negen negena ireckeu Ham, medaha kapiango faka ammiec imocac siduc negemma yofi deec, 
GEN.9.25	“Sowecngo Kenacan nga bangecfora yeneac witiu embeso! Ye dachora yereac wanacngicfocngiraac wanacngic yombong kecbeso.” 
GEN.9.26	Ifi dema torokpema yofi deec, “
GEN.9.27	Anutungo Yafet meficgeu ye tatac kuneng mema Semgac kporucamau tacyac ambeso. Nga Kenacan ye ine wanacngingira ambeso.”
GEN.9.28	Anu doku tunggbaung kpac anecfunac hanahema Noa ye kifaya 350 torokpema kefec. 
GEN.9.29	Kecma kifaya kpeturanggeu 950 ammanu homeec.
GEN.10.1	Yomoc Noa medacfora Sem nga Ham amma Yafet yeneac siduc tosea. Yeni doku tunggbaungtoa wisickeu imocac ngadeau medac yofiguc kpeficyunugec. 
GEN.10.2	Yafet medacfora Gomer, Magog, Madai, Yawan, Tuwal nga Mesec amma Tiras. 
GEN.10.3	Nga Gomerac medacfora Asekanadzi nga Rifat amma Togarema. 
GEN.10.4	Nga Yawanggac bangecfora yeni yofiguc, Elisa nga Tarsis, kittingic nga dodangngic. 
GEN.10.5	Ngic imoc yenearunac ngicngac kondung wegenac kecdae yeneac bangecareng yeni sahema tohoma kemma bangecarengnginasoc nga yoacarengnginasoc amma habunginasoc bangecnginau kecdae.
GEN.10.6	Anu Ham medacfora yeni yofiguc, Kus, Mitserayim nga Put amma Kenacan. 
GEN.10.7	Kus medacfora imoc yofiguc, Sewa, Hawila, Sawita nga Racma amma Saweteha. Nga Racma medachora Sewa nga Dedan. 
GEN.10.8	Nga Kus medaha mong kpara Nimerod fingerec. Yeng bangecfu bangec areng ngictaugoc kekec imoc hanaheec. 
GEN.10.9	Amma ye 
GEN.10.10	Anu ye ngictau amma bangec yomoc garengyunuec, bangec hanac hanahea mekefec imoc Bawel, Erec nga Akkad amma Halene, imoc sasawa Sinecar bangectoau tackenggec. 
GEN.10.11	Bangec imohacnac Assur bangecfu kemma taong gboria yomoc meyunuec, Ninewe, Rehowot Ir nga Kala amma Resen. 
GEN.10.12	Resen imoc Ninewe nga Kala botucngirau tacde nga imoc taongtoa yombong ande. 
GEN.10.13	Anu Mitserayim ye ludingic, anamingic, lehawingic, nafetuhingic 
GEN.10.14	nga paterusngic amma kaselungic, areng imoc yeneac mangngina. Kecma pelistingic nga kafetoringic yeni kaselungic yenearunac fingecsahe anggec.
GEN.10.15	Anu Kenacanggac morocmedaha Tsidon nga yeac bageau Het 
GEN.10.16	nga ngicareng yomoc fingecgec yewusingic, emoringic, girigasingic, 
GEN.10.17	hiwingic, arekingic, siningic, 
GEN.10.18	nga arewadingic, tsemaringic amma hamatingic, habu ifi fingeckenggec. Anu imocac ngadeau Kenacan habufora yeni sahema tohoma bangec goa monggoc megec. 
GEN.10.19	Anu Kenacan ngichabu yeneac bangec tegia Tsidon amaunac kemma Gerar, Adza,
GEN.10.20	Imoc Hamgac esamedacfora habunginasoc nga yoacarengnginasoc nga bangecnginasoc amma bangecarengnginasoc.
GEN.10.21	Anu Yafet dara Sem yeac medacfora ifingoc fingecgec ye Ewer medacfora yeneac esangina anec. 
GEN.10.22	Nga Sem esamedacfora imoc yeni Elam, Assur, Arepahesad nga Lud amma Aram. 
GEN.10.23	Nga Aram medacfora imoc Uts, Hul nga Geter amma Mas. 
GEN.10.24	Arepahesad ye Sela mama nga Sela ye Ewer mama. 
GEN.10.25	Nga Ewer medachora yohockang fingeroc, mong ye bangec hendzicgec noboha noboha anec imocac nasou fingerec imocac kpara Peleg
GEN.10.26	Nga Yoketanggarunac fingecgec imoc yofiguc, Alemodad, Salef, Hatsaremawet, Yara, 
GEN.10.27	Hadoram, Udzal, Dikela, 
GEN.10.28	Owal, Awimacel, Sewa, 
GEN.10.29	Ofir nga Hawila amma Yowaw. Ngic sasawa imoc yeni Yoketan medacfora. 
GEN.10.30	Amma yeni Mesanac sifecbangec wenac ere ereaubigeng tactackengkecma Sefar bangecfu kecgec. 
GEN.10.31	Semgac esamedacfora imoc habunginasoc nga yoacarengnginasoc nga bangecnginasoc amma bangecarenginasoc.
GEN.11.1	Bangectoa bangecfu ngicngac sasawa yeni yoacsingngina mocgu nga yoaac ubangina mocgu feec. 
GEN.11.2	Yeni wenac ere ereaubigeng kengkecma Sinecar bangecfu tumiatoa mong meficgema imohai kemma kecgec.
GEN.11.3	Imohai kecma yofi denegeng anggec, “Hagec, nenang brik menideac gbaki mema gerecfu ohoni seribeso.” Anu yeni gbaki seria megec brik isoc
GEN.11.4	Anu yofi degec, “Nenang taongtoa mong mema tauatoa mong meni engkecma bubuyango kurumeng kpeserebeso. Ifi anu kpac kunenninagoc annide. Nenang singsararang kpema bangectoa bangecfu kembinggac ifi ambisina.”
GEN.11.5	Ifi dema bangecngicngac yeni taongtoa nga tauatoa megec nga 
GEN.11.6	Mama yofi deec, “Negenggec, yeni ngicngacareng mocgu nga yoacngina mocgu nga ua imoc bic hanahema megec tacde. Amma yaguc kemma naso wisickeude yeni ua mong megecdeac deareng anggecde imoc sasawa anggecde. Nga yeni ua imoc mebesonga mi obohogecde nga obohobesandae. 
GEN.11.7	Imocac nenang kemema yoacngina mendzicma mesufuni ngic me ngac mongngo ogea wegenac kecde yeac yoac mi negentegecbeso.”
GEN.11.9	Anu ye amabangec imohai bangecngic yoacngina medzicma mesufuu yeni singsararang kpema bangectoa bangecfu kendacgecac bangec imocac kpara Babel
GEN.11.11	Nga ye Arepacesad fingeru imohacnac kifaya 500 torokpema kecmanu yearunac naroangmedacfora monggoc fingecgec.
GEN.11.13	Fingeru ye imohacnac kifaya 403 torokpema kecmanu yearunac naroangmedacfora monggoc fingecgec.
GEN.11.14	Anu Selac ye kifaya 30 ammanu yearunac Ewer fingerec. 
GEN.11.15	Fingeru imohacnac kifaya 403 torokpema kecmanu yearunac naroangmedacfora monggoc fingecgec.
GEN.11.16	Anu Ewer ye kifaya 34 ammanu yearunac Peleg fingerec. 
GEN.11.17	Fingeru imohacnac kifaya 430 torokpema kecmanu yearunac naroangmedacfora monggoc fingecgec.
GEN.11.18	Anu Peleg ye kifaya 30 ammanu yearunac Recu fingerec. 
GEN.11.19	Fingeru imohacnac kifaya 209 torokpema kecmanu yearunac naroangmedacfora monggoc fingecgec.
GEN.11.20	Anu Recu ye kifaya 32 ammanu yearunac Serug fingerec. 
GEN.11.21	Fingeru imohacnac kifaya 207 torokpema kecmanu yearunac naroangmedacfora monggoc fingecgec.
GEN.11.22	Anu Serug ye kifaya 30 ammanu yearunac Nahor fingerec. 
GEN.11.23	Fingeru imohacnac kifaya 200 torokpema kecmanu yearunac naroangmedacfora monggoc fingecgec.
GEN.11.24	Anu Nahor ye kifaya 29 ammanu yearunac Tera fingerec. 
GEN.11.25	Fingeru imohacnac kifaya 119 torokpema kecmanu yearunac naroangmedacfora monggoc fingecgec.
GEN.11.26	Tera ye kifaya 70 ammanu yearunac medacfora yofi fingecgec, Awram nga Nahor amma Haran. 
GEN.11.27	Nga yomoc ine Tera esamedacfora yeneac kpacareng. Tera yearunac Awram nga Nahor amma Haran fingecgec. Nga Haranggarunac Lot fingerec. 
GEN.11.28	Nga Haran ye ine mama Tera kecmanungoc kasedingic yeneac bangecfu Ur amau homeec.
GEN.11.29	Anu Awram nga Nahor yeri ngac meoc. Awram ye enema kpara Sarai nga Nahor ye Haran naroanga kpara Mileka meec. Haran ye naroanghora yohockang kefoc, Mileka nga Yiseka. 
GEN.11.30	Nga Sarai ye ine ngac kufing nambaracfora kpac kefec.
GEN.11.32	Teraac kifaya 205 ammanu Haran taonnu yai homeec.
GEN.12.2	Ihai kemma bangecareng kuneng ambesannec nga ni kenecguba kpackunenggagoc amma kecnade. Ifi anna ngicngac geac wegenac kecgecde yeni kenecnginagoc anggecde. 
GEN.12.3	Nga ngicngac kenecgugecde imoc neng ifingoc kenecyunubade. Nga ngicngac sowecgugecde imoc sowecyunubade. Anu ngicngacareng bangeha bangeha kecgecde yeni geac amma kenecyunudacbesandua.”
GEN.12.4	Anu Awram ye 
GEN.12.5	Ye enema Sarai nga Lot nga enac tofoc tofohofora nga finaha sasawa Haran taonnunac meficgeec imoc meyunudacma Kenacan bangecfubigeng kengkecma bangec imohai kensikegec. 
GEN.12.6	Kensikema ferecge kengkecma Sehem taong nga Moreu
GEN.12.7	Imohai 
GEN.12.9	Imohacnac monggoc feyac kengkecma Negew bangecfubigeng
GEN.12.11	Aigita bangecfu wegenac kemma enema Sarai yofi dema edeec, “Negennec, ge ngac kicsiricga gombunga yombong ni imoc negenduae. 
GEN.12.12	Anu aigitangic yeni gemma yofi degecde, ‘O imoc yeac enema.’ Ifi dema ni kpebucnugecde nga ge ine wagugec kecnade. 
GEN.12.13	Nga geac amma naric kecbade nga kekecna ongonggegecdeac ge yofi edeyunubesena, ‘Ni yeac naina.’ ”
GEN.12.14	Anu Awram ye Aigita bangecfu kensikeu aigitangic yeni ngac imoc kicsiriha gombunga yombong kefu henggec. 
GEN.12.15	Nga Parecoac bageu ngickuneng kecgec yeni ye hemma songo negemma kemma Parecoac kicfu ngac imocac dekerec amma siduc anggec. Amma ngac imoc wangecma Parecoac amau kenggec. 
GEN.12.16	Kenggec Pareco ye Saraiac amma Awram gombunga ammiec. Ammiu Awram ye ramaburumaka, donggingiwa, wanacngic nga wanacngac nga donggi ngagera amma kamele homac mekefec.
GEN.12.18	Ifi fingeru Parecongo Awram heitaima yofi dema kpesimiec, “Ge noc faka yombong anennec? Ge nocac ye enengga imoc miedenudang? 
GEN.12.19	Ge ye nainna, ifi dema edenudang. Ge nocac ifiedenudang? Ikoc amma naingga dena neac enenna amma kefudeacmeai? Negennec, geac enengga hesickena monggoc kenec.” 
GEN.12.20	Ifidema wasaifora edeyunuu yeni Awram nga enema amma finahasasawa kpedzucnedacma sueyunuma faiyunugec kenggec.
GEN.13.2	Awram ye ramaburumaka amma gol nga silwa homac yombong femiec. 
GEN.13.3	Ye Negew bangecfunac Bet El amaubigeng feyac kengkecma Bet El nga Ai ama botucngirau warac kporucamaya kpedziu fekefec imohai monggoc kenec. 
GEN.13.4	Kemma warac arata meec imohaingoc 
GEN.13.5	Anu Lot ye Awranggoc kecma ramaburumakafora ifingoc meyunuma kefec nga kporucamaya sasawa tackenecngoc. 
GEN.13.6	Amma ramaburumakafocngira homac yombong bic mekefocac amma momocngoc kefecdeac bangec socngina mi feecac yeri yerahafoc kekecac siriha mi anoc. 
GEN.13.7	Ifi anecac Awram nga Lot yereac ramaburumaka garengfocngira yeni ngaba ngaba angemegec. Amma naso imohai kenacangngic nga peridzingic yeni ifingoc bangec imohai kecgec.
GEN.13.8	Anu Awram ye Lot yofi dema edeec, “Nerang mammedac andipeac nerang botucfu me rama garengfocnira yeneac botucfu ngaba fingeru naric mi anude. 
GEN.13.9	Imocac faiemede. Ge kicga fima bangec fekende imoc henna. Ge kanaubigeng kennadeu ine neng foiubigeng kembesare me geng foiubigeng kennadeu neng ine kanaubigeng kembesare.”
GEN.13.10	Ifi deu Lot ye kiwa fiu kenu henec. Henu Yarden tumia imoc dokungo meu gunurema fedarec. Imoc henu 
GEN.13.11	Lot ye Yarden tumiatoa hemma imoc hafoangoc yeac anudeac isinggema wenac ere ereaubigeng kenec. Sactoso yeri ifi amma waemeoc. 
GEN.13.12	Awram ye Kenacan bangecfu kefu Lot ye ine bangec tumiau taun tackenggec yeneac botucfu feyac kengkecma Sedom taun wegenahau kporucamaya kpedziu feec. 
GEN.13.13	Anu Sedom ama mingina yeni ine ngic mangana yombong nga yeni 
GEN.13.14	Anu Lot ye Awram wama kenu 
GEN.13.15	Imoc yofiac, bangectoa hendacnec imoc ge nga bangecga ngereac bangectoa fefeseri feudeac ngemecbade. 
GEN.13.16	Ni geac bangecfocga mesaheyunuba bangecac sangi isoc homac yombong anggecde. Ngic mong ye sangi osoyunudarudeu ye geac bangecfocga ifingoc naric osoyunudarude. 
GEN.13.17	Ni bangec imoc ge gembadeac ge yacma wihanac made nga emuhacnac erede amma noboc noboc fekende imohai yerecgema kemma imoc sasawa hendacna.”
GEN.14.1	Anu Sinecar ngictau Amerafel nga Ellasar ngictau Arioc nga Elam ngictau Kedor Lacomer amma Goyim ngictau Tidecal 
GEN.14.2	yeni ngictau yomoc yenigoc ewekpekpe anggec, Sedom ngictau Bera nga Amora ngictau Biresa nga Adema ngictau Sinecaw nga Tsewoyim ngictau Semecewer amma Bela ngictau. Bela imoc Tsocarac kpara mong. 
GEN.14.3	Ngictau imoc sasawa yeni Siddim
GEN.14.4	Yeni kifa 12 Kedor Lacomer yeac bageu kecma kifa 13 ammanu ine heremiacfaka ammima ye wagec. 
GEN.14.5	Anu kifa 14 ammanu Kedor Lacomer nga ngictau yegoc kecgec yeni kemma Aseterot Karenayim imohai refaingic
GEN.14.6	Yunuma imohacnac kemma Secir sifecfu
GEN.14.7	Anu imohacnac dzigenema En Misepat
GEN.14.8	Anu Sedom ngictau, Amora ngictau, Adema ngictau, nga Tsewoyim ngictau amma Bela
GEN.14.9	Kensikema noboc nammagec Elam ngictau Kedor Lacomer nga Goyim ngictau Tidecal nga Sinecar ngictau Amerafel amma Ellasar ngictau Arioc, imoc yeni noboc nanggec. Noboc 4 nga noboc 5. 
GEN.14.10	Nga Siddim tumiau bangecsopeaac
GEN.14.11	Woragec yeni Sedom nga Amora yeneac finacngina nga yakangina sasawa mema kendacgec. 
GEN.14.12	Amma yeni Awram daraac medac Lot Sedom amau tacyac anec ye yengena nga finaha sasawa ifingoc meyunudacma kenggec.
GEN.14.13	Anu ngic mong ye dzikacac ebicfunac worama kemma hebiraiongic Awram siduc ammiec. Awram ye naso imohai amoringic Mamere yeac terebint icguru nanggec imohai tacyac anec. Anu Mamere nga dacmunahora Esekol nga Aner yeri Awramgoc dzadzahac amma kecgec. 
GEN.14.14	Anu yeni sactosea mema kenggec Awram ye ine siduc imoc negemma imohai ngic yeac amau fingecma kecgec amma dzikackpekpe negendae yeneac kpetecngina 318 ifi meyunuu ngaba kisangyunu kengkecma Dan bangecfu sikegec. 
GEN.14.15	Amma ngicfora mendzicyunuu habu yohockang anggec ye amma enac tofoc tofohongicfora yeni tofocnau ewema kengkecma Awram ngicfora yeneng firang amma yunukporac ayemmema kengkecma Howa amau Damasek amaac nortbigeng meficyunugec. 
GEN.14.16	Meficyunuma finacngina megec imoc momoc sasawa wangecyunudacma sactosoya Lot enengnaroangforagoc nga yeac ramaburumakahabu amma ngicngac momoc sasawa yegoc kecgec imoc yeni mingingnginaaru monggoc merengyunudacgec.
GEN.14.17	Anu Awram ye firang amma Kedor Lacomer nga ngictau ogofora yunuma dzigenemanu Sedom ngictau ye yacma Sawe tumia
GEN.14.18	Ammanu Salem ngictau Maleki Tsedek ye Anutu Engenatoa yeac sesememe kefec. Nga yeng Awranggac icsogong nga waing mema kenec. 
GEN.14.19	Kemma kenehema yofi edeec, “Anutu Engenatoa bangec nga kurumenga kurumenga meficyunuec yeng Awram ge kenecgubeso. 
GEN.14.20	Anutu Engenatoa kenehebesonga. Yeng ngabafocga marigau faiyunudac.” Nga Awram ye wiac sasawa tennunac mocgu imocacsoc hendzicma Maleki Tsedek midarec.
GEN.14.21	Anu Sedom ngictau ye Awram yofi dema edeec, “Ngicngacfocna monggoc merennendacna nga finac imoc ine wana fegenu.” 
GEN.14.22	Ifi deu Awramngo yofi deec, “
GEN.14.23	‘Neng finac sasawa Awram desimidarai.’ ge ifidebanggac ni wambagaac witihanec mong me hanitabe witiha mewiac mong gearunac naric mi mebade. 
GEN.14.24	Medac yeneng wiac nedauimocsac febeso amma ngic nigoc kecdau Aner, Esekol nga Mamereyenengsac wiac tosea mebisia. Ni ine wiac mong mi mebade.”
GEN.15.2	Deu Awram ye yoac turunga yofi merenec, “
GEN.15.3	Amma torokpema yofi deec, “Negennec, ge nambarac mong mi nennec imocac negenna, enac tofoc tofohona amanau fingerec yeng kecma wiacna sasawa medarude.” 
GEN.15.4	Imohaingoc, 
GEN.15.5	Ifi dema 
GEN.15.7	Amma yofi edeec, “Ni 
GEN.15.8	Ifi deu Awram ye yofi deec, “
GEN.15.9	Ifi deu 
GEN.15.10	Ifi deu Awram ye wiac sasawa imoc mema haec. Hama yang sasawa imoc hendziru yohockang noboha noboha anec. Anu areng yohockang noboc noboc arengyunuec. Nga neng yohockang imoc ine mi hendzirec. 
GEN.15.11	Nga kikic yeni hagec Awram ye kisangyunuec.
GEN.15.13	Kengec kpeu 
GEN.15.14	Amma yeni bangecareng imoc yeneac enac tofohogecde, bangecareng imoc yeni neng fakangina imocac turunga kpouyemmebesandua. Anu imocac ngadeau yeni imohacnac finac homac medacma kembesandae. 
GEN.15.15	Ge geangga esangabofocga homema kenggec yenearu ruaegoc kembesannec. Ge naric kecma ngic kpengeng yombong amma homena tonggogubesandae. 
GEN.15.16	Amma amoringicngac yeni kopocsicnginaac kpete hafoangoc mi mesidauac yeni kecmagec fingecsahe andenga 4 ammanu monggoc dzigenema yei habesandae.”
GEN.15.18	Wenac imohai 
GEN.15.19	Imoc keningic, kenidzingic, kademongngic, 
GEN.15.20	hitingic, peridzingic, refaingic, 
GEN.15.21	amoringic, kenacangngic nga girigasingic ammayewusingic, ngic imoc yeneac bangec.”
GEN.16.1	Awram enema Sarai ye yeac kogoc mong mi meec. Nga ye Aigita bangecfunac wanacngac mong mekefec kpara Hagar. 
GEN.16.2	Nga Saraingo Awram yofi dema edeec, “Negennec, 
GEN.16.3	Nga Awramgac enema Sarai ye wanacngaha Hagar hesickema kemma ewea Awranggaru fau yeac enema anec. Awram ye Kenacan bangecfu kifa 10 kefu wisickeec naso imohai faka imoc fingerec. Wanacngac imoc ye Aigita bangecfunac. 
GEN.16.4	Nga Awram ye Hagararu kemma yegoc feu hereagoc anec. Amma sabacgoc anduae ifi negemma Sarai henu mau meenti memati ammiec. 
GEN.16.5	Ifi ammiu Saraingo Awram yofi dema edeec, “Ebic nearu fingecde imoc geac kopocsic. Ni neannaoc wanacngacna geac hoannu faiba gegoc kecma hereagoc ande imocac hemba ye ni nenu mau meenti memati anende. 
GEN.16.6	Ifi deu Awramngo Sarai yofi dema edeec, “Negennec, wanacngacga ye geac bageu kecdeac ge noc faka ammina ngereeudeac negennec imoc naric ammibesena.” Ifi deu Sarai ye Hagar ngaba yoac nga faka goria goria ammima memeting ammikefu ye ngac kunenga wama woraec.
GEN.16.8	Meficgema yofi dema kpesimiec, “Hagar, Saraiac wanacngac ge dahacnac hama dahai kennadeac annec?” Ifi deu Hagarngo yoac turunga yofi merenec, “Ni ngac kunenna Sarai wama woraduae.” 
GEN.16.9	Ifi deu 
GEN.16.10	Amma torokpema yofi dema edeec, “Ni bangecfocga mesaheyunuba homac yombong anggec naric mi osoyunudacbesandae.” 
GEN.16.11	Amma monggoc yofi edeec, “Negennec, ge ebicgoc amma medac mong menade. Nga 
GEN.16.12	Ngic imoc ye katedonggi isoc amma kefude. Ye ngic sasawa yeneac ngaba anu ngic sasawa yeni ifingoc yeac ngaba anggecde. Nga ye sactosofora sasawa yeneac ngabangina ambesande.” 
GEN.16.13	Anu Hagar ye negenec Anutu ni nengande ye kapianec hendua. Nga 
GEN.16.14	Nga doku kiwa imocac kpara yofi kpacgec Becer Lahai Roi
GEN.16.16	Awram ye kifaya 86 ammanu Hagarngo yeac medaha Ismacel meec.
GEN.17.1	Anu Awram ye kifaya 99 ammanu 
GEN.17.2	Ifi anna ni gegoc dzadzahac mema bangecfocga mesaheyunuba homac yombong ambesandae.”
GEN.17.3	Ifi deu Awram ye kicmesuya bangecfu hetutuckema feec. Feu Anutungo yofi dema edeec, 
GEN.17.4	“Negennec, ni gegoc dzadzahac mebade imoc yofi, ge ngicngacareng homac yeneac kisicngina ambesannec. 
GEN.17.5	Nga ni faiguai, imoc ge ngicngacareng homac yeneac kisicngina ambesannecac amma kpacga Awram
GEN.17.6	“Ni ge mesaheguba seregurutoa yombong ambesannec. Nga geac sacarennac ngicngacareng homac fingecbesandae amma yenearunac goa ngictau ambesandae. 
GEN.17.7	Ni ge nga bangecfocga ngenigoc dzadzahac yofi ambade ni Anutungina amma kecengkecbesandua. Imoc ge nga bangecfocgaac fingecsahe nga yeneac fingecsahe yenigoc dadzahac imoc feengkecbesande. 
GEN.17.8	Anu Kenacan bangectoau yaguc kuric kecnec imoc hafoangoc ge nga bangecfocga ngemmeba mema mingina anggec ngeneac feengkecbesande nga ni Anutungina amma kecbesandua.”
GEN.17.9	Ifi dema yofi edeec, “Ge dzadzahac imoc mekecbesena, ge nga bangecfocga fingecenggecde ngeni dzadzahac imoc mekecbisia. 
GEN.17.10	Anu ni nga ge bangecfocgagoc ngeni botucninau dzadzahac fede imoc mekecbisia. Imoc yofi, ngic nga medacfocngina sasawa sebinginaac tosea herecgedacbisia. 
GEN.17.11	Sebinginaac tosea herecgegec imocngo ni nga ngeni botucninau dzadzahac fingerec fede imocac kpetea ambeso. 
GEN.17.12	Gearunac esamedacfocga nga bangecfocga erebesandaesoc yeni fingecgec uameme 8 imohai sebinginaac tosea herecgekecbisia. Nga wanacngic geac amau fingecgecde amma kuricngic yenearunac wanacngic silwadzongo bummeyununade nga geac esangabofocga me bangecfocga mi andae yeni ifingoc momoc sasawa kpete imoc medacbisia. 
GEN.17.13	Foracngoc, wanacngic geac amau fingecma kecgecde amma ngic silwadzonginango bummeyunugecde yeni sasawa sebinginaac tosea herecgebisia. Ifi anggec neac dzadzahacac kpete ngeneac sebiu fefeseri feengkecbeso. 
GEN.17.14	Anu ngic mong sebia tosea mi herecgema eng kefudeu ye habufora yenearunac meickebesonga. Imoc yofiac, ye neac dzadzahacna kpede.”
GEN.17.15	Ifi dema torokpema Awraham yofi edeec, “Ge enengga kpara Sarai monggoc mi kpacbesena. Ni yaguc hanahema yeac kpara Sara
GEN.17.16	Ni ye keneheba ye geac medacga mong meude imoc neng genduae. Ni ye keneheba yeac sacarennunac ngicngacareng homac fingecbesandae. Nga yenearunac goa yeni ngicngac yeneac ngictau ambesandae.”
GEN.17.18	Awraham ye ifi negemma Anutu yofi dema edeec, “Ismacel ye geac kicfu kefude imocngo soha ande.” 
GEN.17.19	Ifi deu Anutungo yofi dema meremmiec, “Foracngoc, enengga Sara ye ine medacga mong meude ge yeac kpara Itsak
GEN.17.21	Anu dzadzahacna imoc ine Itsakaru meseribade. Sara ye kifa fanihau naso yofinenggac meude.” 
GEN.17.22	Anutungo Awrahamgoc yoara ifi desima ye wama enec.
GEN.17.23	Anu Awraham ye medaha Ismacel nga wanacngicfora ameau fingecdacma kecgec nga ngic silwadzongo bummeyunudarec amma ameau ngic kecdacgec ngic imoc sasawa meyunudacma Anutungo edeec imocac sirihau uameme imohaingoc sebingina tosea herecgedarec. 
GEN.17.24	Awraham ye kifaya 99 ammanu yengena sebia tosea herecgegec. 
GEN.17.25	Anu medaha Ismacel ye ine kifaya 13 ammanu sebia tosea herecgegec. 
GEN.17.26	Awraham nga medaha Ismacel yeri uameme mocgungoc sebingira tosea herec herecgea. 
GEN.17.27	Amma Awrahamgac amau ngic kecdacgec imoc wanacngicfora yeac amau fingecma kecgec amma kuricngic yenearunac ngic silwadzongo bummeyunuec yeni momoc uameme imohaingoc sebingina tosea herecgedacgec.
GEN.18.1	Ama gerec yombong anu Awraham ye Mamereac terebint ic nanggec imohai kporucamayaac naguyau tacmanu 
GEN.18.2	Ye tarecfunac fimiacma ngic harebec yeac wegenac nanggec yenenec. Yenemma kporucama wama meficyunuudeac nedzima yenearu kemma bangecfu ngonducnema 
GEN.18.3	yofi deec, “Kebu, ge neac negenna ngereeudeu enac tofoc tofohoga feracnuma mi kembesena. 
GEN.18.4	Ngeni kemma ic nokumahau tacnegemmagec deba dokunec mong mehama ngemmegec haningina dzuacmagec 
GEN.18.5	ni icsogong kapianec mehama ngemmeba meseringunuude. Ngeni enac tofoc tofohongina nearu hadaeac amma icsogong ngemmeba nemaguc ine singngina torokpema kembisia.” Ifi deu yeni yofi meremmigec, “Denec isoc naric anna.”
GEN.18.6	Ifi degec Awraham ye kporucamau bic yombong kemma emma Sara yofi dema edeec, “Ge farawa seuha kpac yombong pake
GEN.18.7	Ifi dema nedzima burumakafora yenearu kemma burumaka medaha mong gombunga nga pereckea meisinggema mehaec. Mehama uangiha mong miu ye bicbic yombong houdacma ohoec. 
GEN.18.8	Dzeu Awraham ye namu gbori nga namu kpara yoghurt
GEN.18.9	Anu yeni yofi dema kpesimigec, “Enengga Sara ye dahai?” Kpesimigec yeng yofi merengyemmeec, “Ye edi kporucama manau tacde.” 
GEN.18.10	Ifi deu yenearunac mongngo yofi deec, “Foracngoc, ni kifa wimocac wenacnaso yomoc isoc anude imohai gearu monggoc habade. Anu negennec, naso imohai enengga Sara ye medac mong mema tarude.” Sara ye ine ngadeau kporucbedzonaguu kedzac kpema tarec. 
GEN.18.11	Awraham nga Sara yeri bic ngicngac kpengeng anoc nga Sara ye ngac kogoc meandae ifi isoc monggoc mi anec. 
GEN.18.12	Imocac amma Sara ye negen negengango yofi negemma dzomoreec, “Ni ngac kpengeng nga ewena ye bic ngic kpengeng anu wiac imocac songo dafi monggoc meficgebade?” 
GEN.18.13	Ifi negenu 
GEN.18.14	Ifi dema yofi deec, “
GEN.18.15	Ifi deu Sara ye kengec amma, “Kpac, ni mong mi dzomoredua i.” Ifi deu yofi meremmiec, “Kpac, ge dzomoredang.”
GEN.18.16	Anu ngic harebec yeni yacma imohacnac Sedom amaubigeng kenggec. Kembesonga anggec Awraham ye momocngoc yeni sinnu faiyunubeso yenahafoc kenggec. 
GEN.18.17	Kemmagec 
GEN.18.18	“Foracngoc, Awraham ye ngicngacareng kuneng nga kuhagoc anude amma yeac amma bangeha bangeha ngicngac yeni kenecnginagoc anggecde. Imocac ni faka me wiac mong ambeso negenduae imoc Awraham naric mi hesonggemibade. 
GEN.18.19	Anu yeac esamedacfora nga yeneac esamedacfocngina yeni neac sing modacgecdeac ye imoc edeyunuudeac meisinggeai. Yeni faka dindingac modacma yoacfu faka fora angkecgecdeu ni Awraham yeac wiac deserimiai imocac fora sasawa meficgeyemmebade.”
GEN.18.21	Ni kemema ngicngac imoc yeneac fakangina hembade. Kpakpac nearu hau bic negenai nga yeni yoac imocacsoc angkecgec me kpac, imoc kemma hemma negembade.”
GEN.18.22	Anu ngic yohockang yeri imohacnac ferecgema Sedom amaubigeng kemeoc nga Awraham ye ine 
GEN.18.23	Namma 
GEN.18.24	Taong imocac botuhau ngicngac dindingac 50 kecdae gedang. Ifi anu ge imoc kpetotienade me ge ngicngac dindingac 50 yeneac amma taong imoc kopocsiha wanade? 
GEN.18.25	Ge wiac yomoc negemma ngicngac dindingac nga ngicngac Anutu ngadehema mangana megecdeac ayemmeande yeni momoc yunubeso annade imoc geac faka mi ande. Bangec sasawaac desi desingic ge sifu desidesifaka fora modacma isingyunubesena.” 
GEN.18.26	Ifi deu 
GEN.18.27	Ifi deu Awraham ye meremmima yofi deec, “Kebu negennec, ni sendung nga hama isoc amma yoac debadeac kpae sifu mi heinenna. 
GEN.18.28	Ngicngac dindingac 50 debare yenearunac 45 meficyununade gedang. Meficyunuma ge ngicngac 5 yeneac amma taongtoa hafoangoc kpetotienade me?” Deu yofi meremmiec, “Ni imohacnac ngicngac 45 meficyunubadeu taong mi kpetotiebade.”
GEN.18.29	Ifi deu Awraham ye torokpema yofi deec, “Ge ngicngac 40sac meficyununade gedang.” Deu yofi meremmiec, “Ni ngicngac 40 yeneac amma mi ambade.” 
GEN.18.30	Deu Awraham ye yofi deec, “Ni yoac torokpema debadeac Kebu ge sifu neac herega mi bubeso. Ge ngicngac 30 meficyununade gedang imoc dafi annade.” Deu yofi meremmiec, “Ni ngicngac 30 meficyunubadeu yeneac amma mi ambade.”
GEN.18.31	Deu Awraham ye yofi deec, “Negennec, ni Kebu gegoc yoac monggoc deba kopocsicna wana. Ge ngicngac 20sac meficyununade gedang.” Ifi deu Kebungo yofi meremmiec, “Ni ngicngac 20 yeneac amma taong imoc mi kpetotiebade.” 
GEN.18.32	Ifi deu Awraham ye yofi deec, “O Kebu, ni naso mocgusac yoacna monggoc torokpema deba herega mi bubeso. Ge ngicngac 10sac meficgema faka imoc annade me?” Ifi deu KEBUNGO yofi meremmiec, “Ni ngicngac 10 yeneac amma taong imoc mi kpetotiebade.” 
GEN.18.33	Ye Awrahamgoc yoac imoc desiu wisickeu kenec. Kenu Awraham ye dzigenema monggoc ameau kenec.
GEN.19.2	“Kunenghocna negenec, ngeri yaguc tofocnac enac tofoc tofongira neac amau hama haningira dzuacma imohai febesera. Wereckenu asoacguc yacma ine singngira naric torokpema kembesera.” Ifi deu yeri yofi meremmioc, “Kpac, tofocnac neri naric amasobennu fedede.” 
GEN.19.3	Ifi deec Lot ye ine seseri anu yeri yearu kemma ameau enoc. Enec wiacfora edeyunuu yereac yakatoa nga icsogong yisa kpac ohoma mehama yemecgec neoc.
GEN.19.4	Anu yeri gau mi femaecngoc Sedom taonggac ngic, manggac nga medac sasawa yeni hama ama yerecgedacma 
GEN.19.5	Lot kpacma yofi degec, “Yaguc tofocnac ngic gearu hadaoc yeri dahai? Wangecyuruma mana yerigoc fenide.” 
GEN.19.6	Ifi degec Lot ye yacma yenearu tireu kemema nagu heima yofi dema edeyunuec, 
GEN.19.7	“Tosofocna, ngeni faka mangana ifia mi ambisia. 
GEN.19.8	Negenggec, neac naroanghocna yohockang kecdape yeri ngic yenigoc mong mi kefoc. Ni yeri wangecyuruma ngenearu maba faka mong ayecmebeso dema naric ayecmema songongina mesigecde. Nga ngic yohockang imoc yeri ine wiac mong mi ayecmebisia. Yeri neac amawarocfu hadaocac wayurubisia.” 
GEN.19.9	Ifi deu sedomngic yeni yoac imoc negemma yofi degec, “Foracngoc, ngic imoc ye nenearu kuric hama kecma nenang fakanina isinggema mi desibeso. Lot, ge meickena. Nga noc faka yeri ayecmenide imoc ferahema ge anggennide.” Ifi dema Lotac wegenac yombong bic kemma nagu hetackebeso anggec. 
GEN.19.10	Ifi anggec ngic yohockang ama manau taroc yeri maringira sineec ngadeau kemeu Lot kpedziec ama manau enu nagu heioc. 
GEN.19.11	Anu yeri ngic manggac nga medac ngadeau nanggec imoc yeneac kicngina imohaingoc mekundungkpeec yeni ama naguya hofocgec.
GEN.19.12	Ifi amma Lot yofi dema kpesimioc, “Geac tosofocga yomohai mong kecdae me? Kpegafocga me naroang medacfocga me wiacfocga goa yeni taong yomohai kecdaesoc yeni taong yomohanac meyununa worama kembisia. 
GEN.19.13	Imoc yofiac, neri taong yomoc ngicngacforagoc kpetotiebeso andipe. Taong yomocac mingingforaac amma kpakpac kuneng 
GEN.19.14	Ifi deec, Lot ye kemema ngic naroanghora meyurubeso anoc yeri yofi dema edeyuruec, “
GEN.19.16	Ifi deec ye kenudeac bic mi efaiec. Nga angero yeri ine ye 
GEN.19.17	Faiyunuma angero mongngo yofi dema edeec, “Ge homebanggacsoc imocac amma kengworabesena. Nga dzigenefi mi ambesena nga tumiatoau mi tacnegembesena. Ebicngo meicgubacac tikiu bic worama kendacbesena.”
GEN.19.18	Ifi deec Lotngo yoac turunga yofi merenec, “Kebu, kopocsicna wana, ifi kpac. 
GEN.19.19	Ge enac tofoc tofohoga ni negenna negereeu nanggenuma kekecna onggongedang. Nga tiki imoc hereau yombong fedeac ni tikiu naric mi embade, imohai emba dema kemba ebicngo feracnuu homebaiac. 
GEN.19.20	Negennec, taong kapianec edimoc wegenac fede imoc taong kapia nga imohai worabadeac anduae. Ge negennenna worama kemma imohai kecma kekecna onggonggebade. Taong imoc kapia ande.” 
GEN.19.21	Ifi deu angerongo yofi dema meremmiec, “Imoc naricngoc, negennec, ge denec ifi isoc naric ambade. Ni taong dedang imoc mi kpetotiebade. 
GEN.19.22	Anu ge imohai mi kengsikena ni wiac mong ambeso osibadeac ge bicbic yombong worama ihai kembesena.” Imocac amma taong imocac kpara Tsocar
GEN.19.23	Anu wenac eremanu Lot arengfora yeni Tsocar kensikegec. 
GEN.19.24	Kensikemagec 
GEN.19.25	Mama taong sasawa nga tumia fekenec imoc hembac kpembarackema ngicngac sasawa amma bangec witiau wiac eredarec imoc yonohodarec. 
GEN.19.26	Anu Lot enema ye ewea modacma kemma dzigene fiu kenu imohaingoc sebia seriu kondunghoc yombong anec.
GEN.19.27	Anu Awraham ye asoac yacma 
GEN.19.28	Kemma kic fiu Sedom nga Amora taong taroc bangec tumia imohai kemeu henu bangecfunac gerec dubuhegec dzeande hosuctoa siriha ifia yombong ereec. 
GEN.19.29	Anutungo tumiau taong sasawa tackenggec imoc kpetotieyunuec naso imohai Awrahamgac negensima Lot imocac botuhaunac meickeec. Ye taong warac fekenggec Lot ye imohai feyac kengkefec imoc sasawa hembac kpembarackedarec.
GEN.19.30	Lot ye ine Tsocar taonnu kefudeac kengec kpeu naroanghora yerigoc bangec imoc wama sifecfu emma hocsingau kecgec. 
GEN.19.31	Kecma naso monnu darango munia yofi dema edeec, “Mannira ye ngickpengeng ande nga bangec yomohai ngic mong mi kecdae. Imocac bangectoa bangecac faka fede imoc modacma ngic mongngo hama mi menuruude. 
GEN.19.32	Imocac amma nerang mannira yofi ammide, waing doku gumede nema ubia sufuu yegoc fema yearunac esangabofocniragoc andede.”
GEN.19.33	Ifi dema tofocnac imohai mangngira waing doku gumeec negen negena sufuu femanu waracnaroangango mama feec imohai emma yegoc feec. Naroango mama yegoc feec nga yacma kenec imoc mamango mong mi negenec. 
GEN.19.34	Anu ama wereckenu warac naroangango munia yofi dema edeec, “Negennec, ni worang tofocnac manniragoc fedua. Nerang yaguc tofocnac waing doku monggoc gumede feu geng mong emma yegoc febesena. Anu nerang manniraarunac gborichocnira fingerecdeac ifi andede.”
GEN.19.35	Ifi dema yeri tofocnac imohai mangngira waing doku monggoc gumeec neec. Neu ubea sufuu naroanga kapiango emma mangngiragoc fema yacma kenec. Anu yeng ifi anu mamango ifingoc mi negenec.
GEN.19.36	Lot naroanghora yeri ifi amma mangngiraarunac heregoc anoc. 
GEN.19.37	Nga waracnaroango medac mong meec. Mema kpara Mocaw kparec. Anu yeng mocawngic yaguc kecdae yeneac bangecngina ande. 
GEN.19.38	Nga naroanga kapia ye ifingoc medac mong meec. Mema kpara Ben Ammi kparec yeng ammongngic yaguc kecdae yeneac bangecngina ande.
GEN.20.2	Amma amabangec imohai kemma enema Saraac yofi deec, “Ye nainna.” Ifi deu Gerar taonggac ngictau Awimelec yeng sueyunuu kemma Sara wangecma hagec.
GEN.20.4	Ifi deu Awimelec ye Sara mong mi kpesereecac yofi deec, “Kebu, ge ngicngacareng dindingac nununadeac denec? 
GEN.20.5	Awraham ye ine yofi dema edenudac, ‘Ngac imoc nainna.’ Nga ngac ye ifingoc dedac, ‘Ngic imoc nainna.’ Imocac ni angammemena sufu sufuya mong mi andua nga marina kongaha yombong anu kopocsic mong mi meficgedua.” 
GEN.20.6	Ifi deu Anutungo gaungoc yoara turunga yofi meremmiec, “Ge angammemega sufu sufuya mong mi andang imoc negenduae nga neng ye kpeserebanggac kpae heigemma onggongguba nearu kopocsic mi meficgedang. 
GEN.20.7	Awraham ye neac profete imocac amma ge yeac enema meremmibesena. Anu ge kecnadeac yeng geac numubeso. Anu negennec, ge enema mi meremminadeu ine ge nga wiacfocga ngeni sasawa homedacgede.”
GEN.20.8	Ifi hemma Awimelec ye asoac yombong yacma enac tofoc tofohofora kpedzucyunudacma Kebungo yoac edeec imoc sasawa edeyunudaru yeni imoc negemma kengec kuneng anggec. 
GEN.20.9	Anu Awraham heitaima yofi dema kpesimiec, “Ge noc faka yombong anemmedang? Ni noc faka mong mangana anggenduaac ge ni nga bangecarengfocna sebiu faifai ifi anemmedang? Ge nearu faka mi angana andang.” 
GEN.20.10	Ifi dema torokpema Awraham yofi dema kpesimiec, “Ge dafi negensima faka imoc andang?” 
GEN.20.11	Ifi deu Awrahamngo yoac turunga yofi meremmiec, “Ni yofi negensima faka imoc andua. Bangec yomohai ngic sasawa yeni Anutuac kengec mi angandae imocac yeneng enennaac amma ni kpebucnubauac. 
GEN.20.12	Anu foracngoc, ye nainna ifi dedua. Mannira mocgu nga nonggohocnira tembuc tembuc anu ni ye meai. 
GEN.20.13	Nga Anutungo suenuu mannaac amabangec wama bangec monnu hayai naso imohai neng yofi dema edeai, ‘Bangec ihai me ihai kemma neac ewena heima yofi edeyunubesena, Awraham ye nainna.’ ”
GEN.20.15	Faiyunuma Awraham yofi dema edeec, “Negennec, bangec yomoc sasawa imoc neac bangec. Ge damohai amaga mema kecbeso anggenu naric mema kecnade.” 
GEN.20.16	Amma ye Sara yofi dema edeec, “Negennec, ni silwadzo 1000 naingga miduae imoc gearu ebic fingecdacac amma. Imoc ngicngac sasawa gegoc kecdae yeni yofi negenggecde ye kopocsic mong mi meficgedac.” 
GEN.21.2	Nga Awraham ye ngickpengeng ammanu Anutungo naso miec imoc hau Sara ye Awrahamgac medac mong kpenanggema meec. 
GEN.21.3	Nga Awraham ye Sarango medaha meec yeac kpara Itsak kparec. 
GEN.21.4	Anu Awraham ye medaha Itsak fingeru uameme 8 wisickeu Anutungo edeec imocac sirihau sebiaac tosea herecgeec. 
GEN.21.5	Awraham ye kifaya 100 ammanu medaha Itsak fingerec.
GEN.21.7	Ifi dema torokpema yofi deec, “Warac merang Awraham yofi edebac, ‘Sarango kogoc mong mema namu gumeude.’ Anu ni sifu Awraham ye ngickpengeng ammanu yearunac medac mong medua.”
GEN.21.8	Anu kogoc ye yadima namu waec naso imohai Awrahamngo yaka kuneng ohou negec. 
GEN.21.9	Anu Sara ye henu aigitangac Hagar yeac medaha Awrahamgarunac meec ye Itsakgoc ariac amma defagoc ammima dzomoreec. 
GEN.21.10	Ifi hemma Awraham yofi dema edeec, “Wanacngac yeac medacngo neac medacna Itsak yegoc nerang maridzoming momoc mi mebesandape imocac ge wanacngac medahagoc kporacyuruna kenec.” 
GEN.21.11	Ifi deu Awraham ye medaha Ismacelac ubia homac manganeec. 
GEN.21.12	Manganeu ine Anutungo Awraham yofi dema edeec, “Itsakacarusing geac bangecfocga yombong debesandaeac ge wanacngac nga medacga yereac ubamangang mi anna. Sarango yoac sasawa edeguude imoc modacbesena. 
GEN.21.13	Nga wanacngacac medac ye geac medac andeac ye ifingoc mesaheba bangecfocga ngicngacarengtoa ambesandae.”
GEN.21.15	Nga sebibokonnu doku kpac anu Hagarngo medac icbarama mong nanec imocac haniau wau feec. 
GEN.21.16	Feu ye yengena tebemedaha kpesaigec hereau kengande ifi isoc kemma tarec. Ye yofi dema ifi anec, “Ni dafi medac hemma tacbare homeude.” Ifi dema medac feec imoc wama edi kemma tacma kiac udumeng kuneng kiarec.
GEN.21.17	Anu Anutungo medacac kiac ubaudumeng negenu Anutuac angerongo kurumennunac kpacma Hagar yofi dema edeec, “Hagar, ge dafi annec? Anutungo medac edi fede yeac kiac ubaudumeng negendacac ge kengec mi guu. 
GEN.21.18	Neng ye mesaheba bangecareng kuneng ambesandeac ge yacma kemma medacga miacma mariau seria mena.” 
GEN.21.19	Ifi dema kiwa merecgeu kic fima henu dokuteng mong taru kemma sebibokonnu doku fima hama medac gumeec. 
GEN.21.20	Anu Anutungo medac henggareng ammimanu yadiec. Yadima bangeckisiu kecma tebe kperec kperecgeac negen negengngic anec. 
GEN.21.21	Ye Paran bangeckisiu kefec anu nonggeango Aigita bangecfunac ngac mong wangecma hama miec.
GEN.21.23	Imocac amma ge ni nga bangecfocna ikoc mi anemmenadeac Anutuac kpacfu yofi deseribesena. Neng ge ogo anggemma hayai ifi isocngoc geng ni nga bangec yomoc kuric kecnec imocac ngicngac neni ogo anemmebesena.” 
GEN.21.24	Ifi deu Awrahamngo yofi deec, “Ni ifi ambadeac deseriduae.”
GEN.21.25	Awimelecac enac tofoc tofohongicfora yeneng Awrahamgac dokuteng warac wangecgec imocac Awrahamngo ebicyoac deec. 
GEN.21.26	Ifi deu Awimelecngo yofi deec, “Ngic damoc yeneng ifi anggenggec imoc ni mi negenduae. Geng imocac siduc mong mi anennec nga ni ifingoc imocac siduc mong mi negenai yagucsac negenduae.” 
GEN.21.27	Anu Awrahamngo ramaburumaka goa mema Awimelec miu dzadzahac anoc. 
GEN.21.28	Nga Awraham ye ramahabutoaunac ramamedaha ngagera seweng mendzicyunuma tembuc faiyunuec. 
GEN.21.29	Ifi anu Awimelecngo hemma yofi dema kpesimiec, “Ge ramamedaha ngagera seweng imoc mendzicyunuma tembuc faiyunudang, imocac siriha dafi?” 
GEN.21.30	Ifi dema kpesimiu Awrahamngo yofi meremmiec, “Neng dokuteng yomoc usuyai nga geng imoc ngicngac yeneac kicfu deficgema deserinennadeac ramamedaha ngagera seweng yomoc neac mariunac menade.”
GEN.21.31	Anu yeri imohai yoac demeserima deocac bangec imocac kpara Becer Sewa kpacgec. 
GEN.21.32	Yeri Becer Sewa bangecfu dzadzahac anoc. Anec wisickeu Awimelec nga yeac wasaingicfora yeneac kapten Fihol yeri pelistingic yeneac bangecfu dzigeneoc. 
GEN.21.33	Anu Awraham ye ine Becer Sewa bangecfu tamarisk ic
GEN.21.34	Anu Awraham ye pelistingic yeneac bangecfu naso herea kuric kefec.
GEN.22.2	Ifi deu Anutungo yofi deec, “Ge medacga Itsak mocgusac yeac songo kuneng negengannec yenoc geanggaoc Moria bangecfu wangecma kemma tiki mong edzacgubade imohai ye ni sesegerec anembesena.”
GEN.22.3	Ifi deu Awraham ye asoacngoc yacma donggiya mengerema enac tofoc tofohohora yohockang nga medaha Itsak hesicyunuec. Amma hosuc oho ohoac gerec hendzicma mema yacma Anutungo bangec deecmoc imohai kenggec. 
GEN.22.4	Kengkecmagec uameme harebec ammanu Awrahamngo kic fiu enu bangec deecmoc edi feu henec. 
GEN.22.5	Feu hemma enac tofoc tofohohora yofi dema edeyuruec, “Ngeri donggigoc yei tarec ni medacgocsac edimoc emma Anutuac kicfu ngonducnemaguc ngerearu monggoc dzigenema madede.”
GEN.22.6	Ifi dema Awraham ye sesegerec oho ohoac gerec mema medaha Itsakac witiau faiec. Nga ye yengena ine gerec dzedzea nga soe meec. Meu yerahafocngoc kenoc. 
GEN.22.7	Sinnu kemma Itsakngo mama Awraham yofi dema kpesimiec, “Manggac.” Deu deec, “Oc, medacna dena.” Deu medahango yofi deec, “Negennec, gerec mosora nga feranga imoc mekecdipe nga sesegerec ohodede imocac rama damoc?” 
GEN.22.8	Ifi deu Awrahamngo yofi deec, “Medacna, Anutu yengenaoc sesegerecac rama meficgeude.” Ifi deu yerahafoc kenoc.
GEN.22.10	Faima maria sinema medaha kpeudeac soe meec. 
GEN.22.11	Meu 
GEN.22.12	Ifi deu yofi meremmiec, “Ge medacgaaru mariga mi sinena nga wiac mong mi ammina. Ge medacga mocgu ye mi segerenendanggac amma ge Anutuac yoac modacma eweheihei ammiannec imoc yaguc negengguduae.”
GEN.22.13	Ifi deu Awraham ye dzigenema ngadeau fima henu ramangiwa mong baihango ic gigidangau fau keme gidanggeu nanec. Nanu Awraham ye kemma imoc mema medahaac turunga rama imocngo sesegerec ohoec.
GEN.22.14	Ifi amma Awraham ye bangec imocac kpara yofi kparec, “
GEN.22.15	Anu angero ye kurumennunac Awraham monggoc kpacma yofi deec, 
GEN.22.16	“
GEN.22.17	ni kenecguyombonggema bangecfocga homac yombong mesaheyunuba sawau asomeng tackendae nga kondunnu sangi fekende ifi isoc ambesande. Nga bangecfocga yeni ngabafocngina feracyunuma yeneac amabangec mema mingina ambesande. 
GEN.22.18	Nga geng yoacna tofohodang imocac amma geac bangecgaac arennu bangecfu ngicngacareng sasawa kenecnginagoc ambesandae.’ ”
GEN.22.19	Ifi deu Awraham medahagoc yeri enac tofoc tofohohora yerearu dzigeneoc. Dzigeneec yeni yacma yenahafoc Becer Sewa bangecfu kenggec nga ye wiacforagoc imohai tacyac anggec.
GEN.22.20	Anu wiac imoc wisickedacmanu Awraham siduc yofi dema edegec, “Negennec, Mileka nga munaga Nahor yereac nambaracfocngira fingecgec. 
GEN.22.21	Yeneac kpacngina ine yofi waracmedaha imoc Uts nga yeac bageau Budzi amma Kemucel ye ine Aram mama. 
GEN.22.22	Amma Kesed, Hadzo, Piledas nga Yidelaf amma Betucel.” 
GEN.22.23	Betucel imoc Riweka mama. Awraham munia Nahor yeac enema Mileka ye medac 8 imoc meyunuec. 
GEN.22.24	Nga wanacenema
GEN.23.1	Anu Sara ye kecma kifaya 127 ammanu homeec. Ye kifaya ifiguc ammanu 
GEN.23.2	Kenacan bangecfu Kiriat Areba imohai bangecsebi waec. Nga bangec imocac kpara mong Heweron. Homeu Awraham ye ubamanganggac songgong yearu kenec.
GEN.23.3	Ye kiac ubamangang angkecma enemaac fareng feecfunac yacma Het ngicngac yenearu kemma yofi dema edeyunuec, 
GEN.23.4	“Ni ngeneac botucfu naso wegenanecsac kuric kecduae imocac ngeni bangec mong kicsereac desinenggec enennaac farenga tonggoba imoc hoannau mi febeso.” 
GEN.23.5	Ifi deu Het ngicngac yeni Awraham yofi dema edegec, 
GEN.23.6	“Kunennina, yoac edeguni negenna. Ge ngictauac medac Anutungo faiguu botucninau kecnec imocac kicserenina mong gombunga meisinggema enenggaac fareng ihai tonggobesena. Nenearunac mongngo imoc tonggonadeac kicsere naric mi segeregenude me kpae mi faigenude.” 
GEN.23.7	Ifi degec Awraham ye yacma bangec mingina Het ngicngac yeni eweheihei fakau ngonducneyemmema yofi dema edeyunuec, 
GEN.23.8	“Ni enennaac farenga hoannaunac mekemma tonggobadeac negenggec naric andeu deba negenggec. Tsohar medaha Efron 
GEN.23.9	yeac bangec tosea wisic wisickeau Mahpela hocsinga fede imocac mingina kecde. Anu ngeni neac enac mema ye edegec yeng hocsinga imoc neac anudeac desibeso. Imoc kicnginau silwadzongo meba hocsing imocngo neac kicsere ua anudeac bung deude imocacsoc mibade.”
GEN.23.10	Ifi deu Efron ye Het ngicngac sasawa kpedzucyunuma taong naguu tacgec yeneac botucfu tacma ngic yeni negemma tacmagec Awraham yofi dema edeec, 
GEN.23.11	“Kunenna, ifi kpac, deba negenna. Bangectosea imoc desigenduae amma uau hocsinga fede imoc momoc desigenduae. Ogofocna momoc negemma tacmagec desigenduae imocac enenggaac fareng imohai tonggobesena.” 
GEN.23.12	Ifi deu Awraham ye bangec mingina ngonducneyemmema bangec mingina tacmagec Efron yofi dema edeu negendacgec, 
GEN.23.13	“Imoc naric, amma sifu negennenna ni bangecac bung gemba mebesena anu ni enennaac farenga imohai tonggobade.” 
GEN.23.14	Ifi deu Efrongngo Awraham yofi dema edeec, 
GEN.23.15	“Kunenna, ge deba negenna. Bangec imocac buma silwadzo 400 ande nga nerang imocac botucnirau yoac mong mi dede. Ge sifu enenggaac farenga ihai tonggobesena.”
GEN.23.17	Awraham ye ifi amma Efronggac ua Mamereu wenac ere ereaubigeng Mahpelau feec amma hocsinga nga ic sasawa ua imohai nangkenggec imoc hafoangoc bummeu desimigec. 
GEN.23.18	Imoc Het medacfora yeni bangec mingina nga ngic negenniac Efronggac taong naguusing hadacma henggec yeneac kicfu bangec imoc yeac anec. 
GEN.23.19	Anu imocac ngadeau Awraham ye enema Sara Mahpela uau hocsinga feec imohai tonggoec. Mahpela imoc Mamereac edibigeng imoc Heweron ama nga imoc Kenacan bangecfu feec. 
GEN.23.20	Imocac amma Het medacfora yeni ua nga hocsinga imoc momoc sasawa Awrahamgac kicsere ua anudeac desimigec yeac anec.
GEN.24.1	Anu Awraham ye naso herea kecma ngickpengeng yombong anec. Ammanu 
GEN.24.2	Awraham enac tofoc tofohofora yeneac enarangina ye Awrahamgac wiac sasawa kpeturanggedacma garenggekefec. Imocac amma Awraham ye yofi dema edeec, “Ge mariga tabunau faima 
GEN.24.3	 bangec nga kurumenga kurumengaac Anutu yeac kicfu yofi deserinenna. Ni kenacangngic botucnginau kecduae. Nga ge yenearunac naroang mong mema medacna mi mibesena. 
GEN.24.4	Ge ine medacna Itsakac enema meficgebeso dema neac fingec fingec bangecfu arengfocna kecdae yenearu kembesena.”
GEN.24.5	Ifi deu enac tofoc tofohoha ye yofi dema kpesimiec, “Anu ngac ye ni modacnuma bangec yomohai haudeac mi efaiudeu dafi ambade? Geng bangec wama hanec imohai ni medacga monggoc wangecma kembade me dafi negennec?” 
GEN.24.6	Ifi deu Awrahamngo yofi dema edeec, “Kpac, neac medacna ye imohai monggoc mi hesickema kembesena. 
GEN.24.7	, kurumenga kurumenga imocac Anutungo mannaac amaunac nga arengfocna yeneac bangecfunac wangecnuma haec yeng yoac yofi dema deserinenec, ‘Bangecfocga yeni bangec yomoc yombong yemmebesandua.’ 
GEN.24.8	Anu ngac ye modacguudeac mi efaiudeu ine ge yoac deseridang imocngo monggoc mi dzegeguude. Nga medacna ye ine imohai mi wangecma kembesena.” 
GEN.24.9	Ifi deu enac tofoc tofohongicngo maria Awrahamgac tabuyau faima Awrahamngo yoac deec imoc modarudeac deseriec.
GEN.24.10	Anu enac tofoc tofohongicngo kunengaac kamelefora yenearunac teng meyunuec amma kunengaac wiac gombunga hania hania homac mema kenec. Kengkecma Aram Naharayim
GEN.24.11	Kensikeu ama toforebeso ammanu dokuteng mong taonggac ngadeau tarec imocac wegenahau kamelefora ayemmeu mama fedacgec. Nga ngac yeni maraisoc imohai doku figecdeac haandae.
GEN.24.12	Anu ye yofi dema numuec, “O 
GEN.24.13	Negennec, ni yei doku kiwau nambare taongngicngac yeneac naroangfocngina doku figecdeac magecde. 
GEN.24.14	Nga naroang mong mau doku enannu finenna neba ifi deba negemma yofi merennude, ‘Naric nena nga ni kamelefocga yeni ifingoc doku yemmeba negecde.’ Naroang imoc enac tofoc tofohongicga Itsak yeac meisinggenec ni ifi negemma yofi negembade, ge kunenna Awrahamgoc dzadzahac annec imoc modacnec.”
GEN.24.16	Naroang imoc ye kicsiriha gombunga yombong anu ye ngic mongngo mong mi kpesereec. Ye dokuu kemema dokuenangau doku fima ereec. 
GEN.24.17	Ereu enac tofoc tofohongic ye yearu nedzima kemma yofi deec, “Dokuenanggaunac doku kapianec nenna neba.” 
GEN.24.18	Ifi deu Riweka ye yofi meremmiec, “Kunenna, naric nenade.” Ifi dema imohaingoc dokuenang dokuyagoc sinemiu mema neec. 
GEN.24.19	Nga miu neu wisickeu Riwekango yofi dema edeec, “Ni kamelefocga ifingoc doku fima yemmeba nema gebecyunuude.” 
GEN.24.20	Ifi dema doku bic yombong kpetinggeu otou kemeu monggoc fiudeac dokuu nedzima kemeere anec. Ifi amma kamelefora sasawa doku gumecyunudarec. 
GEN.24.21	Ifi anu ngic imoc ye yoac mi deec. Eng wareckema namma yofi negensiec 
GEN.24.22	Anu kamele yeni doku negec wisickeu ngic ye samacac ring mong golngo memea imoc ebiha beka
GEN.24.23	Mima yofi dema kpesimiec, “Dena negemba, ge meracac naroang? Manggaac amau ama titinga naric nandeac tofocnac imohai febing me?” 
GEN.24.24	Ifi deu yeng yoac turunga yofi meremmiec, “Ni Betucel naroanga nga ye ine Mileka nga Nahor yereac medacngira.” 
GEN.24.25	Ifi dema torokpema yofi deec, “Kamele yeneac kpindzingsira nga yakangina homac fenemmede amma tofocnac fegecdeac amanina titinga soha nande.”
GEN.24.26	Ifi deu ngic ye ngoducnema 
GEN.24.27	“Kunenna Awrahamgac Anutu, 
GEN.24.28	Anu naroang imoc ye nedzima kemma nonggeaac amau emma faka fingerec imocac siduc ammidarec. 
GEN.24.29+GEN.24.30	Anu Riweka naina mong kefec kpara Lawan ye nainaaru samacac ring nga fuyau sibuc taru henec amma monggoc ngic imocngo yoacsiduc anec imoc nainango siduc anu negemma yeng ngic dokuu nanec yearu nedzima kenec. Nga ngic imoc ye kamelefora yenigoc dokuungoc nanggec. 
GEN.24.31	Nanu Lawangngo yofi deec, “Ii ogona, ge 
GEN.24.32	Ifi dema ngic ye amau emma uamedacfora edeyunuu kamele yeneac finac nganoc meickegec. Meickema kamele yeneac fefe nga yakagedangngina faigec. Amma ye nga ngic yegoc hagec yeneac hani dzuac dzuac doku momoc faigec. 
GEN.24.33	Ifi anggec wisickeu yaka mehama migec. Migec Awraham yeac enac tofoc tofohongicngo yofi deec, “Ni yoac mekecduae imoc dedacmaguc yaka ngade nebade.” Ifi deu Lawangngo yofi deec, “Dena negenniyac.”
GEN.24.34	Ifi deu yofi deec, “Ni Awrahamgac enac tofoc tofohongic. 
GEN.24.35	 kunenna keneheyombonggeu ngic kuneng anec kecde. Ammanu rama nga burumaka, silwa nga gol, wanacngic nga wanacngac, kamele nga donggi imoc sasawa homac midarec. 
GEN.24.36	Nga kunennaac enema Sara ye ngackpengeng ammaguc sifu kunennaac medac mong meec. Anu Awraham ye iwaia sasawa yeac mariu faidarec. 
GEN.24.37	Amma ni yoac yofi demeserima deserimibadeac edenuec, ‘Ge kenacangngic bangecnginau kecduae yeneac naroangfocngina mema medacna mi mibesena. 
GEN.24.38	Ge sifu mannaac amau neanna arengfocna yenearu kemma yenearunac medacnaac ngac mong meficgebesena.’ 
GEN.24.39	Ifi deu ni kunenna yofi dema edeai, ‘Ngac imoc ye efaima mi modacnuude gedang.’ 
GEN.24.40	Ifi deba yeng yofi dema edenuec, ‘Ni 
GEN.24.41	Ge ifi anna yoac demeserinennec imoc foragoc anu wisickeude. Nga arengfocna yenearu kenna ngac segerema mi genggecdeu yoac demeserinennec imocngo ge mi dzegeguude.’
GEN.24.42	Anu ni yaguc dokuu hama yofi dema numudua, “
GEN.24.43	Negennec, ni yei dokukiwau nambareng ngacnaroang mong doku fiudeac hau, ‘Dokuenanggaunac doku kapianec nenna neba.’ 
GEN.24.44	Ifi deba yoac turunga yofi merennenude, ‘Naric nena nga ni kamelefocga yeni ifingoc doku fima gumecyunubade.’ Ifi deu yeac yofi negembade. 
GEN.24.45	Ni negen negennango ifi numubarengoc Riweka hemba ye dokuenanga fuayau tofohoma hama dokukiwau kemema doku fidac. Fima ereu ni yofi kpesimidua, ‘Ge naric doku nenna nebai me.’ 
GEN.24.46	Ifi deba imohaingoc dokuenanga fuayaunac memama yofi dedac, ‘Naric nena nga kamelefocga yeni doku fiyemmeba negecdengoc.’ Ifi deu ni doku neba ye kamele doku ifingoc gumecyunudac.
GEN.24.47	Ifi anu wisickeu yofi kpesimidua, ‘Ge meracac naroang?’ Ifi deba yeng yofi dedac, ‘Ni Betucel naroanga, Betucel ye ine Nahor nga Mileka yereac medacngira.’ Ifi edenuu ring samahau faidua nga sibuc fuayau heimiba kemedac. 
GEN.24.48	Heimiba kemeu ngonducnema 
GEN.24.49	Imocac amma ngeni edenugec, ngeni kunenna ubaefac kpemima yoac imoc modacgecde me kpac imoc edenubisia. Wagecdeu ine ni wama noboc me noboc kembade.”
GEN.24.50	Ifi deu Lawan nga Betucel yeri yofi dema edeoc, “Wiac imoc 
GEN.24.51	Negennec, Riweka ye kicgau tacde. Ye kunenggaac medahaac enema anude imocac siricfu wangecma kembesena. 
GEN.24.52	Ifi deec enac tofoc tofohongic ye yoacngira imoc negemma eweheihei fakau kicmesuya bangecfu hetutuckema 
GEN.24.53	Ifi anu wisickeu yacma wiac homac silwa nga golngo memea amma wamba mema Riweka miec nga wiac goa buma engena imoc naina nga nonggea momoc yemerec. 
GEN.24.54	Ifi amma enac tofoc tofohongic nga ngic yegoc hagec yeni momoc kpeturanggema nenedoku negec ama toforeu imohai fegec. Nga ama wereckenu asoacguc yacma yofi deec, “Fainugec kunennaac kemba.” 
GEN.24.55	Ifi deu Riweka nonggonaina yereng yofi deoc, “Naroang ye sifu uameme teng nganoc nenigoc wana kecmanu imocac ngadeau ine naric kembeso.” 
GEN.24.56	Ifi deec yeng yoac turunga yofi merenec, “
GEN.24.57	Ifi deu yofi deoc, “Neri naroang dede hau yengena kpesimide.” 
GEN.24.58	Ifi dema Riweka deec hau yofi dema kpesimioc, “Ge ngic yomocgoc naric kennade me?” Deec yeng yofi merengyemerec, “Ni kembadeac efaiduae.”
GEN.24.61	Faiyunugec wisickeu Riweka nga enac tofoc tofohonaroangfora yeni yacma kamele witiau emma tacma ngic imoc modacma kenggec. Enac tofoc tofohongic ye faka ifi amma Riweka mema kenec. 
GEN.24.62	Anu Itsak ye Negew bangecfu tacyac anecac Becer Lahai Roi, imohai kefecfunac dzigeneec. 
GEN.24.63	Anu ama marai yombong ammanu negen negeng ua meudeac uau kenec. Kengkecma kic fiu kenu kamele goa hagec yenenec. 
GEN.24.64	Nga Riweka ye ifingoc kic fiu kenu Itsak hemma kameleunac bic yombong yacma maec. 
GEN.24.65	Mama enac tofoc tofohongic yofi dema kpesimiec, “Ngic edimoc uaunac hama meficnunude imoc merac?” Ifi deu enac tofoc tofohongicngo yofi deec, “Imoc neac kunenna.” Ifi deu kporucsusuha mema kicmesuya semeec.
GEN.24.66	Anu enac tofoc tofohongicngo ine wiac sasawa anec imocac siduc Itsak ammidarec. 
GEN.24.67	Ammiu wisickeu Itsakngo Riweka wangecma nonggea Saraac kporucamau enec. Anu ye meu enema anu yeac songo negenec. Negemmanu enemango mekiriu nonggeaac ubamangang nigeckpeec.
GEN.25.1	Awraham ye monggoc ngac mong meec yeac kpara Ketura. 
GEN.25.2	Yeng yeac medacfora yofi meyunuec, Dzimeran, Yokesan, Medan, Midian nga Yisebak amma Sua. 
GEN.25.3	Nga Yokesanggarunac ine Sewa nga Dedan yeri fingeroc nga Dedanggac medacfora yofiguc fingecgec, assuringic nga letusingic amma lecummingic. 
GEN.25.4	Nga Midian medacfora yofiguc fingecgec, Efa, Efer, Hanoc nga Awida amma Eldaca, ngic imoc yeni sasawa Keturaac esamedacfora.
GEN.25.5	Anu Awraham ye dzofinaha nga wiaha sasawa imoc Itsak midarec. 
GEN.25.6	Nga wanacenengfora yeneac medacfocngina yeni ine sese goa yemmema Itsakgoc mi kecgecdeac dema wenac ere ereaubigeng bangec fede imohai sueyunuu kendacgec.
GEN.25.7	Anu Awraham ye kecmanu kifaya 175 ammanu 
GEN.25.8	ngickpengeng yombong amma kekecnasoya soha anu asuya wisic wisickea heima homema kemma arengfora homegec yenearu torokpeec. 
GEN.25.9	Anu medachora Itsak nga Ismacel yereng Mahpela hocsingau tonggooc. Hocsinga imoc hitingic Tsohar medaha Efronggac uau feec. Ua imoc Mamereu wenac ere ereaubigeng feec.
GEN.25.11	Awraham homeec imocac ngadeau Anutungo medaha Itsak keneheec. Nga Itsak ye Becer Lahai Roi imohai tacyac angkefec.
GEN.25.12	Awraham ye medaha Ismacel Saraiac wanacngac aigitangac Hagar yearunac meec. Amma yomoc Ismacel yearunac ngic fingecgec yeneac siduc. 
GEN.25.13	Ismacel medacfora yeneac kpacngina fingeceregecsoc yofi, waracmedaha Newayot yeac ngadeau Kedar nga Adebecel, Miwesam, 
GEN.25.14	amma Misema, Duma nga Massa, 
GEN.25.15	Hadad, Tema, Yetur nga Nafis amma Kedema. 
GEN.25.16	Ngic imoc yeni Ismacelac medacfora. Kpacngina imoc bangecngina nga kporucamangina tackenecsoc kpacyunugec. Yeni habunginasoc ngictau medacfora 12 kecgec. 
GEN.25.17	Nga Ismacel ye kecma kifaya 137 ammanu asu wisic wisickea heima homema arengfora yenearu torokpeec. 
GEN.25.18	Anu Ismacel bangecfora yeni Hawila kemma Sur imohai kecgec. Bangec imoc Aigita bangecfu wenac ere ereaubigeng Assur sinnu feec. Anu ye dacmunafora sasawa yenigoc ngaba amma kefec.
GEN.25.20	nga Itsak ye kifaya 40 ammanu enema Riweka meec. Riweka ye ine Paddan Aram bangecfunac aramngic Betucel naroanga nga aramingic Lawanggac naina. 
GEN.25.21	Anu Itsak ye enema kufing kefecac amma 
GEN.25.22	Nga kogoc yohockang yeri nonggo heremanau engereemeec yofi negenec, “Ifi fingeru dafi kecbade?” Ifi negemma kemma 
GEN.25.23	Kpesimiu yofi dema edeec, “Heregau areng yohockang tacdape. Nga ngichabu yohockang gearunac fingecma faiemeecde. Mongngo seseri amma mong ferahaude nga darango ine muneaac kingang kpebesande.”
GEN.25.24	Anu medacmeme nasoya hau yofi anec foratombosonga hereau taroc. 
GEN.25.25	Anu warac warac fingerec yeac sebia imoc sacsac nga sebidzotoaya ngakpitoa dzoeyagoc isoc anec. Imocac amma kpara Esaw
GEN.25.26	Nga imocac ngadeau munia fingerec. Nga ye mariango Esawac gofocfu mema fingerecac kpara Yacakow
GEN.25.27	Medac yeri kecma yadima Esawngo kpenecac ua mema imocac hania gombunga yombong negemma bangec tumiatoa imohai yerecgema kefec. Nga Yacakow ye ine ngic yumia amma ye kpeboronga kpac kporucbedzou tacyac amma uaya henggareng amma kefec. 
GEN.25.28	Anu Itsak ye kateyang neudeac songea angkefecac Esawac songo negengkefec nga Riweka ye ine Yacakowac songo negengkefec.
GEN.25.29	Kecma naso monnu Yacakow ye yaka kurungagoc ohoma tacmanu Esaw ye bangec tumiatoau kefecfunac hama hereaac homema kuha kpac yombong anec. 
GEN.25.30	Ifi amma yofi dema munia edeec, “Ni kucna kpac yombong andeac wiac sacsac imoc mong nenna neba.” Ifi deec imocac yeac kpara mong Edom
GEN.25.31	Ifi deu Yacakowngo yofi deec, “Ge yaguc waracmedacac kuc ni desinennadeu kurung gemba nenade.” 
GEN.25.32	Ifi deu meremmiec, “Negennec, ni homebeso anende imocac warac fingec fingecac wiac neac dedea imocngo naric mi meficnuude.” 
GEN.25.33	Ifi deu yofi deec, “Yaguc fora yombong deserina.” Ifi deu deserimima warac fingec fingecac kuc Yacakow desimiec. 
GEN.25.34	Deseriu Yacakow ye icsogong nga lentilbesec
GEN.26.2	Kemmanu 
GEN.26.3	Bangec yomoc sasawa ge nga bangecfocga ngemmebesanduaeac ge bangec yomohai kecna ni gegoc kecma kenecgubade. Imoc mangga Awraham deserimiai imocac fora fingerudeac ambade. 
GEN.26.4	Nga bangecfocga yeni negengyemmeba fingecsahe homac amma sawau asomeng tackendae ifi isoc ambesandae. Nga ni bangec yomoc sasawa bangecfocga yeni yemmebade. Anu bangecgaac arennu ngicngac bangeha bangeha kenecyunudacbesandua. 
GEN.26.5	Imoc yofiac, Awraham ye dederecgeyoacna negemma modackefec nga nonoyoacna nga singyoacna amma dedeseriyoacna sasawa negemma tofohodarecac ifi ambade.”
GEN.26.6	Ifi deu Itsak ye Gerar taunnungoc kefec. 
GEN.26.7	Nga bangec imocac ngic yeni enemaac dekpesi homac ammigec yofi dema edeyunuec, “Imoc nainna.” Ye enenna, ifi deudeac kengec kpeu negen negengango yofi negemma ifi deec. Riweka ye kicsiriha gombunga yombong. Imocac amma deficgebade isoc bangec mingina yeni yeac amma kecma kpebucnubauac. 
GEN.26.8	Anu imohai kecma naso monnu enema Riweka tofohoma titikokoc ammiec. Ammiu ngictau Awimelec ye firangnaguusing yerenec. 
GEN.26.9	Yeremma Itsak deu hau yofi deec, “Negennec, ye fora enengga. Nga ge hania nocac ye nainna denec?” Ifi deu Itsakngo deec, “Imoc yofiac, ni yeac amma homebaiac ifi deai.” 
GEN.26.10	Ifi deu Awimelecngo deec, “Ge wiac kuneng yombong anemmedang. Arengfocna yenearunac mongngo enenggagoc fefea efea fingecbacacsoc anu neni geac amma kopocsicninagoc ambing.” 
GEN.26.11	Ifi dema ngicngacfora yofi dema edeyunuec, “Mong ye ngic yomoc enemagoc faka me wiac mong ayecmeudeu ye homecac areng anude.”
GEN.26.12	Anu Itsak ye bangec imohai kecma ua heihomec anu 
GEN.26.13	Ye ngic kpac kunenggoc yombong anec. Anu dzofinaha monggoc monggoc amma ngic dzofinactoayagoc yombong anec. 
GEN.26.14	Anu ye ramaburumaka habuya habuya mekefecac amma enac tofoc tofohofora homacngoc meyunuma kefec. Imocac amma pelistingic yeni hemma keracmangang ammima 
GEN.26.15	dokuteng sasawa mamaac enac tofoc tofohongic yeneng mama Awrahamgoc kecma usugec imoc pelistingic yeni bangec figec kemeu semedacgec. 
GEN.26.16	Ifi anggec Awimelecngo Itsak yofi dema edeec, “Ge kucgagoc amma neni feracnununecac bangec monnu kemma kecna.”
GEN.26.17	Ifi deu Itsak ye amabangec imoc wama kemma Gerar tumiau kporucamangina kpedziu imohai tacyac angkefec. 
GEN.26.18	Amma dokuteng mama Awraham kecmanu uangicfora yeneng usugec nga pelistingic yeneng mama homeu monggoc semedacgec imoc Itsakngo monggoc medzuacma usugecdeac uangicfora edeyunuec. Amma dokuteng imocac kpara mamango kparec imocngoc kpacdarec. 
GEN.26.19	Anu Itsak enac tofoc tofohongicfora yeneng tumiau teng mong tarec imohai usuma dokukiwa mong meficgegec. 
GEN.26.20	Meficgegec Gerar ramaburumakagareng yeni ine Itsakac ramaburumakagareng yenigoc enacenac amma yofi degec, “Doku imoc neneac.” Ifi degec imocac amma doku kpara Esek
GEN.26.21	Amma imocac ngadeau dokuteng mong monggoc usugec imocac ifingoc yoac deemegec. Ifi anggec doku imocac kpara Sitena
GEN.26.22	Ifi anggec ye bangec imoc wama monnu kemma dokuteng mong usuec nga doku imohai ine yoac mong mi degec yofi deec, “
GEN.26.23	Anu ye imohacnac Becer Sewa kenec. 
GEN.26.24	Kenu tofocnac imohaingoc 
GEN.26.25	Ifi edeu Itsak ye imohai arata mong mema 
GEN.26.27	Hasikegec Itsakngo yofi dema kpesiyemmeec, “Ngeni ngaba anemma kisannugec hayai anu ngeni yaguc nocac nearu hadae?” 
GEN.26.28	Ifi deu yeni yoac turunga yofi meremmigec, “
GEN.26.29	Neni ge faka mangana mong mi anggening i. Faka gombunga anggemma ruaeu faiguni hanec ifi isocngoc ge faka mangana mong mi anemmebesena. Ge 
GEN.26.30	Ifi degec Itsakngo yakatoa ohoma nenedoku yemmeu negec. 
GEN.26.31	Anu ama wereckenu asoac yacma ogo ogoac fakau demeseriyoac dema dzadzahac anggec. Ifi amma Itsakngo ruaegoc faiyunuu kenggec. 
GEN.26.32	Kemmagec uameme imohaingoc Itsak enac tofoc tofohongicfora yeni hama dokuteng mong usugec imocac yoacsiduc amma yofi dema edegec, “Neni doku meficgeding.” 
GEN.26.33	Ifi degec doku imocac kpara Siwca
GEN.26.35	Anu erangihocngira imoc yeri Itsak nga Riweka ubamangang homac meficgeyemeroc.
GEN.27.1	Anu Itsak ye kecma ngickpengeng ammanu kiwa nomaneu wiac mong naric mi henec. Ifi amma waracmedaha Esaw kparu hau yofi dema edeec, “Medacna!” Ifi deu yeng yofi meremmiec, “Ni yomoc.” 
GEN.27.2	Ifi deu yofi dema edeec, “Negennec, ni bic ngickpengeng anduae nga homecnasona mi negenduae. 
GEN.27.3	Imocac amma ge kpenecac wiacga imoc tebenonggea nga medaha mema bangec tumiatoau kemma yang mong kpenembesena. 
GEN.27.4	Kpema songona fede imocacsoc ohoma mehama nembesena. Mi homebarengoc yang imoc nenna nema kenecgubade.”
GEN.27.5	Anu Itsak ye medaha Esawgoc yoac deu Riweka ye ine kedzac kpema negenec. Nga Esaw ye yang kpema mehaudeac bangec tumiatoau kenu 
GEN.27.6	Riwekango medaha Yacakow yofi dema edeec, “Negennec, manggango dacga Esaw yofi dema edeu negendua. 
GEN.27.7	‘Ge yang mong mehama songona fede imocacsoc ohonenna nema mi homemangoc 
GEN.27.8	Imocac amma medacna, ni yoac edegubade imoc modacbesena. 
GEN.27.9	Ge noning habunginau kemma noningmedaha yohockang gombunga meisingyuruma mehama nenna neng manggaac songea fede imocacsoc yaka gombunga ohobesare. 
GEN.27.10	Ohoma gemba geng manggaaru meenna nema gbori tacdeungoc kenec imoc ge gembeso.”
GEN.27.12	Anu manggacngo kpeserenuma negenudeu ni yeac kicfu faitobangngic amba kenecac turunga sowec mebade.” 
GEN.27.13	Ifi deu nonggeango yofi dema edeec, “Medacna, geac sowec imoc neac witiu embeso. Ge ine sifu enacna tofohoma kemma noning mehama nenna.” 
GEN.27.14	Ifi deu ye kemma noningmedaha mehama nonggea miu nonggeango mamaac songou yombong yaka gombunga ohoec.
GEN.27.15	Ohoma waracmedaha Esawac wamba gombunga yeac amau tarec imoc mema munia Yacakow heimiu kemeec. 
GEN.27.16	Kemeu noningmedaha yereac sebingo maria nga fuaya amma ubia biranggeec. 
GEN.27.17	Biranggedacma noning songea nga icsogong ohoec imoc medaha Yacakowac mariu faiec.
GEN.27.18	Fau ye mamaaru mekemma yofi deec, “Manggac.” Ifi deu mamango yofi deec, “Medacna ni yomoc.” “Ge merac?” 
GEN.27.19	Ifi deu Yacakow ye mama yofi dema edeec, “Ni waracmedacga Esaw, yoac edenudang imoc andacdua. Imocac ge yacma tacma yangga nema kenecnuna.” 
GEN.27.20	Ifi deu Itsakngo medaha yofi dema kpesimiec, “Medacna, ge dafi amma yang hofocma bic yombong meficgedang?” Ifi deu yeng yoac turunga yofi meremmiec, “
GEN.27.21	Ifi deu Itsakngo yofi dema edeec, “Medacna, hana kpesereguma negemma ine ge medacna Esaw me kpac, imocac hania fingectegeru negemba.” 
GEN.27.22	Negemma Yacakow ye mamaaru wegenac kenu mema negemma yofi deec, “Ubaudumengga negemba Yacakowac yoac ande nga mariga ine mema negemba Esawac mari ande.” 
GEN.27.23	Maria mema negenu Esawac mari isoc dzoyagoc anu mi negemma keneheec. 
GEN.27.24	Nga monggoc yofi dema kpesimiec, “Ge fora medacna Esaw me?” Ifi deu Yacakow ye meremmiec, “O, ninoc.”
GEN.27.25	Ifi deu yofi deec, “Medacna kateyang kpedang imoc mehama nenna. Nema kenecgubade.” Ifi deu mema miu neu waingdoku momoc mehama miu neec.
GEN.27.26	Nema mama Itsakngo yofi dema edeec, “Medacna, wegenac hama kokocnuna.” 
GEN.27.27	Ifi deu ye wegenac kemma kokockeec. Kokockeu ngakpia homuna negemma yoac yofi dema keneheec, “Medacnaac ngakpi homuna imoc 
GEN.27.28	Anutungo sawaac dzimbong nga bangec kerec miu wit nga yagong nga waing gboria amma uagau wiac sasawa keneheu fora homac fingeru. 
GEN.27.29	Ngiha ngiha yeni geac enac tofoc tofohongic kecbisia amma ngicngac habuya habuya yeni ge ngonducnegembisia. Ge ine dacmunafocga yeneac ngic kunengngina ambesannec. Nga nonggogaac medacfora yeni ge ngonducnegembisia. Nga ge sowecgugecde yeni sowecnginagoc nga ge kenecgugecde yeni kenecnginagoc anggecde.”
GEN.27.30	Anu Itsak ye Yacakow keneheu wisickeu Yacakow ye mama wama maec imohaingoc dara Esaw ye kateyang kpema dzigenema haec. 
GEN.27.31	Hama ye ifingoc yaka gombunga ohoma mamaaru meemma yofi deec, “Manna, ge yacma medacga neac kateyang nema kenecnuna.” 
GEN.27.32	Ifi deu manggaha Itsakngo yofi dema kpesimiec, “Hei, ge merac?” Ifi deu yeng yofi meremmiec, “Ni waracmedacga Esaw.” 
GEN.27.33	Ifi deu Itsakngo kpidohoma dzonoma homac yombong fedeu yofi kpesimiec, “Ge mi hamana merang kateyang kpema ohoma mehama nenu nema kenehedua? Kenec imoc yearu fefeseri fekefude.”
GEN.27.35	Ifi deu Itsak ye ine yofi deec, “Munagango hama faitobang anemma kenecga bic mema kendac.” 
GEN.27.36	Ifi deu Esaw ye yofi deec, “Ye ikoc anu naso yohockang ande imocac naric kpara Yacakow
GEN.27.37	Ifi deu yofi meremmiec, “Negennec, ye geac kunengga amma kefudeac faidua nga namanebecfora sasawa yeni yeac enac tofoc tofoho kecgecdeac dedua. Nga wit nga yagong amma waing gboria uayau fingerudeac dedua. Imocac medacna dafi anggembade?”
GEN.27.39	Ifi anu mamango yoac turunga yofi merenec, “Negennec, ge bangec kereha mi fede nga kurumennunac dzimbong mi maande imohai amagerecga menade. 
GEN.27.40	Nga ge dzikacbeangngo ewema kecma yaka meficgenade nga munaga kingang kpeminade. Nga ge modzoga tiu munagaac tofo hembarackema fuagaunac meickema ukunade.”
GEN.27.42	Anu Riweka ye waracmedahaac yoac imoc edegec negemma medaha Yacakow deu hau yofi dema edeec, “Negennec, dacga Esaw ye faitobang amminecac turunga kpouma kpebucguudeac dedac. 
GEN.27.43	Imocac amma medacna, ni yoac deba negemma modabesena. Ge bic yombong yacma Haran taonnu worama neac nainna Lawanggaru kemma kecbesena.
GEN.27.44+GEN.27.45	Ngeri uameme mocgungoc ni wanubaocac ge kemma yegoc ihai naso dafiguc kecmana dacga herebuya kuha mabeso. Nga ge dacgaac faka ammidang imoc nigeckpeu herebuya kuha mau ni gearu yoac faiba hau negemma dzigenema habesena.” 
GEN.27.46	Anu Riweka ye Itsak yofi dema edeec, “Ni hitingac yereac modzona tiande. Amma Yacakow ye ifingoc hitingic yeneac naroangfocngina, bangec yomocac mingina yenearunac mong meudeu ni kecbadeac modzona tiude.”
GEN.28.2	Ge ine yacma Paddan Aram bangecfu esaga Betucelac amau kembesena. Kemma imohacnac nonggogaac naina Lawan yeac naroangfora yenearunac mong mebesena. 
GEN.28.3	Nga Anutu Kuctoa minginango kenecguma meficguu fingecsahe amma seregurutoa ambesena. Ifi amma ngicngacareng habuya habuya ambesannec. 
GEN.28.4	Amma yeng ge nga medacfocga Awrahamgac kenec imoc ngemmebeso. Ifi anu ge bangec yomoc yaguc kuric kecnec imoc mebesannec. Bangec imoc yombong Anutungo Awraham miec.” 
GEN.28.5	Ifi amma Itsakngo Yacakow sueu Paddan Aram bangecfu Lawanggac kenudeac kenec. Lawan ye aramngic Betucel yeac medaha nga Yacakow nga Esaw nonggongira Riweka yeac naina.
GEN.28.6	Itsakngo Yacakow kenehema yofi anudeac edema Paddan Aram bangecfu sueec, “Ge ngac menadeac dema kenacannaroangfocngina yenearunac mong mi mebesena.” Anu yoac ifi dema Yacakow kenehema sueec imoc Esaw henec. 
GEN.28.7	Nga Yacakow ye nonggomama yereac yoacngira tofohoma Paddan Aram bangecfu kenec imoc ifingoc negenec. 
GEN.28.8	Imocac amma Esaw ye negenec mama ye kenacangngac yeneac songo mi negengkefec. 
GEN.28.9	Ye ngac yohockang bic meyuruma kefec nga torokpema Awraham medaha Ismacel yearu kemma ngac mong kpara Mahalat, Newayot naina meec.
GEN.28.11	Kengkecma wenac bic kemeecac tofocnac imohai bangec botuha monnu tarec. Tacma ye hoc mong imohacnac mema kparicgang isoc oruhau faima heima feec. 
GEN.28.12	Fema gaukpefinnu tire mong henu hania bangecfu nanu hemmodacma henu kurumeng kpeserema nanec. Nanu Anutuac angerofora yeni imohai engemmama anggec yenenec.
GEN.28.14	Ngemmeba bangecfocga yeni fingecsahe angengkecma bangecfu sendung fede ifi isoc ambesandae. Anu ge bangec wenac keme kemeaubigeng nga wenac ere ereaubigeng nga wi nga emu imohai sahedacma tohoma kemma kecnade. Anu bangecsoc ngicngachabu yeni ge nga bangecgaac arennu kenecgoc ambesandae. 
GEN.28.15	Negennec, ni mi wagubade. Ge bangec kecnadesoc gegoc kecma garenggubade amma wiac deserigendua imoc fora fingerudeac merengguba bangec yomohai monggoc dzigenema habesannec.”
GEN.28.16	Ifi deu Yacakow ye gaunac gborima yacma yofi deec, “Foracngoc, 
GEN.28.17	Ifi dema kengec amma deec, “Bangec yomoc wiac engena ande. Yomoc Anutuac ama nga kurumenggac nagu ande.”
GEN.28.18	Anu ama wereckenu Yacakow ye asoac yacma hoc heima feec imoc miacma gununggeu nanu witiau kerecdoku nadzicmiec. 
GEN.28.19	Amma ye amabangec imocac kpara Bet El
GEN.28.20	Nga Yacakow ye yoac yofi deseriec, “Anutu ye nigoc kefu sing herea yomoc kengkecbare nenggareng anenudeu nga sebinaac mefic yaka meficgenenu nebadeu nga wamba nganoc meficgenenu heibadeu 
GEN.28.21	amma gombunga kecma mannaac amau dzigenebesanduaeu 
GEN.28.22	Anu hoc yomoc gununggebanande imocngo Anutuac ama ambeso nga wiac sasawa nengkecnadeimoc mendzicma tenunac mocgu ifi merenggengkecbade.”
GEN.29.1	Anu Yacakow ye wenac ere ereaubigeng ngicngac kecgec yeneac bangecfubigeng kengkefec. 
GEN.29.2	Kengkecma kic fiu kenu uau dokuteng mong henec. Henu imohai ramahabu harebec fegec. Amabangec imocac mingina yeni dokuteng imohacnac ramaburumakafocngina doku gumecyunuandae. Nga dokuteng enarau ine hoctoango hedzickema tarec. 
GEN.29.3	Anu doku imohai rama habuya habuya kpedzucnedacgec ine ramagareng yeni dokuteng enarau hoc imoc kpedidinggema doku gumecyunuma hoc imoc monggoc enarau hedzickegec tacande.
GEN.29.4	Anu Yacakow ye ramagareng yenemma kpesiyemmeec, “Tosofocna, ngeni dahacnac hadae?” Ifi deu yeni yofi meremmigec, “Neni Harannac.” 
GEN.29.5	Ifi degec yofi dema kpesiyemmeec, “Ngeni Nahor esea Lawan ye negemmidae me?” Ifi deu yeni yofi meremmigec, “O, negemmidimbe.” 
GEN.29.6	Ifi degec kpesiyemmema yofi deec, “Ye naric kecde me?” Ifi deu yeni yofi meremmigec, “Ye naric kecde nga naroanga Rahel ye edimoc ramahabu wangecyunu hade.” 
GEN.29.7	Anu Yacakow ye yofi deec, “Negendae, wenac nandengoc rama meyunu kenggecdeac naso mi ande. Imocac amma doku gumecyunuma faiyunugec kemma kpindzing monggoc negec.” 
GEN.29.8	Ifi deu yeneng ine yofi degec, “Rama habuya habuya mi hadacmagec imoc naric mi annide. Hadacgec ine teng enarau hoc tacde imoc kpedidinggema doku gumecyunuandimbe.”
GEN.29.9	Anu Yacakow ye yenigoc yoac denegeng amma nammagecngoc Rahel ye mamaac rama meyunuma hasikeec. Ye yeneac gareng kefec imocac amma wangecyunuma haec. 
GEN.29.10	Nga Yacakow ye aniha Lawanggac naroanga Rahel nga anihaac ramahabu yenemma kemma dokutennunac hoc kpedidinggema anihaac rama doku gumecyunuec. 
GEN.29.11	Amma ye Rahel kokockema kiarec. 
GEN.29.12	Kiacma Rahel yofi dema edeec, “Ni sactosoga, manggaac naina Riweka yeac medac.” Ifi deu Rahel ye nedzima kemma mama edeec. 
GEN.29.13	Edeu Lawan ye deuya Yacakowac siduc negemma ye henudeac nedzima kemma tofohoma kokockema ameau wangecma enec. Enu ye siduha sasawa Lawan ammidarec. 
GEN.29.14	Ammidaru Lawangngo yofi dema edeec, “Fora, ge sactosona yombong annec.” Anu Yacakow ye afo mocgu yegoc kefec.
GEN.29.15	Anu Lawangngo Yacakow yofi dema edeec, “Ge deuyombonnango enacna tofohoma eng kecnade imoc mi ngereude. Noc wiac menadeac negennec imoc edenuna.” 
GEN.29.16	Anu Lawan ye naroanghora yohockang kefoc waracnaroanga kpara Lea nga yeac bageau kpara Rahel. 
GEN.29.17	Lea ye kiwa gombunga nga Rahel ye ine kic nga siriha hafoangoc gombunga yombong. 
GEN.29.18	Nga Yacakow ye songea Rahelaru feecac amma yofi deec, “Ni naroangga Rahel mebadeac kifa seweng enactofoc tofohoga kecbade.” 
GEN.29.19	Ifi deu Lawangngo yofi meremmiec, “Ngicareng mong mi yemmebade. Ge gemba naric anude. Imocac amma ge nigoc kecbesena.”
GEN.29.21	Anu kecma kifa imoc wisickeu Yacakowngo Lawan yofi dema edeec, “Naso bic wisickedacac ni enennagoc febadeac negenduae imocac amma yaguc nenna.” 
GEN.29.22	Ifi deu Lawan ye imocac yaka ohoma ngicngac heitaiyunuu hama yaka imoc negec. 
GEN.29.23	Ama toforeu ye ine naroanga Lea wangecma emma Yacakowaru faiec. Fau yegoc feoc. 
GEN.29.24	Anu Lawan ye wanacnaroanga Dzilepa naroanga Leaac enac tofoc tofoho kefudeac miec. 
GEN.29.25	Anu ama wereckenuguc ine Yacakow ye henec imoc Lea. Ifi hemma ye kemma Lawan yofi dema edeec, “Ge noc faka anendang? Ni Rahelac amma geac enac tofoc tofohoua mekefai. Ge nocac tobannudang?” 
GEN.29.26	Ifi deu Lawangngo yofi meremmiec, “Amabangec yomocac faka yofi fede waracnaroang yeni eng kecmagec munafocngina ngicfu faifaiyunu imoc sing mong mi fede. 
GEN.29.27	Imocac sonda mocgu tomai kecna wisickeu Rahel ifingoc gennide anu yeac amma torokpema kifa seweng monggoc neac enac tofoc tofoho kecbesena.”
GEN.29.28	Anu Yacakow ifi amma Leagoc kefu sonda mocgu wisickeec. Wisickeu Lawan ye naroanga Rahel miu meec. 
GEN.29.29	Anu Lawan ye Rahel enac tofoc tofohongac kefudeac wanacnaroanga Bilha miec. 
GEN.29.30	Anu Yacakow ye Rahelgoc feec. Nga ye songea yearu kuneng feec nga Leaac kapianec femiec. Amma ye kifa seweng torokpema Lawanggac enac tofo tofoho kefec.
GEN.29.32	Nga Lea ye medac kpenanggema mema yofi deec, “
GEN.29.33	Ammaimocac ngadeau medac mong kpenanggema meec. Mema yofi deec, “Ubango mi hoannunuya imocac amma 
GEN.29.34	Anu yeac ngadeau medac monggoc kpenanggema meec. Mema yofideec, “Ni ewenaac medac harebec meyunudua imocac yeng nearukpeketahaude.” Ifi dema kpara Lewi
GEN.29.35	Amma imocacngadeau medac monggoc kpenanggema meec. Mema yofi deec, “Yaguc ine ni 
GEN.30.1	Anu Rahel ye ine Yacakowac nambarac mong mi mema eng kefec. Imocac dara Leaac keracmangang amma Yacakow yofi dema edeec, “Ge kogoc mong meficgenembesena, ifi mi annadeu ni homebade.” 
GEN.30.2	Ifi deu Yacakow ye Rahelac herebu negemma yofi meremmiec, “Anutungo segeregemmanu ni dafi yeac tatac mema kogoc mong meficgegembade?” 
GEN.30.3	Ifi deu Rahelngo yofi deec, “Negennec, ge wanacnaroanna Bilha yearu kenna. Anu yeng nambarac goa meyunuma tabunau faiyunuu yeni neac ambisia.”
GEN.30.4	Ifi dema wanacnaroanga Bilha Yacakow enema anudeac miec. 
GEN.30.5	Miu yegoc kefu Bilha ye Yacakowarunac medac mong kpenanggema meec. 
GEN.30.6	Meu Rahel ye yofi deec, “Anutungo yoacna negemma firang ambadeac nanggenuma medac mong nendac.” Ifi dema Dan
GEN.30.7	Anu Rahel wanacnaroanga ye imocac ngadeau Yacakowac medac monggoc kpenanggema meu yeri yohockang anoc. 
GEN.30.8	Anu Rahel ye yofi deec, “Dacnagoc Anutuac dzikac mekecma heiseriai.” Ifi dema medacac kpara Naftali
GEN.30.9	Anu Lea ye medac kpac kecdua ifi negemma enac tofoc tofohonaroanga Dzilepa mema Yacakowac enema anudeac miec. 
GEN.30.10	Miu yeng Yacakowac medac mong meec. 
GEN.30.11	Meu Lea ye yofi deec, “Ye ubangerecgoc hadac.” Ifi dema kpara Gad
GEN.30.12	Anu ye Yacakowac medac mong monggoc meu yeri yohockang anoc. 
GEN.30.13	Anec Lea ye yofi deec, “Ni yaguc sogaiduae nga ngac yeni neac ifingoc yofi degecde, ‘Ye sogac sogaiac areng ande.’ ” Ifi dema kpara Aser
GEN.30.14	Anu semeng kpememe nasou Recuwen ye tumiatoau kemma mandrago gbomea
GEN.30.15	Ifi deu ine Leango yofi deec, “Ge ewena wangecnunec imoc negenna wiac kapia anu yaguc medacnaac mandrago gbomea ifingoc mebeso denec me?” Ifi deu Rahel ye yofi deec, “Naric, medacgaac mandrago gbomeaac turunga yaguc tofocnac ewenira ye gegoc naric feude.” Ifi deec.
GEN.30.16	Anu Yacakow ye marai uaunac hasikeu Lea ye kemma meficgema yofi dema edeec, “Ni medacnaac mandrago gbomeango ge bummeguduaac ge yaguc tofocnac nigoc febesena.” Ifi deu tofocnac imohai yegoc feec. 
GEN.30.17	Anu Anutungo Lea negemmiu Yacakowac medac mong kpenanggema meu yeni 5 anggec. 
GEN.30.18	Anggec Lea ye yofi deec, “Ni wanacnaroanna ewena miaiac Anutungo medac mong nende.” Ifi dema kpara Issashar
GEN.30.19	Anu imocac ngadeau Lea ye Yacakowac medac monggoc kpenanggema meu yeni 6 anggec. 
GEN.30.20	Anggec Lea ye yofi deec, “Anutungo sese gombunga nenu ewenaac medacfora 6 meyunuai imocac yaguc eweheiheigoc anennude.” Ifi dema kpara Dzewulun
GEN.30.21	Imoc yeneac ngadeau naroang mong mema kpara Dina kparec.
GEN.30.23	Memiu ye medac kpenanggema mema yofi deec, “Anutungo gamena wangecnude.” 
GEN.30.24	Ifi dema kpara Yosef
GEN.30.25	Anu Rahel ye Yosef meu Yacakowngo Lawan yofi dema edeec, “Ni amabangecnau fainuna kembesare. 
GEN.30.26	Ni geac enac tofoc tofoho ua naso herea mekefai imoc ge geanggaoc negennecac enenghocna nga naroangmedacfocna desinendacna wangecyunu kembesare.” 
GEN.30.27	Ifi deu Lawangngo edema yofi deec, “Ge neac negenna ngereeudeu yoac mong deba negenna. ‘
GEN.30.28	Ifi dema yofi deec, “Uagaac bung dena imocacsoc gembade.” 
GEN.30.29	Ifi deu Yacakowngo yofi deec, “Ni geac enac tofoc tofoho ua dafi mekefai nga ramaburumakafocga garengyunubareng dafi anggec imoc ge geanggaoc negennec. 
GEN.30.30	Ni mi hayai naso imohai ramanoningfocga efeanecsac kecgec. Yaguc ine fingecsahe amma habutoa anggec kecdae. Nga ni noboc noboc kengha amba 
GEN.30.31	Ifi deu Lawangngo kpesimiec, “Anu ni noc wiac gembadeac negennec?” Kpesimiu meremmiec, “Ge wiac mong bic mi nembesena. Ni yoac negenduae imoc deba negenna naric annadeu ine ramanoninghabufocga monggoc garengyunuma kecbade. 
GEN.30.32	Imoc yofi, ni yaguc ramanoningfocga habuya habuya kemma hennegeng ambade. Ifi amma rama gboria yenearunac tiko piriko nga faikperecge sasawa meisingyunuma meicyunubade. Meicyunuma ramamedaha dzadzu dzadzu sasawa meicyunubade. Nga noning siricngina ifiangoc meicyunuba ramanoning imoc yeneng neac ua bunna ambisia. 
GEN.30.33	Nga wiac mebade imoc soha me kpac, imocac hania ngadeguc fingectegerude. Ni faka dindingac modacdua imoc hennade. Ge kecma bunna hembeso hama noning yeneac botucfu tiko pirikosac kpac me ramamedaha yeneac botucfu dzadzu dzadzusac kpac, goa momoc kecgecde ifi meficyunuma yofi debesena. Ge yeni hamangec meyunudang.” 
GEN.30.34	Ifi deu Lawangngo yofi deec, “Naric, denec isoc fingecbeso.”
GEN.30.35	Lawan ye ifi dema kemma uameme imohaingoc noningngiwa kibi kibi nga tiko piriko amma noning ngagera rama faikperecge nga tiko piriko sebingina kapianec kongac kongac anec imoc sasawa meicyunuma ramamedaha dzadzu dzadzu ifingoc meyunudacma imoc sasawa medacfora yeneac mariu faiyunudarec. 
GEN.30.36	Anu ye yengena nga medacfora Yacakow wama uameme harebecacsoc bangec goa ferahema sing kengkecma bangec monnu sikegec. Anu Yacakow ye Lawanggac ramanoning tosea garengyunuma kefec.
GEN.30.37	Anu Yacakow ye ic kpacngina popela
GEN.30.38	Ifi amma yasu kpeti kpetia imoc rama yeneac dokusingnginau nga ototoanginau fau kemeec. Fau kemeu rama yeni doku imohai negecdeac kengha angkecgec naso imohai kicnginau yasu imoc fau fekefec. Imoc yofiac, yeni doku negecdeac hama ngiwa yeni ngagera feracyunuandae. 
GEN.30.39	Ifi anu ramahabu yeni hama ngiwa yeneng yasu wegenahau ngagera feracyunugec kecma medacfocngina tiko piriko nga faikperecge ifi meyunugec. 
GEN.30.40	Anu Yacakow ye ramamedaha meicyunuma habu tosea ayemmeu Lawanggac rama habuya habuya tiko piriko nga dzadzu dzadzu yenearubigeng kic fima nanggec. Ye ifi amma yengena habu mong tembuc faiyunuma Lawanggacgoc mi kpeturangyunuec. 
GEN.30.41	Anu rama seria yeni feracemebeso anggecsoc Yacakowngo kicnginau yasu imoc otonginau fau kemeande. Imoc yeni yasu hemma feracemegecdeac ifi anec. 
GEN.30.42	Anu ramanoning kucngina kpac yeneac kicfu yasu mi faiec. Ifi anu ramanoning kucngina kpac, imoc yeni Lawanggac anggec nga kucnginagoc imoc yeni Yacakowac. 
GEN.30.43	Ye ifi yombong amma finac monggoc nga monggoc meficgeec. Anu ye rama amma wanacngicngacfora nga kamelefora amma donggifora imoc sasawa homac anggec.
GEN.31.1	Anu Lawan medacfora yeneng yoac yofi degec imoc Yacakowac kedzacfu kemeec. “Yacakow ye manninaac iwai sasawa medarec. Manniaac wiactoa feec imohacnac hanahema iwai sasawa mekpedzuc amma medarec.” 
GEN.31.2	Ifi degec Lawanggac kicmesuya merenu siriha mong anu Yacakow ye imoc bic hentegecma yofi negenec ye warac gombunga anengkefec ifi isoc monggoc mi anenude.
GEN.31.4	Deu Yacakow ye yoac fau Rahel nga Lea yerearu kenu yeri rama uau haoc. 
GEN.31.5	Haec edeyuruec, “Ni mangngiraac kicmesuya hemma yofi negenduae ye warac faka anengkefec ifi isoc monggoc mi anende. Nga mannaac Anutungo ine nigoc kecande. 
GEN.31.6	Nga ni mangngiraac ua kucgoc mekecanduae imoc negendape. 
GEN.31.7	Anu mangngirango ine tobannuma ua bunna meeng mema anu atac 10 anec anu Anutungo kpae heimiu mong mi memanganenuec. 
GEN.31.8	‘Nga ramanoning faikperecge yeni geac bung ambisia.’ Ifi deec isoc rama nga noning yeni medacfocngina faikperecge sasawa fingecdacgec me ‘Kibi kibi yeni geac uabung ambisia.’ Ifi deec isoc medacfocngina kibi kibi sasawa fingecdacgec. 
GEN.31.9	Ifi fingecgec Anutungo mangngiraac ramanoning wangecma ni nenec. 
GEN.31.10	Anu ramanoningngiwa yeneng ngagera feracyunugec naso imohai gau fema gaukpefinnu yofi henai. Yeni ngagera feracyunugec yeneac sebingina imoc kibi kibi nga faikperecge andacgec.”
GEN.31.11	Amma gaukpefinnungoc Anutuac angerongo kpacnuma yofi dema edenuec, “Yacakow.” Deu ni yofi meremmiai, “Ni yoc.” 
GEN.31.12	Ifi deba yofi dema edenuec, “Lawangngo faka hania hania anggendarec imoc ni hendarai. Imocac ge kicga fina kenu henna. Ramaga nga noningga ngiwango ngagera feracyunuandae ngiwa imoc yeni sebingina faikperecge nga kibi kibi sasawa. 
GEN.31.13	Amma ni Bet El bangec imocac Anutu. Ge imohai hoc mong kerecdokungo nadzicmima yoac mong deserinennec. Ge yaguc yacma bangec yomoc wama arengfocgaac bangecfu dzigenema kembesena.”
GEN.31.14	Ifi deu Rahel nga Lea yeri Yacakow yoac turunga yofi meremmioc, “Manniraac maridzoming nganoc nereac onga mong mi fede. 
GEN.31.15	Neri yeac kicfu kuric isoc yombong kecandipe. Ye bunnira mema dzonira ukudarec. 
GEN.31.16	Imocac amma Anutungo manniraac wiac wangecdarec imoc sasawa nenang nga nambaracfocnina nenanggac ande. Imocac Anutungo derecgegendac imoc sasawa ambesena.” 
GEN.31.17	Ifi deec Yacakow ye yacma enenghora nga nambaracfora sasawa yeni kamele witiau faiyunuec. 
GEN.31.18	Faiyunuma ramaburumaka nga noning nga finac goa Paddan Aram bangecfu kecma meec imoc mekpedzunedacma Kenacan bangecfu mama Itsak yearu dzigeneudeac kenec.
GEN.31.20	Yacakow ye woraudeac negemma faka sufu sufuu amma aramngic Lawan yoac mong mi edeec. 
GEN.31.21	Ye engsac yacma wiara sasawa medacma woraec. Worama kemma doku
GEN.31.22	Anu uameme harebec wisickemanu Lawan yofi dema edegec, “Yacakow ye bic woradac.” 
GEN.31.23	Ifi edegec negemma ye sactosofora meyunuu uameme seweng kisangyunuma kengkecma Gilecad sifecbangecfubigeng meficyunugec. 
GEN.31.24	Anu Anutungo ine aramngic Lawan tofocnac gaukpefinnu fingecmima yofi dema edeec, “Ge fakaga garenggema Yacakow yoac kucgoc mi debesena me mangana mong mi ammibesena.”
GEN.31.25	Anu Yacackow ye sifecfu kporucamangina kpedziu Lawan yeng kengkecma meficyunuec. Meficyunuma sactosoforagoc Gilecad sifecbangecfu momoc kporucamangina kpedzima yai fegec. 
GEN.31.26	Anu Lawangngo Yacakowac yofi dema edeec, “Ge noc faka yombong anendang? Ge hesonnuma naroanghocna dzikacfu meyunuma witicamau kengandae ifi isoc meyuruma hadang. 
GEN.31.27	Anu ge nocac hesonnuma waic waic woradang? Edenubang debac ni wiacfocna edeyunuba yegec heima tambaring nganoc kpema sogac sogaigoc namma faingunuba habau. 
GEN.31.28	Anu ge ine naroanghocna kokocyurubadeac mi negensinendang amma esafocna maringina mebadeac mi negendang. Ge faka imoc mi angana anendang. 
GEN.31.29	Imocac ni faka mong anggembeso kuc fenende. Nga manggaac Anutungo ine tofocnac kpetarinemma yofi dedac. ‘Ge fakaga garenggema Yacakow yoac kucgoc mi debesena me mangana mong mi ammibesena.’ 
GEN.31.30	Anu ge manggaac amau kennadeac songoga kuneng anu woradang imoc naric. Amma ge nocac nemuongana hamangec medang?” 
GEN.31.31	Ifi deu Yacakowngo Lawanggac yoac turunga yofi meremmiec, “Ge naroanghocga goriangoc wangecnubanggac ni kengec amma mi edeguma woradua. 
GEN.31.32	Anu ge monggaru me monggaru nemuonga meficgenadeu imoc ye homebeso. Wiac sasawa mekecdimbe imoc sactosofocnira yeneac kicfu hendacbesena. Amma nemuonga mong meficgenadeu mebesena.” Yacakow ye Rahelngo wiac imoc hamangec meec imoc mi negenec.
GEN.31.33	Anu Lawan ye Yacakow nga Lea amma wanacngac yohockang yeneac kporucamau emma nemuongaya mong mi henec. Anu ye Leaac kporucamaunac mama Rahelac kporucamau enec. 
GEN.31.34	Enu Rahelngo nemuonga mema kamele yeneac finac meme hie imohai barima witiau heima tarec. Taru Lawan ye bedzou hofoc hofoc ua mekefu kpac andarec. 
GEN.31.35	Ifi anu Rahel ye mama yofi dema edeec, “Kunenna ngachafi ayemmeande imoc anendacac ni geac kicfu naric mi yacbade.” Ge herebu mi ambesena. Ye ine wiac sasawa imoc hendarec nga nemuongaya ine mong mi henec.
GEN.31.36	Ifi anu Yacakow ye herebu negemma Lawan yoac demima yofi dema kpesimiec, “Ni noc wiac mangana me kopocsic meficgeaiac kucgoc kporacnuma hadang? 
GEN.31.37	Nga ge yaguc wiacna sasawa hendacdang imohai ge wiac mong meficgedannu sactosofocnira yeneac kicfu faina yeneng hemma neranggac yoac negemma mengerebisia. 
GEN.31.38	Amma ni gegoc kecba kifa 20 wisickeec naso imohai rama nga noningfocga yeni medac meyunugec imoc mong mi manganeec. Nga geac ramahabuunac ngiwa mong kpenec mi anai. 
GEN.31.39	Me wasaiyang yeneng ramafocga yinigec mehama mi edzacguanduae. Ni neannaoc turunga faianduae. Ge wenacfu me tofocnac hamangec meyunugec turunga gembadeac deannec. 
GEN.31.40	Anu ni wenacfu wenactoango nohokefec nga tofocnac nomanggoc yombong gauna kpac kefai. 
GEN.31.41	Nga kifa 20 yombong amagau enac tofoc tofohoga kefai. Kifa 14 imoc naroanghocga yereac amma kefai nga kifa 6 imoc ramanoninghabuga yeneac amma kefai. Amma geng ine uabunna mekemmeha angkecna atac teng anec. 
GEN.31.42	Anu mannaac Anutu, Awrahamgac Anutu ye Itsakngo eweheimikefec ye mi kecbac debac ge eng yombong fainuna habai. Anutungo ine ubaebicna nga kpendzeng uana imoc hemma tofocnac yoac imoc isinggema edegudac.”
GEN.31.43	Ifi deu Lawangngo Yacakow yofi dema edeec, “Naroanghocna yeri neac nambarachocna nga ramanoning nga wiac sasawa hendacnec imoc yeni neac sasawa. Naroanghocna yomoc nga nambarac meyunugec yeni ine wiac mangana ayemmeba naric mi anude. 
GEN.31.44	Imocac amma nerang dzadzahac mong amma wiac mong faide imocngo dzadzahacniraac kpete ambeso.”
GEN.31.45	Ifi deu Yacakow ye hoc mong miacma gununggema kpete faiec. 
GEN.31.46	Faima sactosofora yofi dema edeyunuec, “Ngeni hoc homac kpedzucnegec.” Ifi deu yeni hoc kpedzucnegec enu hocguru imocac witiau yakangina faima enacurec negec. 
GEN.31.47	Anu Lawangngo hocguru imocac kpara Yegar Sahaduta
GEN.31.49	Amma ye torokpema yofi deec “
GEN.31.50	Nga ge naroanghocna sisic ayecmenade me mi negembare ngac goa monggoc meyununadeu ine yofi negembesena. Ngic mongngo mi genude gedang anu Anutungo hepucnira amma genudenoc.”
GEN.31.51	Anu Lawangngo torokpema Yacakow yofi dema edeec, “Negennec, hocguru nga hockpete botucnirau gununggema faidua 
GEN.31.52	imocngo kpetenira nammanu ni ngaba amma gearu mi habade. Nga ge ifingoc ngaba anemma kpete imoc ferahama nearu mi habesena. 
GEN.31.53	Anu Awraham nga Nahor yereac Anutungo desi desinira ambeso. Ifi deu Yacakow ye mama Itsakngo Anutu eweheimima kefec yeac kpacfu deseriec.” 
GEN.31.54	Deserima tikiu Anutuac sesegerec ohoma sactosofora yakaac heitaiyunu hama yaka imoc enacurec nema tiki imohaingoc fegec. 
GEN.31.55	Fegec ama wereckenu Lawan ye asoacguc yacma esamedacfora kokocyunuma kenecyunuec. Ifi amma faiyunuma dzigenema amabangehau kenec.
GEN.32.2	yenemma yofi deec, “Anutuac wasaifora yeneac habu yomoc.” Ifi dema amabangec imocac kpara Mahanayim
GEN.32.3	Yacakow ye dara Esaw Secir bangecfu Edom amabangec imohai kefec. Imocac amma Yacakowngo siducdedengicfora yofi dema edeyunuma sueyunuu waraima yearu kenggec. 
GEN.32.4	“Ngeni kemma kunenna Esaw yofi dema edebisia, ‘Enac tofoc tofohongicga Yacakow ye yofi dede.’ ‘Ni Lawanggoc kuric kecerekefai. Kecma yaguc monggoc dzigenema haduae. 
GEN.32.5	Ni burumaka, donggi nga rama habuya habuya amma wanacngicngac homac meyunukecduae. Amma kunenna geng neac negenna ngereeudeac yoacsiducna imoc faiba hade.’ ” 
GEN.32.6	Nga siducdedengic yeni Yacakowaru monggoc dzigenema yofi dema edegec, “Neni dacga Esaw yearu kemma meficgeing. Anu ye ine ge meficguudeac ngicfora 400 yenigoc hama kecdae.” 
GEN.32.7+GEN.32.8	Ifi degec Yacakow ye kengec kuneng kpeu ebic kuneng mema yofi negenec, “Esaw ye hama habu mong yunuudeu ine habu mong yeni naric woragecde.” Ifi negemma ngicfora nga ramaburumakafora amma kamelefora sasawa mendzicyunuu habu yohockang anggec.
GEN.32.10	Nga ge enac tofoc tofohongicnecga makpekpea, ni yasunasac mekecma Yodang doku yomoc ferecge kenai anu ge nigoc yoac dedzege amma imoc modackecnec. Amma ge yoacga modacma nigoc kecnecac yaguc ine habu yohockang yenigoc haduae. 
GEN.32.11	Nga dacna Esaw ye yaguc hama ni nga enengnambaracfocna sasawa kpebucnunubacac kengecnude. Imocac amma ge onggonnuma dacnaac mariunac mesinunadeac numugenduae. 
GEN.32.12	Anu ge warac geanggaoc yofi denec, ‘Foracngoc ni gombunga anggemma bangecfocga mesaheyunuba kondunnu sangi fede ifi isoc homac yombong anggecde. Ifi anggecdeac imocac kpete mongngo naric mi osodarude.’ ”
GEN.32.13	Anu Yacakow ye tofocnac ihai feec. Feu ama wereckenu ine wiara femiec imohacnac goa dara Esaw miudeac yofi meisinggeec, 
GEN.32.14	noningngagera 200 nga ngiwa 20 amma ramangagera 200 nga ngiwa 20, 
GEN.32.15	kamele namunginagoc nga medacfora 30 nga burumakangagera 40 nga ngiwa 10 amma donggicngagera 20 nga ngiwa 10. 
GEN.32.16	Meisinggema habu harebec imoc tembuc tembuc enac tofoc tofohongicfora maringinau faima yofi dema edeyunuec, “Ngeni warainemma habu botucnginau sawea herea herea kembisia.”
GEN.32.17	Nga ngic waraiec ye ine yofi anudeac edeec, “Dacna Esaw ye meficguma ge meracac enac tofoc tofohongic nga dahai kembeso hanec nga ramaburumaka waraidae imoc meracac?” 
GEN.32.18	Ifi kpesigenu yofi dema edebesena, “Imoc enac tofoc tofohongicga Yacakowngo kunenga Esaw ge genudeac fau hade nga negennec yengena ifingoc ngade modacnunuma hama kecde.” 
GEN.32.19	Anu enac tofoc tofohongic namba 2 nga namba 3 nga imocac habugareng kendacgec yeni sasawa yoac imocngoc edeyunuma yofi deec, “Ngeni kemma Esaw meficgema yoac imoc sasawa ededacbisia. 
GEN.32.20	Anu torokpema yofi debisia, ‘Negennec, enac tofoc tofohongicga Yacakow ye ngade hama kecde.’ ” Yacakow ye yofi negemma wiac imoc andarec, “Ubangerecac wiac faiba waraima kenu Esawngo imoc hemma herea nomanemanu kengkecma meficgeba ogo anembeso.” 
GEN.32.21	Amma ifi negensima ubangerecac wiac fau waraiec. Waraiu yengena ine tofocnac ngicngacfora yenigoc feec.
GEN.32.22	Anu Yacakow ye ama mi wereckemmanu tofocnacngoc yacma enenghora nga wanacngachora nga medacfora 11 yeni meyunuu kemma doku ferec ferecgea kpara Yabbok imohai ferecgegec. 
GEN.32.23	Ye wiacfora meyunudacma doku ferec ferecgea imohai ferecgegec nga finacgedanga imoc momoc sasawa fau kendarec. 
GEN.32.24	Yacakow yengena ine dzigenema tembuha noboc tarec. Tacmanu ngic mongngo fingecmiu yegoc ewekpekpe amma kecmaec ama wereckenec. 
GEN.32.25	Anu ngic imocngo Yacakowac kuc memaudeac ambibiema kecma fekinga kpeu fotockeec. 
GEN.32.26	Fotockeu ngic ye yofi dema edeec, “Ama wereckendeac wanuna kemba.” Ifi deu Yacakowngo yofi meremmiec, “Eng mi waguba kennade, ge kenecnunaguc ine waguba kennade.” 
GEN.32.27	Ifi deu ngic imocngo yofi dema kpesimiec, “Ge kpacga merac?” Kpesimiu meremmiec, “Ni kpacna Yacakow.” 
GEN.32.28	Ifi deu yofi dema edeec, “Ge Anutu nga ngic yenigoc momoc dzikac kpema firang andanggac geac kpacga Yacakow monggoc mi kpacbesonga. Geac kpacga imoc Isracel
GEN.32.29	Ifi deu Yacakowngo kpesimima yofi deec, “Ge kpacga naric edenubang me?” Ifi kpesimiu ye yofi deec, “Ge nocac kpacnaac kpesinec?” Ifi dema imohaingoc keneheec. 
GEN.32.30	Keneheu Yacakow ye yofi deec, “Ni Anutuac kicmesuya yombong hendua anu mi homedua.” Ifi dema amabangec imocac kpara Penicel
GEN.32.31	Anu ye Penicel bangec wama kemmanu wenac ereec. Nga ye fekinga fotockeecac tiwirindzic tima kenec. 
GEN.32.32	Imocac amma Isracel ngicngacareng yeni naso imohacnac erekecma yaguc yang neandae imohai fekinnu ginoma tacde imoc mi neandae. Ngic imocngo warac Yacakow imohai kpeecac ifi angandae.
GEN.33.2	Faiyunuma wanacngac yeri medacfocngiragoc waraigecdeac edeyunuec yeneac ngadeu Lea nga nambaracfora amma Rahel nga Yosef yeri ine ngade kenoc. 
GEN.33.3	Nga ye yengenaoc waraiyemmema kemma eweheiheiac faka modacma fafoc heima bangecfu ngonducneu atac seweng ammanu daraaru kensikeec. 
GEN.33.4	Ifi anu Esaw ye nedzima kemma meficgema tofohoma kokockeu kiacemeoc. 
GEN.33.5	Kiaceme namma Esaw ye kic fiu kenu ngacnambarac hagec yenemma munia yofi kpesimiec, “Imoc damoc yeneng gegoc hadae?” Ifi deu Yacakowngo yofi meremmiec, “Anutungo enac tofoc tofohongicga ni faka gombunga anemma nambaracfocna nenec imoc yeneng.” 
GEN.33.6	Ifi demanu wanacngac nga medacfocngira yeni hama Esawac kicfu ngonducnegec. 
GEN.33.7	Yeneac ngadenginau Lea nga nambaracfora yeni ifingoc hama ngonducnegec. Anu wisic wisickea yombong ine Yosef nga Rahel yeri hama ifingoc ngonducnemioc.
GEN.33.8	Anu Esawngo yofi dema kpesimiec, “Ngic nga ramaburumakahabu sinnu hagec meficyunudua imoc dafi negemma faiyununa hadau?” Ifi deu yofi meremmiec, “Kunenna, imoc geng neac negenna ngereeudeac faiyunuba hadau.” 
GEN.33.9	Ifi deu Esawngo yofi deec, “Munana, ni neanna wiacna homac yombong fenende imocac wiacga nembeso denec imoc wana geangga fegembeso.” 
GEN.33.10	Ifi deu Yacakowngo yofi meremmiec, “Kpac, ge ogo anemma hoannuna kicmesuga hemba Anutuac kicmesu isoc andac. Ge neac negenna ngereeudeu sese imoc sifu marinaunac mebesena. 
GEN.33.11	Anutungo gombunga anemma wiac sasawa nenec.” Imocac sese mehama genduae imoc mebesena. Ifi dema seseri ammiu meec.
GEN.33.12	Anu Esawngo yofi deec, “Yaguc nenahafoc kennide. Ni waraiba ge modacnuma ngadenau hana.” 
GEN.33.13	Ifi deu Yacakowngo yofi meremmiec, “Kunenna, nambaracfocna yeni mi seridau nga ramaburumakamedaha yeni namu nemangoc kecdae ge imoc hennec. Imocac amma yeni uameme mocguac manau kisangyununi nedzi nedzi kemma kucngina kpac anu rama sasawa homedacgecde. 
GEN.33.14	Imocac kunenna, ge enac tofoc tofohongicga ni naric wanuma waraima kenna. Ni ine ramaburumaka nga nambarac yeneac arennu dengec dengec hakecma kunenna gearu Secir bangecfu hasikebesare.” 
GEN.33.15	Ifi deu Esawngo yofi meremmiec, “Ifi denecac ine ngicngacfocna nigoc kecdae yenearunac goa naric hendzicyunuba gegoc tacgecde.” Ifi deu ye yofi deec, “Kunenna, ge nocac ifi annade? Ge neacsac negenna ngereebeso negenduae.”
GEN.33.16	Ifi deu Esaw ye uameme imohaingoc dzigenema kengkecma Secir bangecfu sikeec. 
GEN.33.17	Yacakow ye ine Sukkotbigeng kemma amea meec. Mema ramaburumakafora yeneac bedzo nganoc momoc meec. Imocac amabangec imoc kpara Sukkot
GEN.33.18	Anu Yacakow ye Paddan Aram bangecfunac dzigenema gombunga hakecma Kenacan bangecfu Sehem taunnu hasikema imocac wegenahau kporucamangina kpedzima ihai tacyac angkefec. 
GEN.33.19	Amma kporucamangina kpedziec ua bangec imocac noboha imoc Sehem mama Hamor yeac medacfora yenearunac kesitadzo 100ngo bummeec. 
GEN.33.20	Anu ye imohai arata mong mema kpara yofi kparec El Elohe Isracel.
GEN.34.2	Kenu bangec imocac ngickuneng hiwingic Hamor yeac medaha Sehem ye naroang imoc henec. Hemma wangecma kemma yegoc fema faka gameagoc ammiec. 
GEN.34.3	Anu Sehem ye meudeac songea negemma yeac yoac gombunga yombong deec. 
GEN.34.4	Dema mama Hamor yofi dema edeec, “Ge naroang imoc menenna neac enenna ambeso.”
GEN.34.5	Anu ye naroanga memanganeec siduc imoc Yacakow negenec. Anu yeac medacfora yeni uau ramaburumaka garengyunuma kecgecac ye yeneac tomai amma imocac yoac mong mi deec. 
GEN.34.6	Anu Sehem mama Hamor ye Yacakowgoc yoac deecdeac yearu bic haec.
GEN.34.8	Negenggec Hamorngo yofi dema edeyunuec, “Medacna Sehem ye geac naroanggaac songea homac andeac sifu mina yeac enema ambeso. 
GEN.34.9	Migec nenang emekpesi yofi anni. Ngeni naroangfocngina nemmema neneac naroangfocnina meyunubisia. 
GEN.34.10	Ifi amma nenigoc kecmagec bangec yomocngo ngeneac yombong ambeso. Anu ngeni yomohai kecma ua mema finactoanginagoc amma kecserima kecbisia.” 
GEN.34.11	Anu Sehem ye Dina mama nga naingfora yofi dema edeyunuec, “Ngeni sifu neac negenggec ngereebeso. Anu ngeni noc wiacac degecde imoc naric ngemmedacbade. 
GEN.34.12	Ngeni ngacbung ramaburumaka nga dzo amma wiac goa degecde imocacsoc ngemmebade. Nga naroang ye ine neac enenna anudeac nengyombonggebisia.”
GEN.34.13	Sehem ye naingngina memanganeecac Yacakow medacfora yeni faitobang amma Sehem nga mama Hamor yeri yoac turunga yofi dema edeyurugec. 
GEN.34.14	“Neni ngic mong sebia tosea mi herec herecgea ifia nainnina naric mi minide faka ifia imoc nenearu gameagoc angande. 
GEN.34.15	Imocac amma yofi anggec ine naric denide. Ngeni neni isoc amma ngic sasawa sebingina tosea herecgedacbisia. 
GEN.34.16	Ngeni ifi anggecdeu ine naroangfocnina naric ngemmenide nga neni ifingoc ngeneac naroangfocngina naric meyununide. Amma ngenearu torokpeni ngicngachabu mocgu andacbisina. 
GEN.34.17	Anu yoac edengunudimbe imoc wama sebingina tosea mi herecgegecdeu ine neni nainnina wangecma amabangec yomoc wama monnu kennide.”
GEN.34.18	Ifi degec Hamor medahagoc yeri yoac imocac negenec naric anec. 
GEN.34.19	Sehem ye manggahaac amau ngic sasawa feracyunuecac wiacfora yeni yeac negenggec engena anec. Nga ye Yacakow naroanga hembokoecac amma faka imoc anudeac naso mong mi ukuec.
GEN.34.20	Ifi amma Hamor medahagoc yeri dzigenema kemma taonggac naguu emma taongngic yofi dema edeyunuoc, 
GEN.34.21	“Ngicngac imoc yeni ruaengicngac imocac negenggec, bangecnina kuneng fedeac nenahafoc sokodacma naric kecnide. Yeni naric bangecninau kecma yomohai kengha ambisia. Anu nenang yeneac naroangfocngina meyununi yeni nenang naroangfocnina ifingoc meyunubisia. 
GEN.34.22	Anu nenang faka mocgu yofisac anni ine nenanggoc kecma ngicngacareng mocgu annideac dedae. Yeni sebingina tosea herecgeandae ifi isocngoc ngic sasawa nenang sebinina tosea herecgedacbisina. 
GEN.34.23	Ifi anni ramaburumakfocngina nga finacngina sasawa imoc nenanggac momoc anude. Imocac negengyemmeni nenanggoc tacyac angkecbisia.” 
GEN.34.24	Ifi deec bangec imocac mingina sasawa taonnaguu kengha anggec yeni Hamor medahagoc yereac yoac imoc negenggec naric anu ngic sasawa taonnaguusing kengha anggec yeni sebingina tosea herecgedacgec.
GEN.34.26	Anu Hamor medahagoc yeri momoc dzikacbeangngo kpebucyuruma Sehemgac amaunac Dina wangecma mama kenoc.
GEN.34.27	Anu Yacakow medacfora goa yeni naingngina memanganegecac amma kemma ngic kpebucyunuoc imoc yenemma finac nganoc taongtoau feec imoc medacgec. 
GEN.34.28	Amma ramaburumakahabungina nga donggifocngina megec. Wiac sasawa amasobennu kecgec nga uau kecgec imoc momoc meyunudacgec. 
GEN.34.29	Amma finacngina nga ngacnambaracfocngina momoc wangecyunuma kenggec. Anu amau wiacngina fedarec imoc momoc medacma kenggec.
GEN.34.30	Anu Yacakowngo Simecon nga Lewi yofi dema edeyuruec, “Ngeri bangec mingina kenacangngic nga peridzingic yeneac kicfu kpacna memanganedaocac yeni ubango ukunugecde amma ngeri ebic kuneng witinau faidaoc. Ni ngicfocna efeanecsac kecdae. Anu yeni kpedzucnema hama nigoc ewema ni nga wiacfocna kpetotienunugecde.” 
GEN.34.31	Ifi deu yeri yofi deoc, “Ye nainnina singtoangac isoc faka gameagoc ammiu naric mi andac!”
GEN.35.2	Ifi deu Yacakowngo arengfora nga ngicngacfora yegoc kecgec sasawa yeni yofi dema edeyunuec, “Ngeni bangec monnunac nemuongafocngina botucnginaunac meicyunudacma ubaongangina hafoangoc kpedzucnedacma wambangina dzuac dzuara heigec kemedacbeso. 
GEN.35.3	Kemedaru nenang ama yomoc wama Bet El ennide. Ni warac ebic witiau kecbare negennemma sinnu nigoc kecma onggonnuec Anutu imocnoc yeac arata mong imohai mebade.” 
GEN.35.4	Ifi edeyunuu yeni bangec monnunac nemuonga mekecgec nga kedzacac ringngina imoc momoc Yacakow midacgec. Midacgec ye Sehem taong wegenahau terebint ic mong nanec imocac haniau tonggoec. 
GEN.35.5	Ifi amma yacma kenggec. Anu taongtoa tegia tegia tackenec imoc yeneac mingina sasawa yeni Anutuac kengectoango mewakeyunuu mongngo mong Yacakowac medacfora mong mi kisangyunugec.
GEN.35.7	Ye bicngoc daraac kengec kpeu worama kemmanu Anutungo imohai yeac kicfu fingectegerecac ihai arata mong mema kpara El Bet El
GEN.35.10	Kenehema yofi dema edeec, “Ge kpacga Yacakow, yaguc ine Yacakow monggoc mi degecde Isracel kpacgugecde.” Ifi dema kpara Isracel kparec. 
GEN.35.11	Anu Anutungo yofi dema edeec, “Ni Anutu Kuctoa mingina. Ge fingecsahe amma seregurutoa ambesena. Nga gearunac ngicngacareng mong fingecma ngicngacareng habuya habuya fingeckenggecde. Amma gearunac ngictau fingecbesandae. 
GEN.35.12	Anu Awraham nga Itsak bangec yemerai imoc ge nga esamedacfocga yeni momoc yemmebesandua.”
GEN.35.13	Anu Anutungo Yacakowgoc yoac denegeng anec wisickeu yacma enec. 
GEN.35.14	Enu Yacakow ye Anutungo yoac edeec imohai kpete dema hoc mong miacma gununggeu nanu sesedoku witiau kpakema kerecdoku nadzicmiec. 
GEN.35.15	Anu Anutungo yegoc yoac denegeng anec bangec imocac kpara Bet El kparec.
GEN.35.16	Anu yeni Bet El wama kengkecma Efrata amau mi kensikemagecngoc Rahel ye medac meudeac gadze herea yombong kiec. 
GEN.35.17	Kiu medac meudeac ebiriu gadzememeyango yofi dema edeec, “Ge medacngoc menadeac kengec mi guu.” 
GEN.35.18	Ifi deu medac mema homebeso amma asuya kpac ambeso ammanu kpara Ben Oni
GEN.35.19	Anu Rahel ye homeec. Homeu Efrata sinnu tonggogec. Efrataac kpara mong imoc Bet Lehem 
GEN.35.20	tonggoma Yacakow ye kicsereyau hoc mong miacma gununggeu nanec. Hoc imocngo Rahelac kicserea nanecngoc nande.
GEN.35.21	Anu Isracel ye sing monggoc torokpema kengkecma Migdal Ederac
GEN.35.22	Amma ye amabangec imohai tacyac amma kecmanu Recuwen ye mamaac wanacenema Bilhaaru kemma yegoc feoc. Feec Isracelngo siduc imoc negenec.
GEN.35.22	Anu Yacakow ye medacfora 12ngoc kecgec. 
GEN.35.23	Leaarunac medacfora yofiguc Recuwen ye Yacakowac waracmedac amma Simecon, Lewi, Yehuda nga Issashar amma Dzewulun. 
GEN.35.24	Nga Rahel ye medachora Yosef nga Benyamin. 
GEN.35.25	Nga Bilha, Rahelac wanacngacac medachora Dan nga Naftali. 
GEN.35.26	Nga Dzilepa, Leaac wanacngac yeac medachora ine Gad nga Aser. Yacakow ye Paddan Aram bangecfu kecmanu medacfora imoc yeni fingecgec.
GEN.35.28	Itsak ye kifaya 180 ammanu 
GEN.35.29	kifa kpouyombonggema ngickpengeng amma asuya kpac anu homeec. Homeu medachora Esaw nga Yacakow yereng tonggooc.
GEN.36.2	Esaw ye kenacangngic yeneac naroangfocngina yenearunac enengfora meyunuec. Mong imoc Ada hitingic mong kpara Elon yeac naroanga nga mong imoc hiwingic Tsiwecon medaha Ana yeac naroanga kpara Oholiwama. 
GEN.36.3	Amma mong imoc Ismacel naroanga kpara Besemat imoc Newayot naina.
GEN.36.4	Nga Ada ye Esawac medac Elifadzi meec anu Basemat yeng Recucel meec 
GEN.36.5	nga Oholiwama yeng ine Yecus nga Yacelam amma Kora meyunuec. Esaw medacfora imoc yeni Kenacan bangecfu fingecgec.
GEN.36.6	Anu Esaw ye enengfora nga naroangmedacfora amma ngicngac yenahafoc kecgec amma ramaburumaka nga donggikamele amma finacgedanga sasawa Kenacan bangecfu kecma medarec imoc medacma munia Yacakow wama sing herea yombong kemma bangec monnu kefec. 
GEN.36.7	Yeri finacgedangira homac mekefocac yerahafoc tacyac anecdeac negenu osiu ye Yacakow wama kenec. Imoc yofiac, yeri ramaburumakafocngira seregurutoaac amma bangec kefoc imoc yeri yohockangngo yaka nganoc meficgeecdeac soha mi anec. 
GEN.36.8	Imocac ye kemma Secir sifecfu kefec. Anu Esawac kpara mong imoc Edom.
GEN.36.10	Esaw medacfora yeneac kpacngina imoc yofiguc, Elifadzi ye Esaw enema Ada yeac medaha. Nga Recucel ye Esaw enema Basemat yeac medaha.
GEN.36.11	Anu Elifadzi medacfora yofiguc, Teman, Omar, Tsefo nga Gacatam amma Kenadzi. 
GEN.36.12	Anu Esaw medaha Elifadziac wanacenema Timena yeng Amalek meec. Imoc Esaw enema Ada yeac esamedacfora.
GEN.36.13	Recucel medacfora imoc Nahat, Dzera nga Samma amma Midza. Imoc Esaw enema Basemat yeac esamedacfora. 
GEN.36.14	Anu Esaw enema Oholiwama ye Tsiwecon medaha Ana yeac naroanga. Nga ye Esawarunac medacfora yofi meyunuec Yecus nga Yacelam amma Kora.
GEN.36.15	Anu yomoc ine Esawac esamedacfora ngictau kpac megec yeneac kpacareng. Esawac waracmedaha Elifadzi yeac medacfora yeni yofiguc, ngictau Teman, ngictau Omar, ngictau Tsefo, ngictau Kenadzi 
GEN.36.16	ngictau Kora nga ngictau Gacatam amma ngictau Amalek. Elifadziarunac ngic imoc yeneng Edom bangecfu ngictau kpac mema kecgec. Ngic imoc yeni Adaac esafora.
GEN.36.17	Anu yomoc ine Esawac medaha Recucel yeac medacfora ngictau Nahat, ngictau Dzera nga ngictau Samma amma ngictau Midza. Imoc yeni Reuelac ngichabu Edom bangecfunac amma yeni Esawac enema Basemat yeac esafora.
GEN.36.18	Esaw enema Oholiwama yeac medacfora yeni yofiguc, ngictau Yecus nga ngictau Yacelam amma ngictau Kora. Nga ngictau imoc yeni Esawac enema Oholiwamaarunac fingecgec. Nga Oholiwama ye Ana naroanga. 
GEN.36.19	Ngic imoc yeni Esawac esamedacfora nga ngictaufocngina. Anu Esawac kpara mong Edom.
GEN.36.21	Dison nga Etser amma Disan yeni Edom bangecfu kecgec. Ngic imoc yeneng Secirac medacfora amma yeni horingic habu fekenggec yeneac ngictaufocngina.
GEN.36.22	Lotanggac medachora imoc Hori nga Hemam nga Lotanggac naina imoc Timena.
GEN.36.23	Anu Sowal medacfora imoc yofiguc, Alewan, Manahat, Ewal nga Sefo amma Onam.
GEN.36.24	Anu Tsiwecon medachora imoc yofi, Aia nga Ana. Anaac siduc mong imoc yofi, ye mama Tsiweconggac donggihabu garenggekecma bangec ngiha kpacfu doku gereaac kiwa meficgeec.
GEN.36.25	Nga Ana nambaracfora imoc yofiguc, Dison nga naroanga kpara Oholiwama.
GEN.36.26	Nga Dison medacfora imoc Hemedan, Eseban nga Iteran amma Heran. 
GEN.36.27	Nga Etser medacfora yeni yofiguc, Bilhan, Dzacawan nga Akan. 
GEN.36.28	Nga Disan medachora Uts nga Aran.
GEN.36.29	Nga horingic yenearunac ngictaufocngina yofiguc fingecma kecgec, ngictau Lotan, ngictau Sowal, ngictau Tsiwecon, ngictau Ana, 
GEN.36.30	ngictau Dison nga ngictau Etser amma ngictau Disan. Ngic imoc yeneng horingic ngicngacarengsoc yeneac ngictau kpac mema Secir bangecfu kecgec.
GEN.36.32	Becor medaha kpara Bela ye Edonnu ngictau kefec yeac taongtoa imoc kpara Dinhaba.
GEN.36.33	Nga Bela homeu Yowawngo yeac tatac mema ngictau anec. Ye Dzera, Botsera amaunac yeac medaha. 
GEN.36.34	Yowaw ye homeu Husam, temangngic yeneac bangecfunac yeng yeac tatac mema ngictau anec. 
GEN.36.35	Anu Husam homeu Hadad, Bedad medaha yeng yeac tatac mema ngictau anec. Yeneng midiangngic Mocaw bangecfu yunuec. Nga Hadad ye taongtoaya kpara Awit. 
GEN.36.36	Hadad homeu Samela Masereka amaunac yeng yeac tatac mema ngictau anec. 
GEN.36.37	Nga Samela ye homeu Saculngo yeac tatac mema ngictau anec. Rehowot ama doku wegenahau tarec ye imohacnac. 
GEN.36.38	Sacul ye homeu Bacal Hanan, Aheborac medacngo tataha mema ngictau anec. 
GEN.36.39	Bacal-Hanan, Aheborac medac homeu Hadarngo tataha mema ngictau anec. Hadarac taongtoa imoc kpara Pau nga enema kpara Mehetawecel. Ye Matered naroanga nga Matered ye Me Dzahawac naroanga.
GEN.36.40	Esaw medacfora ngictau kpac mema kecgec yeni habunginasoc nga amabangecnginasoc kpacarengngina yofiguc, Timenaac ngictau, Alewaac ngictau, Yetetac ngictau, 
GEN.36.41	Oholiwamaac ngictau, Elaac ngictau, Pinonggac ngictau, 
GEN.36.42	Kenadziac ngictau, Temanggac ngictau, Miwetsarac ngictau 
GEN.36.43	nga Magedicelac ngictau amma Iramgac ngictau.
GEN.36.43	Ngic imoc yeni amabangec megec imocacsoc kecgec. Imoc Edom ngictau kpacngina amma bangecnginaac kpac sasawa. Edomngic yeneac bangecngina Esaw yeac esamedacfora imoc yeninoc.
GEN.37.2	Anu Yacakow medacfora yeneac siduc yofi fede. Yosef ye kifaya 17 ammanu dacfora yenigoc ramahabu garengyunuma kecgec. Ye mamaac enenghora Bilha nga Dzilepa yereac medacfocngira yenigoc kefec. Anu dacfora yeni kopocsic meficgegec negenec Yosefngo ine mama siduc ammikefec. 
GEN.37.3	Anu Isracel ye bic ngickpengeng ammaguc Yosef kpeficgeecac amma yeac songo kuneng negengkefec. Imoc medacfora goa yeneac songo negenec imoc ferahaec. Anu ye ngakpi maria herea kibi kibi gombunga mong mengerema miec. 
GEN.37.4	Ifi anu mangngina ye Yosefaru songea kuneng feec nga yeneac songo efeanecsac feec imoc bic hentegecgec. Ifi hemma munangina ubango wama yegoc yoac ruaegoc denengeng anggecdeac mong mi ayemmekefec.
GEN.37.5	Anu kecma naso monnu Yosefngo gaukpefing hemma dacfora edeyunuu yeni imoc negemma torokpema ngadehegec. 
GEN.37.6	Ye yofi dema edeyunuec, “Negenggec, ni gaukpefing mong yofi hendua. 
GEN.37.7	Nenang uau wiac dedeckeni nanu neac dedecngo dindingac yombong yacma nandac. Ngeneac dedecngo ine neac dedec yerecgema ngonducneandimbe ifi isoc ngonducnema nandacdau.”
GEN.37.8	Ifi deu dacfora yeni yofi degec, “Ge neneac ngictau amma naric mi garennununade.” Ifi dema monggoc ngadehema gaukpefinga edeyunuec imoc wama deendema anggec.
GEN.37.9	Anu imocac ngadeau gaukpefing mong ifingoc hemma imoc dacfora siduc ayemmema yofi deec, “Negenggec, ni gaukpefing mong monggoc hendua, afo nga wenac amma asomeng 11 yeni ngonducnenendau.” 
GEN.37.10	Anu ye siduc imoc mama nga dacfora momoc ayemmeu mamango ngaba ammima yofi deec, “Ge gaukpefing imoc sicsauc hendang. Nonggomangga nga dacfocga neni hama fafoc heima ngonducnegennideac denec me?” 
GEN.37.11	Anu dacfora yeni yeac keracmangang anggec nga mamango ine yoac imoc negeng negenau fau fekefec.
GEN.37.12	Amma kecma dacfora yeni mangnginaac ramahabu henggareng amma kecgecdeac Sehem bangecfu kemma kecgec. 
GEN.37.13	Kecgec Isracelngo Yosef yofi dema edeec, “Dacfocga yeni Sehem amabangecfu rama yenenggareng amma kecdae. Imocac amma ge hana, ni yenearu sueguba kembesena.” Deu yofi deec, “Naric, ni efaiduae.” 
GEN.37.14	Ifi deu yofi dema edeec, “Ge kemma dacfocga yenembesena. Yeni gombunga kecdae me dafi? Amma ramahabu yeni ifingoc naric kecdae me kpac imoc yenemma hama yoac siduc anembesena.” Ifi dema Heweron tumiaunac sueu kengkecma Sehem kensikeec. 
GEN.37.15	Kemma imohai bangectoau yerecgema kecma ngic mong meficgeu yeng yofi dema kpesimiec, “Ge noc wiac hofocnec?” 
GEN.37.16	Kpesimiu Yosefngo yofi meremmiec, “Ni dacfocna hofocyunuduae. Yeni dahaigeng kecma ramafocngina garengyunudae imoc naric edenubang me?” 
GEN.37.17	Ifi deu ngic imocngo yofi meremmiec, “Yeni yofi degec negenai, ‘Nenang Dotan kenni.’ ” Ifi degecac yeni yomoc bic wama kendau. Ifi deu Yosef ye dacfora modacyunuma Dotan kemma meficyunuec.
GEN.37.19	Amma yenaocngoc yofi degec, “Henggec, gauhehengngic edimoc hade. 
GEN.37.20	Negendae, ye hau nenang kpebucgebisina. Kpebucgema teng monnu ukuni kemema feu yofi debisina, ‘Kateyang wasai mongngo hama nedac.’ Ifi deni yeac gaukpefinggac hania fingectegeru hembisina.”
GEN.37.22	Ifi dema yenearunac mesima mamaaru monggoc mekenudeac negensiec. Anu yofi deec, “Ifi kpac, nenaoc marininango mi kpeserebisina nga sawa mi hetinggebisina. Bangec ngiha kpacfu teng nande imohai ine ukugec kemeu kekeha onggonggebisina.”
GEN.37.23	Anu Yosef ye dacfora yenearu kensikeu ngakpia herea kibiagoc heima kefec imoc hesimigec. 
GEN.37.24	Hesimima Yosef mema tennu ukugec kemeec. Nga teng imoc dokuya kpac.
GEN.37.25	Yeni ifi amma yaka negecdeac mama tacgec. Tacma kic figec kenu henggec ismacelngic habuareng mong yeni Gilecad bangecfunac hagec. Yeni kamelefocnginagoc icsopea homuna gombunga nga kerec homuna gombunga amma mandari icac sopea homunagoc atickema Aigita bangecfu mekenggecdeac hagec.
GEN.37.26	Anu Yehudango dacmunafora yofi dema edeyunuec, “Nenang munanina kpebucgema sawa semenideu faka imoc memefihagoc mi anude. 
GEN.37.27	Imocac amma ismacelngic yemmeni yeneng bung nemmebisia. Ye munanina nga nenang sactosonina yombong ande imocac marininango yeac sebi mi kpeserebisina.” Ifi deu dacmunafora yeni yoac imocac uba mocgu anggec.
GEN.37.30	dzigenema munafora yenearu kemma yofi dema edeyunuec, “Ni medac hofocduae, yaguc dafi ambade?” 
GEN.37.31	Ifi deu yeni noningngiwa mong kpema Yosefac ngakpi herea imoc mema noning sawau nemurukegec. 
GEN.37.32	Nemurukema ngakpihereha kibiagoc imoc faigec mangnginaaru kenu yofi degec, “Ngakpi mong meficgeding imoc henna! Imoc medacgaac ngakpi me meracac?” 
GEN.37.33	Ifi degec mangnginango ngakpi imoc hemma yofi deec, “O, imoc medacnaac ngakpiherec. Foracngoc, wasaiyang mongngo Yosef kibucgema nedac.” 
GEN.37.34	Ifi dema Yacakow ye ngakpia mesuckema ubamanganggac toruwamba heima uameme homac yombong medahaac kiac ubahodung amma kefec. 
GEN.37.35	Ifi anu nambaracfora yeni sasawa hadacma demekiri ammigecdeac hadacgec. Hadacgec yenemma yoac imoc wama yofisac deec, “Ni kiac ubahodung amma kecma homema medacnaaru homecamau kembade.” Mamango ifi dema kiac ubahodung amma kefec.
GEN.37.36	Anu midiangngic yeni Yosef mema Aigita bangecfu kenggec. Kengsikema wasaienara mong kpara Potifar yearu suegec bummeec. Anu Potifar yeac uaya yofi, ye wasaingic Pareco garenggekecgec yeneac kaptengngina kefec.
GEN.38.1	Anu yofi fingerec, Yehuda ye dacmunafora wayunuma kemma adullangngic mong kpara Hira yegoc kefoc. 
GEN.38.2	Kecma bangec imohai kenacangngic mong kpara Sua yeac naroanga hemma meu enema anec. 
GEN.38.3	Anu ngac yeng medac kpenanggema meu kpara Er kparec. 
GEN.38.4	Nga ye monggoc heregoc amma medac mong mema yeac kpara Onan kparec. 
GEN.38.5	Amma ye medac monggoc kpenanggema mema kpara Sela kparec. Anu Yehuda ye ine Hedziw amau kecmanu medac imoc fingerec.
GEN.38.6	Anu Yehuda ye kecma morocmedaha Er yeac ngac mong meficgeec kpara Tamar. 
GEN.38.7	Nga waracmedac ye 
GEN.38.8	Homeu kecma Yehudango Onan yofi dema edeec, “Ge kemma dacgaac hotsec imoc mebesena. Nga hotsec yearunac sabac mefic meficgeac yoac dedea fede imoc modacma dacgaac onga sabac meficgebesena.” 
GEN.38.9	Ifi deu Onan ye ine yofi negenec ni sabac meficgeba neac onga mi anude. Ifi negemma daraac sabac mong mi meficgeudeac negemma ngacaru kenecsoc sebidokuya imoc ngadeau eng kpakekefec. 
GEN.38.10	Anu ye ifi anu 
GEN.38.11	Homeu Yehuda ye yofi negenec, “Sela ye dachora homedaoc ifi isoc homebacac.” Ifi negemma erangia Tamar yofi dema edeec, “Ge manggaac amau kemma kecmana medacna Sela yadiuguc deba ine habesena.” Ifi deu Tamar ye kemma mamaac amau kefec.
GEN.38.12	Anu naso herea kecma Suaac naroanga, Yehuda enema ye homeec. Homeu kiac ubamanganggac naso wisickeu Yehuda ye ogea Hira, Adullam amaunac yegoc Timena amau kenoc. Uangicfora yeneng Yehuda ramafora sebidzongina merecgegec imohai kenec. 
GEN.38.13	Kenu ngic mongngo Tamar yofi dema edegec, “Negennec, erangiga ye ramafora sebidzongina merecgeudeac Timena amabangecfu kembeso ande.” 
GEN.38.14	Ifi degec negemma ye yacma hotsecwambaya hesima wamba gombunga heima kporucsusuc mongngo kiwa biranggeec. Biranggema kemma Timena sinnu ama mong tarec kpara Enayim, ama imocac nagutoayau tarec. Imoc yofiac, Sela ye bic yadiec amma Tamar ye yeac enema anudeac bic mi migec.
GEN.38.16	Anu ye eranginango tacde imoc mi negemma sing tegiau yearu kemma yofi deec, “Hana, ni gegoc geac amau endedeac negenduae.” Deu ngacngo yofi meremmiec, “Ge neac amau hanadeac naric deba noc wiacga nennade?” 
GEN.38.17	Ifi deu yofi deec, “Ni noningmedaha mong faigemba haude.” Ifi deu yofi meremmiec, “Ge wiac goa nenna mema kecbareng ine faina habeso.”
GEN.38.18	Ifi deu yeng yofi dema kpesimiec, “Noc wiac gembadeac negennec?” Kpesimiu ngacngo yofi meremmiec, “Maga nga witicga amma yasu marigau mekecnec imoc nenna.” Ifi deu wiac dedarec imoc midacma yegoc feec. Feu ngac ye yearunac heregoc anec. 
GEN.38.19	Amma ye yacma kemma kporucsusuc meickema hotsecwambaya monggoc heiu kemeec.
GEN.38.20	Anu ngadeguc Yehudango ogea Adullam amaunac ye ngacarunac wiara monggoc meudeac noningmedaha mong mema mima sueu kenec. Ye kemma ngac imoc mi meficgeec. 
GEN.38.21	Ye hofocma kemma bangec imocac ngic kpesiyemmema yofi deec, “Nemu yeneac womonggac singtoangac Enayim sinnu tarec ye dahai?” Ifi deu yeni yofi degec, “Nemuwomonggac singtoangac mong yei mi hau hening.” 
GEN.38.22	Ifi degec ye Yehudaaru dzigene kemma yofi dema edeec, “Ni ngac imoc mong mi meficgedua anu amabangec imocac ngic yeneng yofi dema edenudau, ‘Nemuwomonggac singtoangac mong yei mi hama kefec.’ ” 
GEN.38.23	Ifi deu Yehudango yofi deec, “Gameniragoc mi andedeac ye wiacna imoc naric mekecbeso. Negennec, ni yoacna modacma noningmedaha gemba mekemma mi meficgedang.”
GEN.38.24	Anu afo harebec nganoc wisickeu Yehuda yofi dema edegec, “Negennec, erangiga ye kaiserofaka amma hereagoc amma tacde.” Ifi degec Yehudango yofi deec, “Ye wangecma ngadeu kemema gerecngo ohogec homebeso.” 
GEN.38.25	Anu yeni Tama wangecma ngadeau mekenggec erangiaru yoac yofi fau kenec, “Wiac yomocac mingina kecde yeng menuu herenagoc anai. Imocac ge wiac mekecduae imoc gombunga yombong henna. Ma nga witic amma yasu imoc meracac?” 
GEN.38.26	Anu yeneng wiac imoc Yehuda edzahegec ye hentegecma yofi deec, “Wiac imoc neac i. Ye faka dindingac ammanu neng ine mangana ammiai. Imoc yofiac, ni medacna Sela mi miaiac ifi anec.” Ifi dema yegoc monggoc mi feec.
GEN.38.28	Anu medac mebeso ammanu medac mariango hanahema maec. Mau gadzememengacngo mema witic sacsacngo mariau dzegeec. Imoc yofi dema ifi anec, “Yeng warac warac fingecdac.” 
GEN.38.29	Anu sabac ye ine maria monggoc kpedziu emmanu mongngo warac warac fingerec. Fingeru gadzememengacngo yofi deec, “Ge nocac igockema yombong hanec?” Ifi deu kpara Perets
GEN.38.30	Nga ngadeguc maria witiha sacsac ye fingerec. Fingeru yeac kpara Dzera
GEN.39.2	Anu 
GEN.39.3	Kecma ua meecsoc imoc ye yegoc kecma meficgeu ngereedarec. 
GEN.39.4	Kunengango ifi hemma Yosefac negenu ngereeu yengena enac tofoc tofoho yombong anudeac dema amea nga finacgedanga sasawa imocac garenga faiec. 
GEN.39.5	Yosefac mariu amea nga dzofinacgedanga faiec naso imohai hanahema 
GEN.39.6	Imocac ye wiac sasawa femiec imoc Yosefac mariu faima wiac monggac me monggac negengyohoc mi anec ye ine yaka neudeacsac negengkefec. Anu Yosef ye kicsiriha gombunga yombong.
GEN.39.7	Kecma Potifarac enemango Yosef hengkerec ammima yofi dema edeec, “Ge nigoc febesena.” 
GEN.39.8	Deu ye imoc wama yofi dema meremmiec, “Negennec, kunenna ye neac negenu naric anu ameau wiac sasawa fedacde imocac negengyohoc mi amma neac mariu faidarec. 
GEN.39.9	Anu ama yomohai yengena isoc amma kecbadeac fainuec. Ye wiac sasawa desinendarec nga ge ine yeac enema imocac mi desiec. Ni ifi amma Anutu woseau naric mi mebade. Ni faka mangana imoc naric mi ambade.” 
GEN.39.10	Anu ngac ye uamemesoc Yosefngo yegoc feudeac kpesimikefu ye ngac imocac kerecyoac imoc mi modarec nga yegoc mong mi feec. Ye yeac wegenac ifingoc mi kengkefec.
GEN.39.11	Anu uameme monnu Yosef ye uaya meudeac amau enu enac tofoc tofohongic yenearunac mongngo mong mi kecgecngoc. 
GEN.39.12	Anu ye enu ngac imocngo ngakpiau mema kpedzima yofi deec, “Ge hana nigoc fede.” Kpedziu ngakpia hefotockeu ngacac mariu taru Yosef ye nedzima ngadeau kemeec.
GEN.39.13	Ngac ye henu Yosef ye ngakpia hesima worama ngadeau kemeec. 
GEN.39.14	Kemeu ngac ye enac tofoc tofohofora kpacyunuma yofi dema edeyunuec, “Henggec, Potifarngo hebiraiongic yomoc mehaec yeng kerec amma faka mangana annideac anemmede. Ye nigoc feudeac ereu ni kunengngoc arohodua. 
GEN.39.15	Arohoba negemma ngakpia wau nigoc taru worama ngadeau madac.” 
GEN.39.16	Ifi dema ngakpia imoc fau taru kecmanu Potifar amau haec. 
GEN.39.17	Hau siduc imocngoc ammima deec, “Hebiraio bangecfunac enac tofoc tofohongic nenearu wangecma hanec yeng nearu erema kerec anemma faka mangana ambadeac dedac. 
GEN.39.18	Deu ni kunengngoc arohoma kpacba ye ngakpia nigoc wau taru nedzima mama woradac.”
GEN.39.19	Anu Potifar enemango yofi deec, “Enac tofoc tofohoga ye ifi anendac.” imoc edeu Potifar ye imoc negemma herebu kuneng negenec. 
GEN.39.20	Negemma Yosef mema witicamau faiec imoc ngictauac witicngic tacgec imohaingoc fau tarec. 
GEN.39.21	Ammanu 
GEN.39.22	Ifi anu Yosefngo yeac turunga witicngic sasawa witicamau kecgec yenigarengyunuudeac demiec. Nga ua sasawa imoc yeng meec. 
GEN.39.23	Anu 
GEN.40.1	Anu faka imoc fingerec imocac ngadeau Aigita ngictau Pareco yeac wainggareng nga icsogong oho ohogareng yeri kopocsic meficgema ngickunengngira Aigita ngictauac ngaba meficgemioc. 
GEN.40.2	Meficgemiec Pareco ye uangichora wainggareng yeneac enaratoa nga icsogong oho ohongic yeneac enaratoa yereac herea buu 
GEN.40.3	witicamau faiyuruec. Witicama imoc wasaingic Pareco garenggekecgec yeneac kaptenggac amau feec. Anu Yosef ye witicama imohaingoc witicngic kefec. 
GEN.40.4	Anu wasaingic yeni Pareco garenggekecgec yeneac kaptengngina ye Yosefngo ngic yohockang imoc garengyuruudeac deu ye yereac enac tofoc tofoho kefec. Anu yeri witicamau naso herea isoc kefoc.
GEN.40.5	Ammanu naso monnu tofocnac mocgungoc Aigita ngictauac wainggareng nga icsogong oho oho gareng witicamau faiyurugec taroc yeri gaukpefing henoc. Mong ye gaukpefing siriha mong henec nga mong ye siriha mong henec nga gaukpefingngira imocac hania mong mong anec. 
GEN.40.6	Hemmaec ama wereckenu Yosef ye yereac ama manau emma yerenu ubaebic siric taroc. 
GEN.40.7	Ifi yeremma ye Parecoac uangic yegoc kunengnginaac amau witicngic kefoc yeri kpesiyemecma yofi deec, “Ngeri yaguc nocac ubamangang siric tacdape?” 
GEN.40.8	Ifi deu meremmioc, “Neri gaukpefing hendic nga imocac hania edenuruudeac ngic mong mi kecde.” Ifi deec Yosefngo yofi deec, “Gaukpefinggac hania dede imoc Anutuac wiac. Ngeri siduc naric anenec negembade.”
GEN.40.9	Ifi deu wainggareng yeneac enaratoango gaukpefing henec imocac siduc Yosef ammiu negenec, “Ni gaukpefing yofi hendua waing witic mong neac kicfu nandac 
GEN.40.10	imohai fawa harebecfu sera bic erema dzuria kpema fora imoc bic gbariagoc amma kpauedac. 
GEN.40.11	Anu ni Parecoac kpakenec marinau mema namma waing kpauedac imoc mesima medzohoba Parecoac kpakenecfu kemeu mariau faiba medac.”
GEN.40.12	Ifi deu Yosef ye yofi dema edeec, “Imocac hania yofi, fawa harebec imoc uameme harebec. 
GEN.40.13	Uameme harebec wisickeu Parecongo orucga miacma uagau monggoc faiguude nga ge warac wainggareng enara kecma Parecoac kpakenec mariau faikecnec ifingoc monggoc amma kecnade. 
GEN.40.14	Ifi amma ubangerecgoc kecma ine neacnec negensima ubangerec anemma neac siduc Pareco edebesena ifi amma meficnuna witicama yomoc wama mabesare. 
GEN.40.15	Foracngoc, ni hebiraiongic yeneac bangecfunac. Anu ngic yeneng sing ferahema fainugec goa yeneng menuma yei hagec. Nga yei ifingoc faka mangana mong mi ambareng witicamau bangec usu usuya manau emu yombong fainugec.”
GEN.40.16	Anu icsogong oho ohongic yeneac enaratoa ye Yosefngo gaukpefinggac hania gombunga dekperagiec ifi hemma yofi dema edeec, “Ni gaukpefing henduangoc imoc yofi, ni sakac harebec orucnau witiu witiu faima medua. Imoc yeneac manau icsogong witflawango memea tarec. 
GEN.40.17	Sakac hanac hanahea tarec imohai Parecoac yaka flawa nga icsogong songea hania hania mengerema oho ohoya tacmanu neng yeneng hama nedau.” 
GEN.40.18	Ifi deu Yosef ye turunga yofi meremmiec, “Imocac hania yofi, sakac harebec imoc uameme harebecngoc. 
GEN.40.19	Uameme harebec wisickeu Parecongo deu yeni orucga ubagausing herecgema sebiga icfu gbedicgugec nanna neng yeneng hama fusiga negecde.”
GEN.40.20	Anu uameme harebec wisickeu Parecoac fingec fingecnaso anu enac tofoc tofohofora sasawa yeneac yakatoa ohoma deu enacurec negec. Ye enac tofoc tofohofora yeneac botucfunac wainggareng yeneac enaratoa nga icsogong oho ohongic yeneac enaratoa yereac orucngira miacma yofi anec. 
GEN.40.21	Ye wainggareng yeneac enara kpakeneha monggoc miudeac uaya mengereu ye hanahema kpakenec monggoc Parecoac mariu faiec. 
GEN.40.22	Amma icsogong oho ohongic yeneac enaratoa ye ine Yosefngo gaukpefingngiraac hania edeyuruec, ifi isoc ngictaungo uangicfora edyunuu gbedickegec nanec.
GEN.40.23	Anu wainggareng yeneac enaratoa ye ine Yosef mi negensima nigeckpeu kefec.
GEN.41.1	Kecma kifa yohockang wisickeu Parecongo gaukpefing mong yofi henec. Ye dokuu
GEN.41.2	burumaka kuneng seweng siricngina gombunga amma fusitoanginagoc yombong anu sebingina pososoc yeni dokuunac erema dokuac kpindzing nema nanggec. 
GEN.41.3	Ammanu burumaka seweng monggoc dokuunac eregec imoc yeni pandzeng homedzonga yombong. Anu yeni buramaka warac warac eregec yenigoc nanggec. 
GEN.41.4	Ammanu burumaka pandzeng homedzonga imoc yeni burumaka kuneng fusitoanginagoc amma sebingina pososoc imoc gbokoyunudacgec. Ifi hemma Pareco ye gaunac gborima yarec.
GEN.41.5	Amma monggoc fema gaukpefing mong yofi henec, wit foragoc mong erema nanec imocac fora seweng kuneng yombong amma gombunga yombong erema nanec. 
GEN.41.6	Ngade monggoc torokpema henu wit foragoc seweng monggoc eregec imoc yeni kapiabisic bisic wenactoa nga firang gereagoc kpema dzeu dzangge dzanggea ifia isoc kapia yombong anggec. 
GEN.41.7	Anu fora kapia seweng imoc yeneng fora kuneng amma gombunga imoc gbokoyunudacgec. Anu Parecongo gborima yacma yofi negenec, “Ni gaukpefing fora hendua.”
GEN.41.9	Ifi anggec wainggareng yeneac enaratoango Pareco yofi dema edeec, “Ni yaguc kopocsicna negensiduae. 
GEN.41.10	Pareco, ge enac tofoc tofohongicfocga neneac herebu negemma icsogong oho oho yeneac enara amma ni, neri wasaingic yeni Pareco ge garengguma kecdae yeneac kaptenggac amau witicamau fainurunec. 
GEN.41.11	Witicamau kecma naso monnu tofocnac monnu neri nerahafoc gaukpefing henic nga gaukpefinniraac siriha imoc tembuc tembuc anec.
GEN.41.12	Anu naso imohai hebiraiomedac mong ye wasaingic Pareco, ge garengguandae yeneac kapten Potifar yeac wanacngic yeng nerigoc kefec. Anu gaukpefing henic imocac edede yeng hania mendzicma edenuruec. Anu gaukpefinnira henic isoc edede yeng hania tembuc tembuc mendzicma edenuruec. 
GEN.41.13	Anu edenuruec ifi isoc yombong fingerec. Ni monggoc uanau fainugec nga icsogong oho oho yeneac enara ye ine ubia herecgema sebia meemma gbedickegec.”
GEN.41.14	Ifi deu Parecongo negemma Yosef haudeac deu imohaingoc yeni witicamaac bangec usu usuya imocac manaunac wangecma yearu hagecdeac deec. Deu yosef ye ngebacdzoya merecgema wamba mong heima Parecoaru kenec. 
GEN.41.15	Kenu Parecongo yofi dema edeec, “Ni gaukpefing mong hendua amma imocac hania mongngo mong negentegecma mi edenudau. Anu geac ine yofi degec negendua, ‘Ngicngac yeneng gaukpefing hemma edegugec geng hania dekperagiyemmeannec.’ ” 
GEN.41.16	Ifi deu Yosefngo yofi meremmiec, “Pareco, ni neannaoc debadeacsoc mi ande. Nga ge naric kecnadeac Anutungo yoac turunga edegubeso.”
GEN.41.17	Ifi deu Parecongo Yosef yofi dema edeec, “Ni gaukpefinnu doku tegiau nandua. 
GEN.41.18	Namma hemba dokuunac burumaka kuneng seweng siricngina gombunga amma fusitoanginagoc yombong anu sebingina pososoc yeni erema dokuac kpindzing nema nandau. 
GEN.41.19	Nammagec imoc yeneac ngadenginau hemba burumaka sewengngoc pandzeng homedzonga yombong amma sicnginasac ifiango eredau. Ni burumaka homedzonga ifia Aigita bangectoau mong mi yenenai. 
GEN.41.20	Anu burumaka seweng pandzeng homedzonga imoc yeneng burumaka kuneng seweng waraima eregec imoc gbokoyunudacgec. 
GEN.41.21	Gbokoyunudacma yeni warac warac homedzonga nanggec ifi isocngoc nandacgec. Anu gbokoyunugec imoc mongngo naric mi negenude. Ni gaukpefing ifi hemma gborima yacdua.”
GEN.41.22	“Yacma monggoc fema mong yofi hendua, wit mong erema nandac imoc hania mocgu nga erema fora seweng kuneng amma gombunga yombong anec. 
GEN.41.23	Imocac ngadeau witfora sewengngoc yenemba eredau. Anu yeni gbangge gbanggea nga kapiabisic bisic nga wenactoa amma firang gereagoc kpema dzeu dzangge dzanggea anggec. 
GEN.41.24	Anu witfora kapic kapic seweng imoc yeneng fora gombunga seweng gbokoyunudacdau. Anu ni sesememengic mosocfaka amma wiac hengandae imoc edeyunuba yenearunac mongngo gaukpefing imocac hania mong mi edenudac.”
GEN.41.25	Ifi deu Yosef ye Pareco yofi dema edeec, “Pareco, ge gaukpefing yohockang hendang imocac hania mocgu ande. Anutungo faka mong meudeac edegudac. 
GEN.41.26	Burumaka gombunga seweng imoc kifa seweng nga witfora gombunga seweng imoc kifa sewengngoc ande. Imocac gaukpefing yohockang imoc yeri mocgu andape. 
GEN.41.27	Anu burumaka pandzeng homedzonga seweng ngade eregec imoc kifa seweng. Nga wit seweng wenactoa amma firang gereagoc kpema dzeu dzangge dzanggea nga kpakparua imocac hania yofi, bodinaso fingecma kifa seweng feude.
GEN.41.28	Pareco, ni imocac ge yofi dema edeguduae Anutu ye faka meudeac ge edzacgudac. 
GEN.41.29	Negennec, Aigita bangectoau kifa seweng semeng homac yombong fingecma feude. 
GEN.41.30	Anu semengtoagoc kekecac naso wisickeu semeng kpac andaru herehomegoc kecmina kifa sewengngoc wisickeude. Naso imohai Aigita bangecfu semengtoagoc kefing imoc nigecnunuu boditoango bangec memanganeude. 
GEN.41.31	Boditoa imohai fingerude imoc ebic monggoc anudeac semengtoa waraima fingerude imoc nigecyunuude. 
GEN.41.32	Anu Pareco, Anutungo atac yohockang gaukpefing hania mocgu imoc edzacguu hendang imocac hania yofi, ye imoc meseridac anu imoc bic yombong fingerude.”
GEN.41.33	“Imocac Pareco, ge ngic mong negen negenga gombunga amma negen negentegehagoc meficgema Aigita bangec garenggeudeac faibesena. 
GEN.41.34	Anu bangecac enara goa ifingoc faiyununa yeni kifa seweng semengtoagoc kecgecde naso imohai Aigita bangecfu yaka guru 5 imohacnac guru mocgu imoc faigec yeneac mariu kembeso. 
GEN.41.35	Anu kifa gombunga hagecde imohai yeni wit megecdesoc mekpedzuc amma Pareco geac mariu faigec tacbeso. Ifi anggec taongtoatoaninasoc yakagoc anggecde. 
GEN.41.36	Faigec tarudeu yakatohongnginau yaka soha tarude. Anu Aigita bangecfu bodi kifa seweng femanungoc bangecnina naric mi kpac anude.”
GEN.41.37	Pareco nga uangicfora yeni yoac imocac negenggec ngereu 
GEN.41.38	yeng yofi dema edeyunuec, “Nenang ngic yomoc isoc Anutuac Asugoc kecde ifia mong naric mi meficgenide.” 
GEN.41.39	Ifi dema yeng Yosef yofi dema edeec, “Anutungo yoac imoc sasawa edegudarecac ngic negen negenggoc nga negen negentegecgoc ge isoc ifia mong mi kecdae. 
GEN.41.40	Imocac ge amanaac gareng faigubade nga ngicngacfocna yeni geac yoac modacdacbisia. Mocgu imoc ine yofi, ngictau tatacna imocngo ine neanna ambeso.”
GEN.41.42	Ifi dema ringa ngictau ongayagoc imoc mariaunac hesima Yosefac mariu heu kemeec amma wamba linengkporucngo
GEN.41.43	Amma Parecongo deu Yosefe ye Aigita bangecac ngic kuneng kpete yohockanggac keretac imohai emma kenec. Kenu ngic yeneng waraima kemma yofi dema kpacgec, “Fafoc heimigec!” Ifi amma Aigita bangectoa imocac enaratoa anudeac faima 
GEN.41.44	Yosef yofi dema edeec, “Ni Pareco, neng yofi deduae Aigita bangectoau ngicngac yeni geac marabeau kecma geac yoac modacbisia.”
GEN.41.45	Anu Pareco ye Yosefac kpara Tsafenat Pacenea kparec amma On amaunac sesememengic kpara Poti Fera yeac naroanga kpara Asenat yeac enema anudeac miec. Nga Yosef ye Aigita bangec henudeac yerecgekefec.
GEN.41.46	Yosef ye kifaya 30 ammanu Aigita ngictau Parecoac kicfu nanec. Anu ye Pareco wama keretafu kemma Aigita bangec sasawa yerecgedarec. 
GEN.41.47	Anu kifa seweng imocac manau bangecngo semeng meficgeec imoc wiac engena yombong. 
GEN.41.48	Ifi anu Yosef ye kifa seweng imocac manau Aigita bangecfu semeng sasawa feec imoc kpedzucnegecdeac edeyunuec. Taontoatoa fekenec imoc yeneac ngadenginau semeng ua fekenec imohacnac semeng mekpedzuc amma taongtoatoanginasoc semengamau faigec tarec. 
GEN.41.49	Yosef ye ifi amma wit nga barliac semeng homac yombong tohongamatoayau kpedzucneu enec. Imoc kondunnu sangi fede ifi isoc feecac amma kpete meudeacsoc mi anu waec.
GEN.41.50	Asenat ye On amaunac sesememengic Poti Fera yeac naroanga. Anu bodiac kifa mi hamanungoc yeng Yosefac medachora yohockang meyuruec. 
GEN.41.51	Anu Yosef ye yofi deec, “Anutungo meficnuu ebicna sasawa nga mannaac arengfora nigecnuec.” Ifi dema warac medahaac kpara Manasse
GEN.41.52	Nga ngademedaha fingerec yeac negemma yofi deec, “Anutungo bangec yomohai ebicgoc kecbareng imoc hemma mesahenude.” Ifi dema yeac kpara Efraim
GEN.41.53	Anu Aigita bangecfu kifa seweng semengtoagoc naso imoc wisickeec. 
GEN.41.54	Anu Yosefngo deec ifi isoc fingeru kifa sewenggac bodinaso hanaheec. Ammanu bangec sasawau boditoa fingerec nga Aigita bangectoau yeni semeng mong mi hofocgec. 
GEN.41.55	Kecma Aigita bangecfu ngicngac yeni herenginaac homema Pareco yakaac kiacmigec Parecongo aigitangicngac sasawa yofi dema edeyunuec, “Ngeni Yosefaru kenggec yeng dafi deude imoc modacbisia.”
GEN.41.56	Anu bodi imocngo bangectoa sokodacma feu Yosefngo yakaama nagungina witima semeng sueu aigitangicngac yeni bummegec. Amma bodi imoc Aigita bangecfu ebira yombong feec. 
GEN.41.57	Anu boditoango bangectoa bangec sasawa sokodarecac amma yeni sasawa semeng bummebesonga dema Aigita bangecfu Yosefaru kenggec.
GEN.42.2	Negendae, Aigita bangecfunac yaka naric bummenide ni ifi degec negenduae. Kecma nenang yakaac amma homebinggac ngeni imohai kemma yakanina bummema hagec.”
GEN.42.3	Ifi deu Yosef dacfora teng yeni wit bummegecdeac Aigita bangecfu kenggec. 
GEN.42.4	Mamango Yosef munia Benyamin yeac yofi negenec ye kecma sinnu kemma ebic witiau embacac Ifi negemma segerema dacforasac sueyunuec. 
GEN.42.5	Kenacan bangecfu boditoa anecac Isracel medacfora yeni ngicngachabu yenigoc wit bummegecdeac kenggec.
GEN.42.7	Anu ye dacfora yenemma bic negenec anu ye mi negengyunude siric amma yoac gereagoc kpesiyemmeec, “Ngeni dahacnac hadae?” Ifi deu yeni yofi meremmigec, “Neni Kenacan bangecfunac yaka bummenideac hadimbe.”
GEN.42.8	Yosef ye dacfora yenemma negenec nga dacfora yeneng ine ye hemma mi negenggec. 
GEN.42.9	Nga ye warac yeneac gaukpefing henec imoc negensima yofi dema edeyunuec, “Ngeni bangecnina kpaeya kpac eng fede imoc sufu sufuu hennegeng anggecdeac hadau me?” 
GEN.42.10	Ifi deu yeni yofi meremmigec, “Kunennina, ifi kpac, neni enac tofoc tofohofocga yaka bummenideac hading. 
GEN.42.11	Neni ngic dindingac ngic mocguac medacfora sasawa. Enac tofoc tofohofocga neni sufu sufuu bangec hennegeng annideac mi hading.” 
GEN.42.12	Ifi degec yeng yofi deec, “Kpac, ngeni bangec yomoc damohaibigeng kpaeya kpac eng feu hemma negentegecgecdeac hadau.” 
GEN.42.13	Ifi deu yeni yofi meremmigec, “Negennec, enac tofoc tofohofocga neni Kenacan bangecfunac. Neni dacmuna ngic mocguac medacfora 12ngo fingering. Ngicdzianina ye manninagoc tacdac nga munanina mong ye mi kecde.” 
GEN.42.14	Ifi degec Yosefngo monggoc deec, “Ni bic dedua ngeni bangec sufu sufuu hennegeng anggecdeac hadau ifi isoc ande.
GEN.42.15	Imocac yoacnginaac hania fingectegecbeso. Ni Pareco kecde yeac kpacfu isingngunuma deseriduae, Munangina dzia mi hesickema hagecdeu ngeni bangec yomohanac monggoc mi dzigenema kenggecde. 
GEN.42.16	Amma yoacnginaac hania fingectegerudeac ngenearunac mong suegec kemma munangina ngicdzia hesickema habeso nga goa ngeni ine witicamau tacgecde. Ngeni yoac fora dedae me kpac imoc hembade. Nga yoacngina fora mi andeu Pareco kecde yeac kpacfu deseriduae ngeni bangec sufu sufuu hennegeng anggecdeac hadau.” 
GEN.42.17	Ifi dema witicamau faiyunuu uameme harebec ihai tacgec.
GEN.42.18	Anu uameme harebec ammanu Yosefngo yofi dema edeyunuec, “Ni Anutu eweheimianduae imocac ngeni kekecngina onggonggegecdeac yofi ambisia. 
GEN.42.19	Ngeni ngic dindingac andaeu ine dacngina mong yei witicamau wagec taru goa ngeni wiacfocngina yakaac homeckpai ambauac yeneac wit mema kembisia. 
GEN.42.20	Kemma ine yoacngina fora ande me kpahac, imoc negembadeac munangina nearu wangecma habisia. Ifi anggecdeu kekecngina onggonggegecde.” Anu yeni yoara modacma ifi anggec.
GEN.42.21	Anu yeni yenaocngoc denegeng amma yofi degec, “Foracngoc, nenang kopocsicninagoc. Faka munanina ammiing imocac turunga hanemmede. Ye kpebeso anni wosea damu anec imoc hemma negening nga ye onggonggenideac derecgeu yoara negemma ioc baoc amma waing. Imocac ebic kuneng yomoc medimbe.” 
GEN.42.22	Ifi degec Recuwengngo yoac yofi dema edeyunuec, “Ngeni kopocsic mi meficgebisia medac imoc faka mangana mi ammibisia ifi edengunuba yoacna wagec. Negendae, yeac sacac turunga yagucnoc hanemmede.” 
GEN.42.23	Anu Yosef ye yenigoc yoac deudeac dema yoac mereng mong deu botucnginau tacma yoac merengkefecac yeni Yosef ye yoacngina negenec imoc mi negenggec. 
GEN.42.24	Ifi anu ye wayunuma kemma kiarec. Kiaru wisickeu dzigenema hama yenigoc denengeng monggoc anggec. Amma deu Simecon mema kicnginau witickegec.
GEN.42.25	Anu yeng uangicfora yofi anggecdeac edeyunuec, “Ngeni torunginau wit figec kemema wakedaru dzongina sasawa monggoc meremma torunginasoc banidacma singgac yaka momoc yemmedacgec.” Deu yeni imocacsoc ayemmegec. 
GEN.42.26	Ifi ayemmedacgec yeni witngina mema donggi witiau faidacma emma kenggec.
GEN.42.27	Kengkecma sing botuhau fegecdeac yenearunac mongngo donggia yaka gumeudeac toru enara yungecma henu dzoya monggoc toru enarau banigec tarec. 
GEN.42.28	Imoc hemma dacmunafora yofi dema edeyunuec, “Negendae, yeni dzona meremma toru enarau monggoc baridau.” Ifi deu yeni kerectegec yombong amma kengecyunuu dzonongngina fedeu engemma yofi denegeng anggec, “Anutungo noc faka anemmede.”
GEN.42.29	Anu yeni Kenacan bangecfu mangngina Yacakowaru kengsikema faka fingecdarec imocac siduc ammima yofi degec, 
GEN.42.30	“Bangec kening imocac enaratoa ye yoac gereagoc anemmema yofi deec, ‘Ngeni bangec sufu sufuu hennegeng anggecdeac hadau me?’ 
GEN.42.31	Ifi deu yofi dema meremmiing, ‘Neni ngic dindingac. Neni ama bangec sufu sufuu hennegeng annideac mi hading. 
GEN.42.32	Neni dacmuna 12, imoc ngic mocguac medacfora. Mong imoc mi kecde nga munanina ngicdzia ye ine yaguc Kenacan bangecfu manninagoc kecde.’
GEN.42.33	Ifi deni bangec imocac enaratoa yeng yofi dema edenunudac, ‘Ngeni ngic dindingac me kpac, imoc negembadeac yofi anggec haniangina fingectegeru hembade. Ngenearunac dacngina mong yei wagec tarude nga goa ngeni wiacfocngina yakaac homeckpai ambauac yaka mema kenggec. 
GEN.42.34	Ngeni sufu sufuu bangec hennegeng anggecdeac mi hadau amma ngeni ngic dindingac imocac hania hentegecbadeac ine munangina ngicdzia wangecma nearu habisia. Ifi anggec ni dacngina monggoc ngemmebade nga ngeni bangec yomohai naric kengha anggecde.’ ” 
GEN.42.35	Ifi dema yeni torunginasoc wit hetinggegec dzongina sangoyagoc meficgedacgec. Meficgema dzongina hemma dedamu amma kengec kuneng anggec.
GEN.42.36	Anu mangngina Yacakowngo yofi dema edeyunuec, “Ngeni medacfocna wangecnudacgecde, Yosef mi kecde amma Simecon ye yei mi kecde anu yaguc ine Benyamin ifingoc wangecnuma kembesonga dedae. Imoc sasawa fingeru imocac ubaebic kuneng meduae.” 
GEN.42.37	Ifi deu Recuwengngo yoac turunga yofi dema meremmiec, “Ni ye monggoc mi hesicke habadeu imocac turunga neac medachocna naric kpebucyurubesena. Ge medacga naric neac mariu faina. Anu ni ye mekemma monggoc hesickema habade.” 
GEN.42.38	Deu Yacakowngo ine yofi deec, “Dara homeu tembucneha kecande. Medacna ye ngenigoc naric mi kenude. Ngeni sinnu kenggecde naso imohai ebic mong fingecmiudeu ni ubamangangngo mehomenuu orucna yegbonnagoc homecamau kembadeu imoc ngeneng anenggecac ifi fingerude.”
GEN.43.1	Anu bodi imoc bangecnginau ebira yombong feec. 
GEN.43.2	Anu yeni Aigita bangecfunac yaka mehagec imoc nekecgec kpac anu mangnginango yofi dema edeyunuec, “Ngeni yakanina goa monggoc bummegecdeac kembisia.”
GEN.43.4	Imocac ge munanina nenigoc kenudeac desinadeu ine neni naric kemma yaka bummegennide. 
GEN.43.5	Ngic imoc ye yofi deec, ‘Ngeni munangina nearu mi hesicke hagecdeu neac kicmesuna monggoc mi henggecde.’ Imocac yofi ande ge ye segerenadeu neni mi kennide.”
GEN.43.6	Ifi deu Isracelngo yofi deec, “Ngeni nocac munangina mong kecde imoc dema edegecac ebic witinau faigec?” 
GEN.43.7	Ifi deu yofi meremmigec, “Ngic imoc ye neni nenang nga wiacfocnina neneac piti yombong dekpesi anemmema yofi deec, ‘Mangngina kecdengoc me? Amma munangina mong kecde me kpac? Ifi dema dekpesi anemmeu turunga merening. Nga ye munangina wangecma habisia deude imoc mi negentegering.’ ”
GEN.43.8	Anu Yehudango mama Isracel yofi dema edeec, “Medac neac mariu faina ine neni kennideac efaima yacma kenni. Kemma nenang amma nambaracbisic bisicfocnina kekecninagoc amma naric mi homenideac yakanina bummehanide. 
GEN.43.9	Ni neannaoc medacga garenggema kemma monggoc hesicke habadeac deseriduae. Mi merenggembadeu ebic imocac turunga neac witinau febeso nga ni kopocsic imocgoc kecbareng bangecfu kekecnasona wisickebeso. 
GEN.43.10	Ge imocac negengyohoc mi ambang debac neni kengha anni yohockang bic ambac.”
GEN.43.11	Ifi deu mangngina Isracelngo yofi dema edeyunuec, “Ifi ambesonga dedaeu ine yofi ambisia, bangec yomohai wiac goa fingecande imohacnac wiac goa gombunga gombunga meisinggema torunginau banima mema kemma ngic imoc mibisia. Imoc kerec homuna gombunga, hani,
GEN.43.12	Amma dzo gboria nga silwadzo warac torunginau banigec imoc momoc mekembisia imoc nigecyunuu mesufuma baningemmegec gedang. 
GEN.43.13	Ifi anggec wisickeu munangina wangecma ngic yearu kembisia. 
GEN.43.14	Anutu Kuctoa mingina yeng ngic imocac negen negennu ua meu ye ngeneac ubia manganebeso. Amma dacngina nga Benyamin merengyuruu ngenahafocngoc habisia. Kebungo nambarachocna kpac anecdeac negenecfu ifi fingerude.”
GEN.43.15	Anu yeni enaratoa yeac ubangerecac wiac amma dzo esea nga gboria momoc mema yacma Benyamin wangecma Aigita bangecfu kemma Yosefac kicfu nanggec. 
GEN.43.16	Nanggec yeng Benyaming yenigoc nanu hemma amagarenga yofi dema edeec, “Ngic imoc yeni yaguc wenacfu nigoc yaka negecde. Ge amau wangecyunu kemma yang mong kpema yakagoc ohobesena.”
GEN.43.17	Anu ngic ye Yosefngo deec isocngoc andacma ngic imoc wangecyunuma amaac totong manau enggec. 
GEN.43.18	Yeni Yosefac totong manau wangecyunu enggecdeac anggec kengecyunuu yofi degec, “Warac warac hani yeni toruninau silwadzo monggoc meremma baninemmegec dzo imocac amma ama yomohai wangecnunu hadae. Nenang yei eng tacmina yeni erema nunuma witicnunuma wanacfocngina amma kecnideac degecde nga donggifocnina ifingoc wangecnunugecde.”
GEN.43.19	Ifi dema Yosefac amagareng ye naguu nanu yearu kemma yofi degec, 
GEN.43.20	“Kunennina neni warac yaka bummebeso haing 
GEN.43.21	naso imohai kengkecma amabangec botuha monnu feing imohai kemma torunina yungecma henni dzonina sasawa yakatoruac enarau tacdarec. Imocac amma dzo imocac ebic meinggac yaguc monggoc mema hading. 
GEN.43.22	Amma yaka gboria bummenideac dzonina momoc mema hading. Dzonina merang meremma toruninau baniec imoc neni mi negendimbe.”
GEN.43.24	Anu Yosefac ama manau hesicyunuma emma doku fima hama yemmeu yeni haningina dzuacgec nga donggifocngina yaka gumecyunugec.
GEN.43.26	Ifi ammagec ye amau hau yeni yeac wiac meemma mima kicmesungina bangecfu hetutuckema ngonducnemigec.
GEN.43.27	Ngonducnemigec yeng ruae yenigoc feudeac dema dekpesi ayemmema yofi deec, “Ngeni mangngina ngickpengeng yeac hanahema edenugec ye kecde me?” 
GEN.43.28	Ifi deu yofi meremmigec, “Enac tofoc tofohofocga mannina kecdengoc ye ebiha kpac.” Ifi dema kicmesungina bangecfu hetutuckema ngonducnemigec.
GEN.43.29	Anu ye kic fima munia Benyaminggoc nonggongira mocguac hemma yofi deec, “Munangina ngicdziaac edenugecmoc ye imoc me?” Ifi dema yofi deec, “Medacna, Anutungo gombunga anggembeso.” 
GEN.43.30	Yosef ye ifi dema munia hemma ubia homac manganeu kiacbeso ammiu wayunuma mama yengena ama mana monnu emma kiarec.
GEN.43.31	Kiaru wisickeu kickumaya mekerenggema ubia sawereu monggoc mama yofi deec, “Yakanina faigec neni.” 
GEN.43.32	Ifi deu yeni yeac yaka tembuc faimigec yeneac ifingoc tembuc faiyemmegec amma aigitangic yegoc yaka momoc negec yeni ifingoc tembuc yemmegec. Imoc yofiac, aigitangic yeni hebiraiongic yenigoc momoc tacma yakanene imocac modzongina tiande. Ifiac amma aigitangic yeni yenigoc yaka momoc mi negec.
GEN.43.33	Ifi anu Yosef noboc taru yeni noboc dacngina waracmedacac kpac mekefec yearunac hanahema arenggoc tacgec makecma ngicdziangina yearu wisickeec yeni fingecgec isoc tacgec. Anu ngic yeni ifi hemma kerectegec amma yenaocngoc engemma negenggec wiac kuneng yombong anec. 
GEN.43.34	Ifi tacgec Yosefngo deu yengena tebounac yaka mema yemmegec. Nga goa yeneac mocgu mocgu faima Benyaminggac ine 5 faigec. Anu yeni yegoc yaka nga waingdoku nema songogoc tacgec.
GEN.44.2	Anu neac kpakenecna silwango memea imoc ine ngicdzianginaac toru enarau wit bummeudeac dzo mehadac imocgoc momoc banimibesena.” Anu amagareng ye Yosefngo yoac deec ifi isoc andarec.
GEN.44.3	Anu ama wereckenu yeni donggifocnginagoc faiyunugec kenggec. 
GEN.44.4	Kemma taongtoa wama kenggec sing mi hereemanu Yosefngo amagarenga yofi dema sueec, “Ge yacma ngic imoc modacyunuma kenna. Kemma meficyunuma yofi debesena, ‘Neni faka gombunga angemmeding anu ngeni nocac faka mangana andau? Ngeni kunennaac kpakenec silwango memea imoc hamangec medau. 
GEN.44.5	Kunenna ye kpakenec imohai doku neande anu imocngo kpefingyoac heficgeande. Ammanu ngeni faka imoc mangana yombong andau.’ ”
GEN.44.6	Ifi deu ye kemma meficyunuma yoac imoc edeyunuec. 
GEN.44.7	Edeyunuu yeneng yoac turunga yofi meremmigec, “Kunennina, ge nocac yoac ifi edenununec? Enac tofoc tofohofocga neni faka ifia naric mi annide. 
GEN.44.8	Negennec, neni warac torunina enaraunac dzo meficgeing imoc Kenacan bangecfunac monggoc mema dzigenema haing. Imocac dafi kunenggaac amaunac silwa me gol hamangec menide? 
GEN.44.9	Enac tofoc tofohofocga nenearunac mong me mong yearunac imoc meficgenadeu ye kpebucgebisia nga goa neni ine kunennina, geac wanacngicfora amma kecbisina.” 
GEN.44.10	Ifi degec yeng yofi merengyemmeec, “Naric, dedae isoc ambade nga sifu yofi ambade, monggarunac meficgebade yengsac wanacngicna anude nga goa ngeni ine kopocsicngina kpacac onggongngunubade.”
GEN.44.11	Ifi deu yeni sasawango torungina bic yombong bangecfu faima enara yungecdacgec. 
GEN.44.12	Yungecdacgec ye hanahema warac dacnginaarunac hofoc hofoc kengkecma ngicdzianginaaru kenec. Kemma yeac toruunac kpakenec meficgeec. 
GEN.44.13	Meficgeu yeni ubaebic mema ngakpingina mesuckema torugedangngina donggiu faima monggoc dzigenema taonnu kenggec.
GEN.44.14	Kemma henggec Yosef ye ameaungoc tarec. Tacmanu Yehuda nga dacmunafora yeni kemma hemma kicmesungina bangecfu hetutuckema fegec. 
GEN.44.15	Ifi anggec yeng yofi dema kpesiyemmeec, “Ngeni noc faka andau? Ni ngic yofia, ni kpefing amma faka sufu sufuu angkecdae naric meficgebade. Ngeni imoc negembau imoc ngereebac.”
GEN.44.16	Ifi deu Yehudango yofi deec, “Neni kunennina geac yoac turunga mong naric mi denide me Anutungo enac tofoc tofohofocga neneac kopocsic mekperagiecfu neni kopocsicnina dafi meickenide. Kunennina negennec, neni yaguc geac wanacngicfocga andacdimbe neni nga ngic meracac toruunac kpakenec meficgedau imoc nenahafoc sasawa yei kecnide.”
GEN.44.17	Ifi deu yeng yofi deec, “Ifi kpac, imoc naric mi ambade. Ngic meracac toruunac kpakenec meficgeding yengsac wanacngicna amma kecbeso. Goa ngeni ine ruaegoc mangnginaaru kembisia.”
GEN.44.18	Ifi deu Yehudango wegenac kemma yofi deec, “Kunenna, ge Pareco isocngoc kecnec. Nga ni enac tofoc tofohongicga geac kedzacfu yoac deba negemma ngaba kuneng mi anembesena. 
GEN.44.19	Kunenna, ge warac enac tofoc tofohofocga yofi dema kpesinemmenec, ‘Ngeni mangngina nga munangina mong kecde me?’ 
GEN.44.20	Ge ifi dena neni yofi edeguing ‘Neni mannina kecde ye ngickpengeng ammaguc munanina ngicdzia kpeficgeec. Yeac dacyombonga homeec. Nonggongirango medac yohockangsac meyuruecac amma ye tembuha kecde nga mamango yeac songo kuneng yombong negengande.’
GEN.44.21	Anu ge yofi dema edenununec, ‘Ngeni ngicdziangina wangecma hagec hembesare.’ 
GEN.44.22	Kunennina, ge ifi dena neni yofi edeguing ‘Medac imoc ye mama naric mi wama haude. Ifi anudeu manggac ye homeude.’ 
GEN.44.23	Ifi deni ge enac tofoc tofohongicfocga yofi dema edenununec, ‘Ngeni munangina ngicdzia mi wangecma hagecdeu neac kic yei monggoc mi henggecde.’ 
GEN.44.24	Ifi dena neni dzigenema kemma ge yoac denec imoc mannina ededaring.
GEN.44.25	Anu kecma manninango yofi edenunuec, ‘Ngeni monggoc kemma yaka kapianec monggoc bummehabisia.’ 
GEN.44.26	Ifi deu yofi deing, ‘Neni tembucnina naric mi kennide. Munanina ngicdzia nenigoc hau nenahafoc kennide. Ye nenigoc mi kenudeu neni ngic imocac kicmesuya naric mi hennide.’ ”
GEN.44.27	“Ifi deni mannina enac tofoc tofohogango yofi dema edenunuec, ‘Enennango medac yohockangsac meyuruec imoc ngeni negendae. 
GEN.44.28	Nga mong imoc wanuma kemma sufuec. Sufuu ni yofi deai, “Wasaiyang yeneng ye kibucgema nedacgec.” Imocac ye monggoc mi hemma kefaingo kecduae. 
GEN.44.29	Anu medac yomoc kecde ye ifingoc wangecnuma kenggec faka mong fingecmiudeu ngeneng ubamangang meficgenenggecde imoc ni yegbonnagoc homecamau kembade.’ ”
GEN.44.30	“Imoc yofiac, medaha ngicdzia imoc wosea yombong. Anu ni medac yea kpac enac tofoc tofohoga mannina yearu dzigenebadeu imoc mi ngereeude. 
GEN.44.31	Ye medaha yomoc mi mekenni henudemoc neni ebic meficgemini mannina ye ngickpengenggac amma ubamangangngo memau yegbongagoc homema homecamau kenude. 
GEN.44.32	Anu enac tofoc tofohoga ni medac imoc garenggebadeac manna deserima edema yofi deai, ‘Ni monggoc hesickema mi habadeu ine geac kicfu kopocsicnagoc amma kecbareng bangecfu kekecnasona wisickebeso.’ Ifi deai.
GEN.44.33	Imocac amma enac tofoc tofohoga ni medac imocac turunga kunenna geac wanacngic amma kecbadeac negennena. Kecba medac imoc ye dacfora yenigoc dzigenema kembeso. 
GEN.44.34	Nga ni medac yea kpac mannaaru naric mi kembade. Ni manna ebicfu enu hembaiac. Hemma ebic imoc tofohobadeacsoc mi anduae.”
GEN.45.2	Edeyunuma seriangoc kiaru aigitangic yeni negenggec nga Parecoac amau tacgec yeni ifingoc negenggec. 
GEN.45.3	Anu ye dacfora yofi dema edeyunuec, “Ni Yosef, manna kecde me?” Ifi deu dacfora yeac kicfu nanggec yeni kengecngo mehomeyunuu yoac turunga mong mi merenggec. 
GEN.45.4	Anu ye dacfora yofi dema edeyunuec, “Ngeni nearu wegenac hagec.” Deu yeni yearu wegenac kenggec yofi deec, “Ni munangina Yosef. Ngeni Aigita bangecfu suenugec hayai ni yomocnoc.”
GEN.45.6	Yofinenggac bangecninau bodinasou kecmina kifa yohockang bic wisickede. Nga kifa 5 fede imocac manau bangec mong mi fukegecde nga semengfora mong mi mekpedzuc anggecde. 
GEN.45.7	Anu ngeni kecgecdeac Anutungo suenuu waraingemmema hayai. Ifi anu ye faka kuneng amma ngickomoha onggongngunuu ngeneac fingecsahengo bangecfu mi kpac anude. 
GEN.45.8	Imocac ngeneng mi suenugec, Anutungo suenuu hayai. Yeng Pareco mang ammimanu amatoayaac ngic kuneng nga Aigita bangectoa imocac enaratoa amma kecbadeac fainuec.”
GEN.45.10	Hama Gosen bangec neac wegenac fede imohai kecnade. Ge nga esamedacfocga nga ramaburumakafocga habunginasoc amma wiac sasawa fegendemoc ngeni sasawa imohai naric kecgecde. 
GEN.45.11	Anu bodinaso imoc kifa 5 monggoc fedeac ge ihai kecna henggareng anggembade. Ge nga esamedacfocga amma ngicngacfocga sasawa ngeni homeckpai ambauac ifi ambesena.’ ”
GEN.45.12	“Ni yaguc neannaoc ngenigoc yoacyoac anduae imoc ngeni kicnginango nendae nga munayombonna Benyamin ye ifingoc kiwango nende. 
GEN.45.13	Ngeni nendae anu Aigita bangecfu ngicngac yeni eweheihei kuneng anenggec kecduae imoc nga wiac sasawa hennegeng andae imocac siduc manna ammidacbisia. Amma manna yei bic yombong haudeac edebisia.” 
GEN.45.14	Ifi dema munia Benyamin tofohoma titikokoc ammiu kiacemeoc. 
GEN.45.15	Amma dacfora sasawa ifingoc tofohoyunuma kokocyunuma kiarec. Ifi ayemmeu wisickeu dacfora yeni yegoc yoacyoac anggec.
GEN.45.16	Anu Parecoac amau siduc yofi kenec, “Yosef dacmunafora yeni hadau.” Ifi degec negemma Pareco nga enac tofoc tofohofora yeni imocac negenggec ngereec. 
GEN.45.17	Anu Parecongo Yosef yofi dema edeec, “Dacmunafocga yofi dema edeyununa, ‘Ngeni yakagedangngina donggifocngina yeneac witinginau faima Kenacan bangecfu dzigenema kenggec. 
GEN.45.18	Kemma mangngina nga enengmedacfocngina nearu wangecyunuma habisia. Hagec ni Aigita bangecfu wiac gombung gombung fede imoc ngemmebade. Ngemmeba ngeni bangec yomocac semeng kerehagoc nema kecbisia.’
GEN.45.19	Anu ge yofi dema edeyunubesena, ‘Ngeni yofi ambisia. Ngeni enengmedacfocngina yeneac amma Aigita bangecfunac keretac mekemma meyunuma mangngina meficgegec keretafu enu habisia. 
GEN.45.20	Aigita bangecfu wiac gombunga gombunga fede imoc ngemmeba ngeneac anudeac ngeni wiacngina goa imocac negengyohoc mi ambisia.’ ” 
GEN.45.21	Ifi deu Isracel medacfora yeni ifi anggec. Yosef ye Parecoac enac tofohoma keretac yemmema singgac yaka ifingoc yemmeec. 
GEN.45.22	Yemmema dacfora sasawa ngakpi mocgu mocgu yemmedacma munia Benyamin ine ngakpi 5 nga silwadzo 300 miec. 
GEN.45.23	Anu mamaac donggingiwa teng imocac witinginau Aigita bangecfunac wiac gombunga gombunga faiec amma donggingagera teng meyunuma imohai wit nga yaka amma mamaac amma singgac maung fau kenec. 
GEN.45.24	Ifi amma dacfora sueyunuma yofi dema edeyunuec, “Ngeni sinnu kemma ngaba mi angemebisia.”
GEN.45.25	Anu yeni Aigita bangecfunac kengkecma Kenacan bangecfu mangngina Yacakowaru sikegec. 
GEN.45.26	Kensikema yoacsiduc yofi ammigec, “Yosef ye kecdengoc nga yeng Aigita bangec sasawa imocac enaratoa amma kecde.” Ifi degec ye yeneac yoacsiduc imoc negenu fora mi anu ye kuha maec. 
GEN.45.27	Anu yeni Yosefngo yoac sasawa edeyunuec imoc ededacgec. Nga ye mama kenudeac keretac fau kenec imoc hemma mangngina Yacakowngo negenu fora anu ongaasuya kuc monggoc meec. 
GEN.45.28	Anu ye yofi deec, “Soha, medacna Yosef ye kecde imocac ni mi homemangoc bic kemma hembade.”
GEN.46.2	Ohomima femanu tofocnac Anutungo Isracel gaukpefinnu yofi dema kparec, “Yacakow, Yacakow.” Deu yeng yofi deec, “Ni yomoc.”
GEN.46.4	Ni gegoc Aigita bangecfu momoc kemma kecbade amma foracngoc, ni monggoc merengguba dzigenebesannec. Yosefngo ine kicga mesufuude.”
GEN.46.5	Ifi edeu Yacakow ye Becer Sewa amaunac yacma kenec. Anu medacfora yeni Parecongo Yacakow kenudeac keretac fau kenec imohai mangngina nga nambaracfocngina kapia amma enengfocngina momoc faiyunugec enggec. 
GEN.46.6	Amma ramaburumakafocngina nga finacngina Kenacan bangecfu kecma meficgegec imoc momoc medacma kendacgec. Anu Yacakow nga esamedacfora sasawa Aigita bangecfu sikegec. 
GEN.46.7	Ye medacfora nga yeneac medacfocngina nga naroangfora nga nambaracfora yeneac naroangfocngina amma ngabobangecfora sasawa wangecyunuma Aigita bangecfu kenggec.
GEN.46.8	Yacakowac warac medaha Recuwen. 
GEN.46.9	Recuwenggac medacfora yofiguc, Hanoc, Fallu nga Hetseron amma Haremi.
GEN.46.10	Nga Simeconggac medacfora yofiguc, Yemucel, Yamin, Ohad, Yahin nga Tsohar amma kenacangngac yeac medaha Sacul.
GEN.46.11	Nga Lewiac medacfora yofiguc, Gereson nga Kehat amma Merari.
GEN.46.12	Nga Yehudaac medacfora yofiguc, Er, Onan, Sela nga Perets amma Dzera. Er nga Onan yeri Kenacan bangecfungoc homeoc. Nga Perets medachora imoc yeri Hetseron nga Hamul.
GEN.46.13	Nga Issasharac medacfora yofiguc, Tola, Fuwa, Iow nga Simeron.
GEN.46.14	Amma Dzewulunggac medacfora yeneac kpacngina imoc yofi, Sered nga Elon amma Yahelecel. 
GEN.46.15	Leango Paddan Aram bangecfu Yacakowac medacfora imoc meyunuec amma naroanga Dina. Yerearunac esamedacfocngira kpeturanggeu 33 ande.
GEN.46.16	Anu Gadac medacfora yofiguc, Tsifion, Haggi, Suni, Etsebon, Eri nga Arodi amma Arseli. 
GEN.46.17	Nga Aserac medacfora yofiguc, Imena, Isewa, Isewi nga Berica amma naingngina Sera. Nga Bericaac medachora imoc Hewer nga Malekicel. 
GEN.46.18	Imoc yeni Lawangngo naroanga Lea Dzilepa miec yearunac Yacakowac esamedacfora 16 fingecgec.
GEN.46.19	Nga Yacakowac enema Rahel yeac medachora imoc Yosef nga Benyamin. 
GEN.46.20	Nga Yosef ye Aigita bangecfu kecma medac yohockang kpeficyuruec yereac kpacngira Manasse nga Efraim. Imoc yeri On amaunac sesememe Poti Feraac naroanga Asenatango meyuruec. 
GEN.46.21	Nga Benyaminggac medacfora yofiguc, Bela, Beher, Asebel, Gera, Nacaman, Ehi, Ros, Muppim nga Huppim amma Ared. 
GEN.46.22	Rahel yearunac Yacakowac esamedacfora kpeturanggema 14 fingecgec.
GEN.46.23	Dan ye medaha kpara Husim. 
GEN.46.24	Nga Naftaliac medacfora yofiguc, Yahetsecel, Guni nga Yetser amma Sillem. 
GEN.46.25	Lawangngo naroanga Rahel Bilha miec yearunac Yacakowac esamedacfora kpeturanggema seweng fingecgec.
GEN.46.26	Ngicngac sasawango Yacakowac arennunac fingecgec nga Aigita bangecfu kensikegec yeneac kpetecngina kpeturanggeu 66 andae. Imoc Yacakowac medacfora yeneac enengfocngina yenigoc mi osoyunuyunuya. 
GEN.46.27	Nga Yosef medachora Aigita bangecfu fingeroc yeri yohockangsac. Ifi anu Yacakowac esamedacfora 70ngo kemma Aigita bangecfu kecgec.
GEN.46.28	Yeni Gosen sing kemmagec Yosef ihai yenigoc eacemema sing edzacyunuudeac Yehudango Yosef edeudeac Yacackowngo ye sueu waraima kenec. 
GEN.46.29	Kemma ifi edeu Yosef ye imoc negemma deu keretaha mengeremigec ye mama Isracel meficgeudeac Gosen bangecfu kenec. Kemma ihai sikema meficgema mama tofohoma homac yombong kiarec. 
GEN.46.30	Ifi anu Isracelngo Yosef yofi dema edeec, “Ge kecnecngoc nga ni kicmesuga henduae imocac yaguc naric homebade.”
GEN.46.31	Anu Yosef ye dacfora nga mamaac wiacfora yofi dema edeyunuec, “Ni kemma Pareco yoacsiduc ammima yofi debade, ‘Dacfocna nga mannaac wiacfora yeni Kenacan bangecfu kecgecmoc yaguc ine nearu bic hasikedau. 
GEN.46.32	Ngic imoc yeni ramaburumakanginagoc kecandaeac yeni ramaburumakagareng andae. Anu yeni ramahabungina nga burumakahabungina amma wiacngina sasawa medacma hadau.’ 
GEN.46.33	Ifi deba Parecongo ngeni kpacngunuu enggec ngeni noc ua meandae kpesingemmeu 
GEN.46.34	ngeni yofi dema edebisia, ‘Enac tofoc tofohofocga neni mangfocnina yeni ramaburumakagareng kecgec anu neni ifingoc modacyunuma sebigborininaunac kecma yaguc ua imocngoc mekecdimbe.’ Ngeni ifi dema edegec Gosen bangec imoc kecgecdeac desingemmeude. Imoc yofiac, aigitangic yeni ramaburumakagareng yeneac modzotiti yombong angandae imocac amma ngeni naric imohai kecbisia.”
GEN.47.1	Yosef ye ifi deu wisickeu kemma Pareco yofi dema edeec, “Mangdacfocna yeni ramaburumakahabufocngina sasawa amma wiacngina sasawa mema Kenacan bangecfunac hama yaguc Gosen bangecfu tacdae.” 
GEN.47.2	Amma dacfora yenearunac ngic 5 hesicyunuma kemma Parecoac kicfu faiyunuu nanggec.
GEN.47.4	Ifi dema torokpema Pareco yofi dema edegec, “Kenacan bangecfu boditoa fedeac ramahabunina yeni yaka hofocgec neni bangec yomohai naso wegenac kuric kecnideac hading. Imocac ge negenna naric anudeu neni Gosen bangec desinemmena ihai kecbisina.”
GEN.47.5	Ifi degec Parecongo Yosef yofi dema edeec, “Mangdacfocga yeni gearu bic hadauac 
GEN.47.6	ge Aigita bangec sasawa henna. Hemma bangec damocngo gombunga yombong ande imohai faiyunubesena. Naric, Gosen bangec imoc desiyemmena imohai kecbisia. Amma ge yeneac botucnginaunac ngic goa ua negengyombonggedae yeni negengyununecfu yeni neac ramaburumaka garengyombong kecgecdeac faiyunubesena.”
GEN.47.7	Anu Yosefngo mama Pareco edzahaudeac yearu wangecma enec. Enu Yacakow ye Pareco keneheec. 
GEN.47.8	Keneheu Parecongo Yacakow yofi dema kpesimiec, “Ge kifaga dafiguc?” 
GEN.47.9	Kpesimiu Yacakowngo yofi dema meremmiec, “Ni naso wegenanec bangecfu kecba kifana 130 ande nga dzoic kpendzenga ine homac. Mangesafocna yeneac kifangina neac ferahede amma yeni naso herea kecgec ni yeni isoc mi anduae.” 
GEN.47.10	Yacakow ye ifi dema Pareco kenehema wama kenec.
GEN.47.11	Anu Yosefngo mangdacfora Aigita bangec tosea mong yeni yenang yombong anudeac yemmeu ihai kecgec. Bangec imoc bangec gombunga yombong nga Parecongo deec imocac siricfu Racemeses bangecfu bangec noboha yemmeec. 
GEN.47.12	Amma ye mangdacfora nga mamaac wiacfora yeni sasawa naroangmedacfocngina yeneac kpetecnginaac sirihau yaka meficyunukefec.
GEN.47.13	Anu bodi imoc bangec noboc noboc ebira yombong fingeru yaka sasawa kpac andarec. Ifi anu Aigita nga Kenacan bangecfu wiac sasawa homema kpac andarec. 
GEN.47.14	Anu Yosefngo yaka sueu bummegec Aigita nga Kenacan bangecfu dzo sasawa feec imoc mekpedzuc anec. Amma dzo imoc Parecoac amau fau tarec.
GEN.47.15	Kecma Aigita bangecfu nga Kenacan bangecfu dzo sasawa kpac andaru aigitangic sasawa yeni Yosefaru kemma yofi degec, “Neni dzonina bic kpac andacdac nga ge sifu yaka nemmena. Neni geac kicfu homeni naric mi anude.” 
GEN.47.16	Ifi degec Yosefngo yofi dema edeyunuec, “Dzongina kpac andacdacfu ramaburumakafocngina mehama nembisia. Nenggec imocac turunga yaka ngemmebade.” 
GEN.47.17	Ifi deu yeni wiac yofi meyunuma kenggec, becosi nga donggiburumaka amma ramahabungina. Ifi meyunuma kenggec yaka yemmeec. Amma kifa imohai wiacngina imocngo yaka bummenec amma kucnginagoc monggoc anggec.
GEN.47.18	Amma kifa imoc wisickeu kifa mong imohai hama yofi dema edegec, “Kunennina neni geac kicfu hanianina naric mi hesonggenide. Dzonina sasawa kpac andaru ramaburumakafocnina bic genni geac andacdac, mong mi nande. Imocac neni nenang nga bangecnina imocsac fede. 
GEN.47.19	Nga neni nenang geac kicfu homeni heikpenec bangecnina eng feu naric mi anude. Neni nenang nga bangecnina yakaac turunga bummenununa neni nenang nga bangecnina Parecoac wanac ambisina. Heikpenec bangec imoc eng mi febeso. Amma neni homeni bangecnina imoc kisi ambacac semeng komoha nemmena kecnide.”
GEN.47.20	Anu boditoa yombong fingecyemmeecac aigitangic yeni sasawango heikpenecbangecngina suedacgec Yosefngo imoc bummeu Parecoac andarec. 
GEN.47.21	Ifi amma Yosef ye Aigita bangec noboc nga noboc, wi nga emu ngicngac kecdacgec yeni sasawa meyunuma taongtoa fekenggec imohai kecgecdeac faiyunudarec. 
GEN.47.22	Anu sesememe yeni Parecoarunac ua bungngina mekecgecac yeneac bangec ine mi bummeec. Yeni Parecongo uanginaac bungyemmeu imocngo yaka bummegec. Ifiac amma bangecngina mi suegec.
GEN.47.23	Anu Yosefngo ngicngac yofi dema edeyunuec, “Negendae, ni yaguc ngeni nga heikpenecbangecngina bummengunudacba Parecoac ngicngac andacdae. Imocac yaka komoha yomoc mema ua heihomec ambisia. 
GEN.47.24	Amma homecgec fora anude naso imohai guru 5 imohacnac guru mocgu imoc Pareco mibisia. Nga guru 4 imoc ngenang ambeso. Imoc komoha anude nga imoc ifingoc ngeni nga wiacfocngina nga nambaracfocngina ngeneac yaka anude.” 
GEN.47.25	Ifi deu yeni yofi degec, “Ge kekecnina onggonggenec imocac kunennina, ge neneac negenna ngereeudeu Parecoac wanacareng amma kecbisina.” 
GEN.47.26	Ifi degec Yosef ye Aigita heikpenecbangecac singyoac yofi fau feec, “Wiac fora sasawa 5, imohacnac guru mocgu imoc Parecoac faibisia.” Singyoac imoc yaguc fedengoc. Nga sesememe yeneac bangec imocsac ine Parecoac mi anec.
GEN.47.28	Anu Yacakow ye Aigita bangecfu kifa 17 kefec, ifi kefu kifaya 147 anec. 
GEN.47.29	Kifaya ifi ammanu homecnasoya wegeneu medaha Yosef heitaima yofi dema edeec, “Ge neac negenna ngereeudeu ge naric yofi ambesena mariga tabunau faima yofi deserinemma eweheiheigoc yoac yomoc modacbesena. Ge Aigita bangecfu mi tonggonubesena. 
GEN.47.30	Ni homema mangesafocna yenearu torokpema feba Aigita bangecfunac menuma kemma mangesafocna yeneac kicsereu tonggonubesena.” Deu yeng yofi meremmiec, “Naric, denec isoc ambade.” 
GEN.47.31	Ifi deu mamango yofi deec, “Deseriyombonggena!” Deu Yosefngo deserima deu Isracel ye oruha heima feande imohaibigeng ngonducneec.
GEN.48.1	Anu kecma Yosef siduc yofi ammigec, “Negennec, mangga hafei ammiu fede.” Ifi degec ye medachora Manasse nga Efraim wangecyuruu kenggec. 
GEN.48.2	Kenggec yenemma Yacakow yofi dema edegec, “Negennec, medacga Yosef ye bic hadac.” Ifi degec ye feecfunac kuc mema yacma fefeau tarec. 
GEN.48.3	Tacma Yosef yofi dema edeec, “Anutu Kuctoa Minginango Ludzi amau Kenacan bangecfu fingecnemma kenecnuma 
GEN.48.4	yofi edenuec, ‘Negennec, ni mesaheguba seregurutoa ambesannec nga bangecfocga yeni ngicngacareng habuya habuya anggecde. Amma bangec yomoc bangecfocga yemmeba yeneac yombong amma feengkecbesande.’
GEN.48.6	Anu nambaracfocga goa yereac ngadeu fingecgecde yeni ine geangga ambisia. Amma maridzoming nganoc dema yeni dachocngira yereac kpac bageau arengyunubisia. 
GEN.48.7	Imoc yofia, neni Paddan bangecfunac hakecma Efrata ama mewegenemina Rahel ye Kenacan bangecfu Efrata sinnu homeu imohai tonggoing.” Efrata imoc Bet Lehemgac kpara mong.
GEN.48.8	Anu ye Yosef medachora yeremma yofi dema kpesiec, “Imoc damoc yereng?” 
GEN.48.9	Ifi deu Yosef ye mama yofi dema meremmiec, “Neac medachocna, bangec yomohai kecbareng Anutungo nenec yereng tacdape.” Ifi deu yeng yofi deec, “Ge naric dena nearu haec kenecyuruba.”
GEN.48.10	Anu Isracel ye bic ngickpengeng anu kiwa nomaneec imocac wiac gombunga mi hentegerec. Imocac amma deu wegenac yombong kemma tarec tofohoyuruma kokocyuruec. 
GEN.48.11	Kokocyuruma Yosef yofi dema edeec, “Ni geac kicga monggoc hembade mi negenai nga negennec, Anutungo negennenu medachocga yeri ifingoc yerenduae.”
GEN.48.12	Ifi deu wisickeu Yosef ye tabuyaunac meicyuruma mamaac kicfu kicmesuya bangecfu hetutuckema ngonducnemiec. 
GEN.48.13	Ngonducnema marifoiyango Efraim mema Isracelac maria kanayaubigeng faiec amma maria kanayango Manasse mema Isracelac maria foiubigeng imohai faiec. 
GEN.48.14	Ifi anu Isracelngo maria fau feracemeu marifoiya imoc munia Efraimgac orucfu faiec nga maria kana imoc Manasseac orucfu faiec.
GEN.48.16	Kebuac angerongo ebic sasawa imohacnac mesinudarec yeng medac yohockang yomoc kenecyuruu neac kpacngo yerearu fingecma febeso. Amma mangesahocna Awraham nga Itsak yereac kpacngira yerearu ifingoc fingecbeso. Nga medac yeri bangectoa bangecfu fingecsahe amma seregurutoa ambesera.”
GEN.48.17	Anu Yosef ye mamango marifoiya Efraimgac orucfu faiec imoc henu naric mi anu mamaac marifoiya Efraimgac orucfunac meickema Manasseac orucfu faudeac anec. 
GEN.48.18	Ifi amma mama yofi dema edeec, “Manggac, ifi kpac. Yomocngo waracmedac andeac marifoiga yeac orucfu faina.” 
GEN.48.19	Ifi deu mamango imoc wama yoac turunga yofi meremmiec, “Medacna, ni negendzameduae. Manasse ye ifingoc ngic engena anude nga esamedacfora yeni ngicngacareng mong ambesandae. Anu muniango ine kuneng amma ye ferahaude nga yeac habu yeni ngicngacareng habuya habuya ambesandae.”
GEN.48.21	Isracel ye ifi dema Yosef yofi dema edeec, “Negennec, ni yaguc homebeso anduae nga Anutungo ine ngenigoc kecma wangecngunuu esangabobangecfocngina yeneac bangecfu monggoc dzigenebesandae. 
GEN.48.22	Ni amoringic yenigoc tebe nga dzikacac beango ewema firang amma yeneac bangecfu Sehem bangec wangecyunuai imoc dacfocga yeneac kpac, imoc ge desigemba geangga yombong ambesande.”
GEN.49.2	Hagec yofi edeyunuec, “Medacfocna ni Yacakow, kpacna mong Isracel. Ngeni mangngina neac yoac negenggec.
GEN.49.4	Dokungo yadima wiac memanganeande ge ifi isoc annec. Ifiac amma nasosoc mi feracyununade. Imoc yofiac, ye mama neac fefeu emma fefe imoc naso imohai seuc heiec.
GEN.49.6	Anu yeri herebu amma ngic kpebucyunuoc nga eng songeaac burumaka haninginau ginongngina herecgeoc. Imocac onganango yereac kpekpedzucfu mi kembeso nga eweheiheigoc kekecnango yereac habuu mi torokpebeso. 
GEN.49.7	Amma ubagerecngira imoc kuneng nga herebungira imocngo ubamangang mong mi negengande imocac amma yeri sowecngiragoc. Ni Yacakowac bangecfunac mendzicyuruma meicyuruba isracelngic yeneac botucfu singsararang amma kenecde.”
GEN.49.9	Yehuda ye laionmedaha isoc. O medacna, ge yang kpema nannec. Ye laionyang isoc ngonducnema fenegenude. Amma ye laionngagera isoc andeac mongngo ye yarudeac naric mi suruckeude.
GEN.49.11	Ye donggia waing ic haniau witickeu maria neude. Nga donggia medaha waing gombunga yombong imocac fawau witickeu maria neude. Ye wambaya waingdokuyango dzuacma ngakpia wainggac sacngo dzuarude. 
GEN.49.12	Anu ye waing nekefu kiwa siriha mong anude nga namu nekefu enara kongac kongac yombong anude.”
GEN.49.15	Ye tacnegengamaya imoc gombunga ifi hengkecde. Nga bangec imoc gombunga ifi hemma witiau finac ebira tofohoudeac ngonducnekecde. Ngonducnema ua meudeac ngombonggegec yeng wanacngicngina kefude.”
GEN.49.17	Ye boidzoc sing tegiau feande nga boidzoc mangana katesinnu kengande ifi isoc ande. Amma ye becosi hau hania tabeau kiu ngic witiau tarude ye todinggema ngade ngade makpeude.
GEN.49.19	Godzucngic yeneng hama Gad yegoc ewegec ye gofoc gofocnginau yunukefude.
GEN.49.22	“Yosef ye ic foragocac medac. Ye doku wegenac namma ic foragoc amma mari hereango oda semema ferahekefude. 
GEN.49.23	Nga tebengic yeni yeac ngaba amma hama suruckema tebe kperecgema wedecgec. Anu tebeac negen negengngic yeni yeac keracmangang amma kecgecde. 
GEN.49.24	Anu ye yengena tebea kpesaheudeac efaima tackefu Yacakowac Kuc Minginango maria meficgema Isracelac Garengngo Hoc seria meficgeu mariango dzikac kpeudeac bic efaima kefude.
GEN.49.25	Geac manggaac Anutu Kuc Mingina yeng meficguma yofi kenecguude. Ye wi kurumenggac nga bangec keme kemeaac kenecngo kenecguude. Amma geac arennunac ngac herenginaunac sabac fingecgecde amma namungina ifingoc fingerudeac kenecgoc anggecde. 
GEN.49.26	Mangga neac kenecngo imoc tiki kuneng ferahama tiki seria imocac kereha imoc momoc ferahaude. Kenec imoc sasawa Yosefac oruha witiau emma fekecbeso. Ye dacfora yeneac habuunac meisinggegec nga yeac witiu kenec imoc fekecbeso.
GEN.49.28	Nga ngic imoc yeni sasawa Isracelac ngichabu 12. Mangnginango yoac imoc edeyunuec. Anu yeni tembuc tembuc kenecyoacngina dema kenecyunudarec.
GEN.49.30	Hocsinga imoc Kenacan bangecfu nande. Imoc Mamereu wenac ere eraubigeng bangec tosea kpara Mahpela ua imohai nande. Awramngo ua imoc hitingic Efron yearunac kicsere anudeac negemma bummeec. 
GEN.49.31	Bummeu kicsere imohai Awraham nga enema Sara tonggoyurugec nga Itsak nga enema Riweka ifingoc imohai tonggoyurugec amma neng Lea imohaingoc tonggoyai. 
GEN.49.32	Ua nga hocsinga amma wiac imohai feec imoc Het medacfora yenearunac bummeec.”
GEN.50.2	Amma ye dotafora yeac enac tofohoma kecgec yeneng mamaac sebi mi hoaeudeac kerecmarasing seria faigecdeac edeyunuec. Ifi deu yeni Isracel sebia mi hoaeudeac ua mekecgec. 
GEN.50.3	Nga ua imoc memangoc kecmagec uameme 40 wisickeec. Imoc yofiac, sebinginau marasing seria faiandae imoc uameme 40 meandae. Anu aigitangic yeni yeac kiacsonggong amma kecgec uameme 70 wisickeec.
GEN.50.4	Kiacsonggonnaso wisickeu Yosefngo Pareco wiacfora yofi dema edeyunuec, “Ngeni neac negenggec ngereeudeu ngeni kemma neac enac mema Pareco yofi dema edebisia. 
GEN.50.5	‘Ge neacnec negenna ngereedeu yoacna negenna. Manna ye yofi dema deseribadeac deec, “Negennec, ni homebeso anduae nga homeba ine Kenacan bangecfu kicserena mong usuyai fede imohai tonggonubesena.” Imocac amma ge naric dena ni kemma manna tonggoma monggoc dzigenema habesare.’ ” 
GEN.50.6	Ifi deu Parecongo yoac yofi meremmiec, “Naric, denec isoc anna, yeng deu demeseriyoac denec imoc modacma kemma mangga tonggobesena.”
GEN.50.7	Anu Yosef ye mama tonggoudeac kenec naso imohai Parecoac enac tofoc tofohofora sasawa nga amayaac garengfora nga Aigita bangecfunac ngicenara sasawa 
GEN.50.8	nga Yosef wiacforagoc amma dacmunafora wiacfocnginagoc nga Isracelac wiacfora yeni sasawa yegoc momoc kendacgec. Yeni nambaracfocngina kapia nga ramaburumakahabufocnginasac Gosen bangecfu wayunugec kecgec. 
GEN.50.9	Nga keretac nga becosiu ngic kengandae yeni momoc yegoc kenggec. Ifi anu yeni habutoa yombong amma kenggec.
GEN.50.10	Anu yeni kengkecma Atad wit seuha meic meickeac sobeng
GEN.50.11	Kiackecgec kenacangngic bangec imocac mingina yeni Goren Hacatad imohai yenemma yofi degec, “Aigitangicngac yeni homac yombong kiacdae.” Ifi dema ama bangec imocac kpara Hawel Mitserayim
GEN.50.12	Anu Yacakow medacfora yeni mangnginango deec, ifi isoc anggec. 
GEN.50.13	Yeni Kenacan bangecfu mekemma Mamere wenac ereereau Mahpela uau hocsinga nanec imohai tonggogec. Awramngo warac hitingic Efron yearunac bummeu yengena kicsere anec. 
GEN.50.14	Anu Yosef ye mama tonggou wisickeu yengena nga dacfora amma ngicngac sasawa momoc kenggec yeni yenahafoc dzigenema Aigita bangecfu kenggec.
GEN.50.15	Anu Yosef dacfora yeni mangngina homeu hemma yofi degec, “Nenang Yosef ebic meficgemidaring imoc foracngoc. Ye imocac ngaba anemmema imocac turunga faka mong kuneng amma memanganenunubacac.” 
GEN.50.16	Ifi dema yearu yoac yofi faigec kenec, “Manggacngo homebeso dema yoac mong yofi denideac edenunuec, 
GEN.50.17	‘Ngeni neac yoacna yomoc Yosef edebisia, “Dacfocga yeni wiac mi angana amma ebic meficgegenggec ni imoc negenduae nga ge sifu kopocsicngina wabesena.” ’ Imocac numugendimbe manggacac Anutu yeac enac tofoc tofohofora neninec kopocsicnina wabesena.”
GEN.50.17	Yosefngo yoacngina imoc negemma kiarec. 
GEN.50.18	Kiacmanu dacfora yeni yenaoc kemma Yosefac kicfu kicmesungina bangecfu hetutuckema yoac yofi degec, “Wanacngicfocga neni yomoc.” 
GEN.50.19	Ifi anggec Yosefngo yofi dema edeyunuec, “Ngeni kengec mi ambisia. Ni neannaoc Anutuac tatac naric mi mebade.” 
GEN.50.20	Ifi dema yofi deec, “Ngeni ni manganebadeac negenggec. Anu Anutungo ine imoc arenggema heimerenu gombungau kenec. Ye ngicngac homac kekecngina onggonggeudeac negenec imoc yaguc fingectegeru hendimbe. 
GEN.50.21	Imocac ngeni kengec mi anggec. Ni ngeni ngenang nga nambaracfocngina ngenenggareng angemmebade.” Ye yoac ifi henanggema ruaegoc yumia ifi deu yeni herenginau bacngisi fingerec.
GEN.50.22	Anu Yosef yengena nga mamaac habu yeni Aigita bangecfu kecgec. Kecmagec Yosef ye kifaya 110 ammanu 
GEN.50.23	Efraimgarunac esangabofora fingecgec yenenec. Nga Manasse medaha Mahir yeac medacfora yeni ifingoc fingecgec ye meyunuma tabucyunuec.
GEN.50.25	Anu Yosef ye Isracel medacfora yeni Anutuac kicfu yoac imoc deserigecdeac yofi deec, “Foracngoc, Anutungo yugucngunuude naso imohai ngeni neac sicna momoc yeihanac mema kembisia.” 
GEN.50.26	Amma ye kifaya 110 ammanu homeec. Homeu sebia mi hoaeude imocac kerecmarasing seria imocngo nadzicmima farenga imoc katapa manau faima Aigita bangecfu faigec feec.
EXO.1.1	Yomoc Isracelac medacfora yeneac kpacareng. Yeni tembuc tembuc sasawa amaarengnginasoc enemmedacfocnginagoc amma mangngina Yacakowgoc yenahafoc Aigitabangecfu kensikegec. 
EXO.1.2	Imoc Recuwen, Simecon, Lewi nga Yehuda. 
EXO.1.3	Yissaskar,
EXO.1.4	Dan, Naftali nga Gad amma Aser. 
EXO.1.5	Yacakowac esamedacfora sasawa yeneac kpetengina kpeturanggede imoc sewenti. Nga Yosef ye ine bic Aigitabangecfu kemma kefec.
EXO.1.6	Anu Yosef homeec nga dacfora amma areng yenigoc kecgec yeni ifingoc kecma homedacgec. 
EXO.1.7	Nga Isracelac esangabofora nga bangecfora yeni fingecsahe amma ngicngac seregurutoa kuneng yombong nga kucnginagoc amma bangec imoc sokodacgec.
EXO.1.9	ngicngacfora yofi edeyunuec, “Negendae, Isracelac ngicngacareng yeni kpetengina kuneng nga kucnginagoc yombong amma feracnunuyombonggedae. 
EXO.1.10	Amma yeni monggoc sahebauac nenang negen negentegecgoc faka ayemmebisina. Anu kecma dzikac mong fingerudeu yeni ngabafocnina yenigoc torokpema nenanggoc ewema bangecnina wama worabauac.”
EXO.1.11	Ifi deu ua megecdeac keracnatang mangana yeneac bageau faiyunugec yeni kpendzengtoa kpema kecgecdeac negemma ua ebira yombong megecdeac ngombongyunugec. Ngombongyunugec yeneng Parecoac kpounecac taontoa yohockang, Pitom nga Racamses meyurugec. 
EXO.1.12	Anu yeni kpendzeng monggoc kpegecdeac ayemmegec kpetengina imocacsoc enec. Enu yeni Aigitabangecfu monggoc sahegec anu aigitangic yeneng isracelngic yeneac kengecyunuec. 
EXO.1.13	Kengecyunuu yeni isracelngic ngabayoac ayemmema wanacngicfocngina amma kecma yeneac ua megecdeac ngombongyunugec. 
EXO.1.14	Ngombongyunuma yeneng dzoic kpendzenggoc kecgecdeac negemma ua ebirau faiyunugec simeng nga gbakingo amameme hoc megec amma goa Aigita yeneac nenesemeng uau homenec ua megec. Yeni ifi amma ua hania hania megecdeac ngombongyunuma kekecngina meebirigec.
EXO.1.15	Anu Aigita ngictau ye Hebiraio yeneac gadzememengac yohockang, Sifera nga Puca yofi edeyuruec, 
EXO.1.16	“Ngeri hebiraiongac gadze meyemmema henec sabac medac fingerudeu kpebucgebesera nga naroang anudeu ine onggonggebesera.” 
EXO.1.17	Ifi deu yeri Anutuac damuyuruu Aigita ngictaungo yoac dederecge ayecmeec, imoc wama mi tofohoocac amma medac fingecgec yeni ine homecfu mi faiyunuoc. 
EXO.1.18	Ifi anec Aigita ngictaungo kpacyuruma yofi kpesiyecmeec, “Ngeri yoac deduamoc nocac wama medac fingecdaumoc homecfu mi faiyunuoc?”
EXO.1.19	Ifi deu yeri Parecoac yoac yofi meremmioc, “Hebiraiongac neni aigitangac yeni isoc kpac. Hebeiraiongac yeni ngac seria andaeac gadzememengac neri mi hamira sabac bic meyunuandae.”
EXO.1.20	Anu Anutungo gadzememengac gombunga ayecmeu Isracel ngicngacareng yeni fingecsahe amma kucnginagoc yombong anggec. 
EXO.1.21	Anu gadzememengac yeri Anutuac damuyuruecac kogoc mema gboricgoc anoc.
EXO.2.1	Anu Lewiac fingecsaheunac ngic mong Lewiac kisicfunac ye Lewiac kisicfunacngoc ngac mong meu 
EXO.2.2	ngac ye kecma medac kpenanggema meec. Mema medaha henu siriha gombunga anu afo harebec sufuma mekefec. 
EXO.2.3	Mekecma torokpema amau sufuudeac negenu osiu sakac
EXO.2.4	Taru nainango ine noc wiac imohac me imohac mong fingecmiu hembesare dema kemma hereau nanec.
EXO.2.5	Nammanu Parecoac naroanga ye doku nadzirudeac kensikeu enactofoc tofoho naroangfora yeneng doku tegiau kengha amma kecmagec naroang ye dzamac dzamac manau sakac tarec, imoc hemma wanacngaha mong sueu kemma mehaec. 
EXO.2.6	Mehau tapea mesima henu sabac mong kiacma feu ifi hemma yeac ubia manganeu yofi deec, “Yomoc Hebiraio yeneac sabac mong.”
EXO.2.7	Ifi deu nainango hama Pareco naroanga kpesimiec, “Ni naric kemma hebiraiongac mong namuyagoc edeba hama sabac yomoc namu gumegembac me?”
EXO.2.8	Ifi deu meremmiec, “O, kenna!” Deu naroang ye kemma sabacac nonggea yombong kparu haec. 
EXO.2.9	Hau Pareco naroangango edeec, “Ge sabac yomoc mekemma namu gumenengkecna neng imocac bung gembade.” Ifi deu ngac ye sabac mekemma namu gumema kefec. 
EXO.2.10	Kecma medac ye yadiu mema kemma Pareco naroanga miu yeac medaha yombong amma kefec. Anu ye yofi deec, “Ni dokuunac taiba ereec,” Ifi dema kpara Mose
EXO.2.12	Ifi hemma noboc nga noboc ngic yeneac kic fiu kpac anu aigitangic kpebucgema sangi usuma semeec. 
EXO.2.13	Nga ye wereckengau monggoc kemma henu hebiraiongic yohockang yeraocngoc ewema nanec yeremma ngic ogea kopocsic meficgeecmoc ye yofi edeec, “Ge tosoga kpenec imoc mi ngereede.”
EXO.2.14	Ifi deu yeng yoac yofi meremmiec, “Mongngo ge neneac desidesingic me ngickuneng mi faiguec, kpac. Ge aigitangic kpehomedang, ifi isoc mi kpebucnuna.” Ifi deu Mosengo kengectoa kpeu yofi negenec, “Fora, faka andua imoc bic negendacdau.”
EXO.2.15	Anu kecma uameme monnu dokuteng monggac tegiau hama matarec. 
EXO.2.16	Anu Midyan yeneac sesememengic mong yeac naroangfora sewen kecgec. Imoc yeni naso imohai hama mangnginaac rama nga noning doku gumecyunugecdeac doku fima otou kpakegec 
EXO.2.17	kememanu ramagareng goa yeni hama kporacyunubeso anggec. Ifi anggec Mosengo yacma serima namma naroang meficyunuma rama nga noningfocngina doku gumecyunuec.
EXO.2.18	Anu yeni mangngina Regucel
EXO.2.19	Ifi deu degec, “Ramagareng yeneng kporacnunubeso anggec aigitangic mongngo meficnunudac. Amma yeng doku fima rama nga noningfocnina gumecyunudac.”
EXO.2.20	Ifi degec naroangfora kpesiyemmema deec, “Ngic ye dahai? Ngeni nocac wagec tacdac? Heitaigec hama nenanggoc yaka nebaacsoc.”
EXO.2.21	Anu Mose ye Regucelgoc kefudeac negenu naric anu kefec. Anu ngic ye naroanga Tsipora Moseac enema anudeac miec. 
EXO.2.22	Miu ye medac kpenanggema meu Mosengo yofi deec, “Ni bangec furiau kuric kecduae.” Ifi dema kpara Geresom
EXO.2.23	Anu ye kifa homac ihai kecmanu Aigita ngictau homeec. Anu isracelngicngac yeni ine wanacngic kecma uangina kpendzenggoc mema kecma kiacubamangang amma Anutungo meficyunuma kpendzengnginaunac yungecyunuudeac kpacsambic ammima kecmagec kpakpacnginango yearu enec. 
EXO.2.24	Enu Anutungo kiacubamangangina negemma Awraham, nga Itsak amma Yacakow yenigoc dzadzahac meec, imoc negensima 
EXO.2.25	Isracelngicngac yenenggareng ayemmeu yengena areng anggecde, ifi negenec.
EXO.3.1	Mose ye yofea Yitro, midyanngic yeneac sesememe, yeac ramanoningfora garengyunuma kefec. Anu kecma naso monnu bangec kisi edibigeng wangecyunu kemma Anutuac tiki Horew, ihai kensikeec. 
EXO.3.2	Anu imohai gerec icbarang monnu borang tima nanu henu 
EXO.3.3	Ifi hemma Mosengo yofi deec, “Imoc wiac bibiagoc yombong. Gerec imoc icbarama mi dzetackede, imocac hania negembadeac ni meremma wegenac kemma hemba.”
EXO.3.4	Ifi dema wiac imoc hentegerudeac kenu 
EXO.3.5	Deu yeng yofi deec, “Ge ihaisac nanna, yei mi hana! Bangec nannec imoc kpetiac, imocac hanitabega hanigaunac hesina!”
EXO.3.6	Ifi dema yofi edeec, “Ni kisicfocga Awraham, Itsak nga Yacakow yeneac Anutu.” Ifi deu Mose ye Anutu henudeac kengectoa kpeu kicmesuya mesufuec.
EXO.3.7	Ifi anu 
EXO.3.8	Imocac ni aigitangicngac yeneac mariunac yungecyunuma onggongyunuba komoc kpegecdeac negemma madua. Amma bangec imohacnac wangecyunuma kemma bangec gombunga nga kunengtoa ihai faiyunubade. Bangec imohai namu nga hanifosoc
EXO.3.9	Negennec, Isracelac ngicngacareng yeneac kiacsambic bic meficnuec nga aigitangicngac yeneng kenghedzic hahedzic ayemmekecdae imoc ifingoc hendua. 
EXO.3.10	Imocac yacma kenna, ni Parecoaru sueguduae. Ge neac ngicngacareng, imoc Isracelac bangecfora, yeni Aigitabangecfunac hesicyununadeac kembesena.”
EXO.3.11	Ifi deu Mosengo ine Anutu yofi edeec, “Ni ifiango dafi Parecoaru kemma isracelngicngac Aigitabangecfunac hesicyunu kembade?”
EXO.3.12	Ifi deu 
EXO.3.15	Ifi dema torokpema edeec, “Ge isracelngicngac yofi edeyunubesena, ‘
EXO.3.16	Anu ge kemma Isracel enarafocngina kpedzucyunuma yofi edeyunubesena, ‘
EXO.3.17	Ifi anu deserima yofi deduae, ni Aigitabangecac sisic kpendzennunac wangecngunu kengkecma kenacanngic, hittingic, emoringic, peridzingic nga hiwingic amma yebusingic, yeneac bangecfu faingunubade. Bangec imohai namu nga hanifosoc doku isoc hakecde. 
EXO.3.18	Ge ifi dena Isracelac enarafocngina yeni yoacga negenggec fora anu ge enara yenigoc Aigita ngictau yearu kemma yofi edebisia, ‘
EXO.3.19	Anu ni ine yofi negenduae, Aigita ngictau ye uaac ebicfunac yungecngunuu kenggecdeac mi negenude. Mari mong seria yombongngo ngombonggeudeusac yungecngunuu kenggecde. 
EXO.3.20	Imocac ni marina sinema aigitangicngac yeneac botucfu ebicfaka hania hania mi hehena Aigita meficgeyemmema yunubade. Imoc amba wisickeu ine yungecngunuu kenggecde.
EXO.3.22	Ngac sasawa yeni ine Aigitangac yenigoc wegenac kecdae nga ngac amanginau momoc kecandae wiac yemmegecdeac kpesiyemmegec, yeni wiac silwa nga golngo memea amma wamba momoc yemmegec wiac imoc naroangmedacfocngina heiyemmegec kemeude. Ngeni ifi amma aigitangicngac finacngina wangecyunugec ngeneac anude.”
EXO.4.1	Ifi deu Mose ye yoac yofi meremmiec, “Negennec, yeni ine yoacna mi negensinggegecde nga kedzac mi kpema yofisac degecde, ‘
EXO.4.2	Ifi deu 
EXO.4.3	Ifi deu deec, “Bangecfu ukuna.” Deu bangecfu ukuu yasungo meremma boidzoc anu Mose ye kpidohoma kengec amma worabeso anec. 
EXO.4.4	Worabeso anu 
EXO.4.5	Ifi anu edeec, “Ifi anna yeni yofi negensinggegecde, ‘Fora, 
EXO.4.6	Anu torokpema yofi edeec, “Ge mariga ngakpi manau sinena kemeu.” Ifi deu ye maria ngakpi manau sinema monggoc kpedzima henu leprakubecngo maria wakeu ais isoc kongac kongac anec.
EXO.4.7	Ifi anu deec, “Mariga monggoc ngakpi manau monggoc sinena kemeu.” Ifi deu maria ngakpi manau monggoc sinema taiu lepra imoc kpac anu maria sebia tosea isoc monggoc anec.
EXO.4.8	Anu 
EXO.4.9	Me kucfaka yohockang imoc ifingoc negenggec fora mi anudeu ge Nilidokuunac doku efeanec fima bangec gbangge gbanggeau kpakebesena. Kpakena Nilidokuunac doku fidang imocngo bangec gbangge gbanggeau heiu sac anude.”
EXO.4.10	Deu Mosengo yofi deec, “O Kebu, yoacga merenduaeac kopocsicna wana. Ni ngic enacefac kpac. Ni waracngoc ngic enacefac mi kefai amma yaguc yomoc enactofoc tofohongicga ni yoac edenudang imoc ngic enacefac sifu mi anduae, kpac. Ni yoac dedena kpac nga nedzaranna imoc ebira.”
EXO.4.11	Ifi deu 
EXO.4.12	Imocac ge kenna. Ni neannaoc enacga meefaima yoac kpougemba ge imoc debesena.”
EXO.4.13	Ifi deu Mosengo deec, “O Kebu, yoac deduaeac kopocsicna wana, ge sifu ngic mong me mong suena kenu.”
EXO.4.14	Mosengo ifi deu 
EXO.4.15	Geng yoac edema yeac enacfu faina neng ine geac nga yeac enacgoc kecma yoac deecde nga noc faka anecde, imoc kpoungecmebade. 
EXO.4.16	Kpoungecmeba yeng geac enac mema ngicngac yoac edeyunuude nga yeng geac enac anu geng yeac Anutu isoc annade. 
EXO.4.17	Nga ge yasu yomoc marigau mema kemma imocngo kucfaka mekecbesena.”
EXO.4.18	Anu Mose ye yofea Yitro yearu dzigene kemma yofi edeec, “Ge negenna naric anu ni dzigenema Aigitabangecfu kemma sacarengfocna yeni kecdaengoc me siriha dafi imoc yenembadeac negenduae.” Ifi deu Yitrongo edeec, “Ge ruaegoc kenna!”
EXO.4.19	Anu Mose ye Midyanbangecfu kecmanungoc 
EXO.4.20	Ifi deu Mose ye enemmedacfora meyunuma donggi witiau faiyunuma Anutuac yasu mariau merickema Aigitabangecfu dzigenema kenggec.
EXO.4.21	Anu 
EXO.4.22	Ge Pareco yofi edebesena, ‘
EXO.4.23	Nga ni yoac bic yofi edeguai, ge medacna uaac ebicfunac yungecna ye kemma enacna tofohoma eweheihei anembeso. Nga ge imocac negenna naric mi anu segereyunukecnecac ni geac morocmedacga homecfu faibade.” ’ ”
EXO.4.24	Anu sing kengkecma tacnegeng bangec monnu tacmagec 
EXO.4.25	Ifi anu Tsiporango flinthoc
EXO.4.26	Ifi anu 
EXO.4.27	Anu 
EXO.4.28	Anu Mose ye 
EXO.4.29	Anu Mose nga Aharon yeri kemma isracelngicngac yeneac enarafocngina sasawa hagecdeac yoac faima kpedzucyunuoc. 
EXO.4.30	Kpedzucyunuma 
EXO.4.31	Meu yeni negensinggegec amma “
EXO.5.1	Ifi fingeru Mose nga Aharon yeri Parecoaru kemma yoac yofi dema edeoc, “Negennec, 
EXO.5.2	Ifi deec Parecongo ine yofi deec, “
EXO.5.3	Ifi deu yereng deoc, “Hebiraiongicngac neneac Anutu, ye neni fingecnemmedac amma, hafeihomecngo me dzikacngo memanganenunubacac sifu negennemmena wenac harebec bangec kisiu kengkecma 
EXO.5.4	Ifi deec, Aigita ngictaungo edeyuruec, “Mose nga Aharon, ngeri nocac ngicngac yeneng uangina wagecdeac dedape? Ngeri monggoc dzigenema uangirau kenec!” 
EXO.5.5	Ifi dema yofi edeyuruec, “Negendape, bangecnau ngicngac yeni kpetengina engyombonggemanu ngeri ine uangina hesima eng tacgecdeac dedape.”
EXO.5.6	Anu Pareco ye wenac imohaingoc uaac keracnatang mangana nga ngicngacareng enarafocngina uangina garenggegec imoc yeni yofi dederecge ayemmeec, 
EXO.5.7	“Ngeni ngicngac kpindzingsira yemmegec gbakingo amameme hoc meandae, imoc warac anggec, ifi isoc monggoc mi yemmebisia. Yeni yenaoc kemma kpindzingsirangina mekpedzuc ambisia. 
EXO.5.8	Amma warac warac hoc ohogecdeac deyec deyemmeaac kpete imoc mong mi memama imocngoc meficgebisia. Imocac hania yofi, yeni oyong kecma yofi dedae, ‘Ge yungecnununa kemma Anutunina sesegerec ohomibisina.’ 
EXO.5.9	Ngicngac imoc yeni uatoanginagoc kecma ikocyoacac kedzac mi faigecdeac ngeni yeneac witinginau ua torokpema ebiriangoc monggoc faibisia.” 
EXO.5.10	Ifi deu uaac keracnatang mangana meyunugec nga ngicenara ua garenggegec yeneng kemma ngicngac yofi edeyunugec, “Pareco ye yofi dede, ‘kpindzingsira monggoc mi ngemmenide. 
EXO.5.11	Ngeni ngenaoc ihai me ihai kemma meficgema mebisia. Anu uanginaac kpete ine mong mi memanide.’ ” 
EXO.5.12	Ifi degec ngicngac yeni kpindzingsira megecdeac tipactohoma kemma kpindzing mekpedzuc amma Aigitabangectoau kendacgec. 
EXO.5.13	Anu uaac keracnatang mangana yeni ine fafic monggoc ayemmema degec, “Kpindzingsira ngemmeni wenacsoc ua meandae, ifi isocngoc hoc kpetea wenacsoc medacbisia.” 
EXO.5.14	Anu Parecoac uaac keracnatang mangana, yeni Isracel yeneac uagareng bic faiyunuyunuya homac yunuma yofi kpesiyemmegec, “Ngeni nocac warac warac hoc ua dengemmeni megec kpetea siriha imocngoc worang nga yaguc mi medau?”
EXO.5.15	Ifi anggec Isracel uagareng yeni Parecoaru kemma kpacma yofi degec, “Enactofoc tofohofocga neni nocac ifi anemmenec? 
EXO.5.16	Negennec, yeni kpindzingsira mong mi nemmema eng yofi edenunudae, ‘Hoc ohobisia!’ Ifi dema homac nunudae. Nga kopocsic imoc geac ngicngacfocga yeneac ande, imoc neneac kpac.”
EXO.5.17	Ifi degec deec, “Ngeni oyong yeneac oyong yombong amma kecdae. Imocacnoc yofi edenudae, ‘Ge uaac ebicfunac yungecnununa neni kemma 
EXO.5.18	Imocac amma ngeni yaguc kemma uangina megec, kpindzingsira ine mi ngemmegecde nga sifu hoc kpetea dengec dengemmea, imoc mema faigec habeso.”
EXO.5.19	Ifi edeyunuu Isracel yeneac uagareng yeni yofi negenggec homac ebiriec, “Ngeni wenaha wenaha hoc kpetea meficgegecdeac dedea, imoc mong mi wagec mabeso.”
EXO.5.20	Anu yeni Parecoarunac mama Mose nga Aharon yeri tomai nammaec meficyuruma 
EXO.5.21	yofi degec, “Ngerennoc dzikacac beang Pareco nga enactofoc tofohongicfora yeneac maringinau faiec yeneng ngereac amma neneac modzongina homac yombong tiu kpebucnunugecdeac negendae. Imocac amma 
EXO.5.22	Ifi degec Mose ye 
EXO.5.23	Ni Parecoaru kemma geac kpacfu yoac edeai naso imohainochanahemangoc ngicngac yomoc faka mangana yombong ayemmema ebic kunennu faiyunude. Nga geng ine geangga ngicngacfocgayomoc yungecyununa kenggecdeac ua mong mi mema kecnec.”
EXO.6.1	Ifi deu 
EXO.6.3	Nga ni Awraham, Itsak nga Yacakow fingecyemmeba yeni Anutu kuctoa mingina,
EXO.6.4	Nga yeni Kenacan bangecfu kuric kecgec naso imohai ni yenigoc dzadzahac mema imoc yemmebadeac deai. 
EXO.6.5	Anu aigitangic yeneng isracelngicngac wanac meyunuma ua ebiria deyemmegec mekecgec anu ni yeneac ubaebicac kiacaro negemma dzadzahacna meai, imoc negemba fekecde.
EXO.6.6	Imocac isracelngicngac yofi edeyununa, ‘Nennoc 
EXO.6.7	Yungecngunuba kenggec ni mengunuba neanna ngicngacareng anggecde nga ni Anutungina amma kecbade. Ngeni aigitangic yeneac bageu wanac kecma faficua ebiria mema kecmagec ni mengunuma imohacnac hesicngunuba kenggecde. Ifi fingeru ngeni yofi negentegecyombonggegecde, ni neannaoc 
EXO.6.8	Nga ni marina miacma Awraham, Itsak nga Yacakow bangec yemmebeso deseriyemmeai, ihainoc hesicngunuma emma ngemmeba imocac mingina anggecde. Nennoc 
EXO.6.9	Mose ye yoac imoc isracelngicngac edeyunudaru yeni ine ubangina mayombonggeu kecgec nga wanacngic kekec nga faficua kpendzengtoayagoc anecac kedzac mi kpegec.
EXO.6.10	Anu 
EXO.6.11	“Ge kemma Aigita ngictau Pareco ye isracelngicngac bangehaunac nga uaac ebicfunac yungecyunuu kenggecdeac edena.”
EXO.6.12	Ifi deu Mose ye 
EXO.6.13	Ifi deu 
EXO.6.14	Isracel enarafocngina yeneac kpacareng sasawa yofi, Isracel morocmedaha Recuwen yeac medacfora yeni kpacngina Hanok nga Pallu, Hetseron nga Karami. Ngic imoc yeninoc Recuwenggac medacfora. 
EXO.6.15	Nga Simeconggac medacfora yeni kpacngina Yemucel, Yamin, Ohad, Yakin, Tsohar nga Sacul. Sacul ye ine kenacangngac yeac medac. Imoc Simeconggac gboricfora.
EXO.6.17	Nga Geresonggac medachora yohockang imoc Liwni nga Simeci nga yereac arengfocngira.
EXO.6.18	Nga Kehat yeac medacfora Ameram, Itsahar, Heweron nga Udzicel. Kehat ye ine kifa 133 kecma homeec.
EXO.6.19	Nga Merari yeac medachora yohockang imoc Maheli nga Musi. Ngic imoc yeni Lewiac kisicfunac nga yenearunac fingecsahe arenga arenga fingeceregec.
EXO.6.20	Anu Ameram ye mamaac naina Yokewed meu yennoc Mose nga Aharon meyuruec amma ye kifa 137 kecma homeec.
EXO.6.21	Yitsahar medacfora yeni yofi, Kora, Nefeg nga Dzikiri.
EXO.6.22	Udzicel medacfora yeni yofi, Misacel, Eletsafan nga Siteri.
EXO.6.23	Aharon ye Amminadawac naroanga, Naheson naina, kpara Elisewac meu yeng Nadaw, Awihuc, Elecadzar nga Itamar meyunuec.
EXO.6.24	Kora medacfora yeni yofi, Assir, Elekana nga Awicasaf. Ngic imoc yeninoc Koraac gboricfora.
EXO.6.25	Aharon medaha Elecadzar ye Puticel naroangfora yenearunac mong meu yeng Pinehas meec. Ngic imoc yeni Lewiac kisicfunac arenga arenga keceregec, yeneac enarafocngina.
EXO.6.27	Ifi deu Mose nga Aharon yereng Isracelac ngicngacareng Aigitabangecfunac wangecyunugecdeac Aigita ngictau Parecoaru yoac ua meoc.
EXO.6.28	Anu 
EXO.6.29	naso imohai yofi deec, “Nennoc 
EXO.6.30	Ifi deu Mosengo ine yofi dema edeec, “Negennec, ni yoac dedeac kuc mong mi fenendeac anu Pareco ye neac yoacnaac kedzac naric mi kpeude.”
EXO.7.1	Anu 
EXO.7.2	Kecma yoac sasawa dederecge anggemba ge imoc dacga Aharon edebesena. Edena yeng Pareco edeu yeng Isracelac ngicngacareng uaac ebicfunac yungecyunuma bangehaunac meickema kenggecdeac debeso. 
EXO.7.3	Nga ni ine Pareco ubaseri meficgemima Aigitabangecfu ebicfaka kuhagoc nga faka mi hehena hania hania monggoc nga monggoc mebade. 
EXO.7.4	Meba Pareco ye sifu ngereac yoacac kedzac mi kpeude. Anu ni marinango Aigita merandziyunuma yoacngina dema turunga ebiriangoc yemmema habufocna, neac ngicngacareng, imoc Isracelac bangecfora yeni Aigitabangecfunac wangecyunu kembade. 
EXO.7.5	Anu ni marina sinema Aigitangic ebic meficgeyemmema Isracelac ngicngacareng yeneac botucnginaunac wangecyunubade, naso imohai, nennoc 
EXO.7.6	Ifi deu Mose nga Aharon yeri 
EXO.7.7	Yeri Parecoaru kemma yoac ua meoc naso imohai Mose ye kifaya 80 nga Aharonggac 83.
EXO.7.8	Anu 
EXO.7.9	“Pareco ye yoacngira negemma faka mi hehena mong meec, ifi edenguruu Aharon yofi edebesena, ‘Yasuga mema Parecoac hoannu bangecfu ukuna kemeu meremma boidzoctoa anude.’ ”
EXO.7.10	Ifi deu Mose nga Aharon yeri Parecoaru kemma 
EXO.7.11	Ifi anu Pareco ye ngicfora bangecac asugoc kucfaka memeac negen negenggoc kecgec, nga kpefingdedengicfora yeni hagecdeac yoac fau yeni hama fakangina megec kpete imocngoc fingerec. 
EXO.7.12	Yeni tembuc tembuc sasawango yasungina ukugec boidzoctoa andacgec anu Aharonggac yasungo yeneac yasu gbokoyunudarec.
EXO.7.13	Anu 
EXO.7.14	Anu 
EXO.7.15	Imocac yofi anna, ge wereckenu asoac Pareco ye dokuu kenudeac kemmanu ge yasuga boidzoc anec, imoc marigau mema Nilidoku tegiau meficgenadeac kemma nambesena. 
EXO.7.16	Namma yofi edebesena, ‘
EXO.7.17	Imocac 
EXO.7.18	Ifi amba dokuu kondungyang homedacgec homuna mangana fiu aigitangicngac yeni doku imoc naric mi negecde.’ ”
EXO.7.19	Nga 
EXO.7.20	Anu Mose nga Aharon yeri 
EXO.7.21	Ifi anu dokuac kondungyang sasawa homedacgec doku homuna mangana fiu aigitangicngac yeni imoc mi negec. Anu sacngo Aigitabangectoa sokodacma feec.
EXO.7.22	Anu Aigitangic mamocnginagoc
EXO.7.23	Ye eng ihoc bahoc amma ameau dzigene kemma faka sasawa fingecdarec imocac negenu fora kpac anec. 
EXO.7.24	Anu aigitangicngac sasawa yeni Nilidokuunac doku imoc mi negecac amma doku tegiau doku negecdeac tengbisicbisic usugec.
EXO.7.25	Anu 
EXO.8.1	Anu 
EXO.8.2	Ge segereyunuma uaac ebicfunac mi yungecyununadeu ine deba sepengtoatoa fingecma Aigitabangectoaga sokodacma ebictoa meficgengemmegecde. 
EXO.8.3	Nga yeni Nilidoku waketorockema erema geangga ngictauamagau emma fefeamagau nga fefegau ifingoc eregecde. Amma kengkecma enactofoc tofohofocga nga ngicngacfocga yeneac amau emma stoffu icsogong meandae, imohai emma uha dokugoc yerecgeandae, otoya imohai ifingoc enggecde. 
EXO.8.4	Anu imocsac kpac, geangga nga ngicngacfocga yeneac amma enactofoc tofohofocga sasawa yeneac sebiu emma meketahegecde.’ ”
EXO.8.5	Anu 
EXO.8.6	Ifi deu Aharon ye maria Aigitabangecac dokuugeng sineu sepengtoatoa yeneng erema Aigitabangec sokodacgec. 
EXO.8.7	Nga ngic mamocnginagoc faka hania hania bangecac asugoc mekecgec, yeni ifingoc fakangina megec kpete socfungoc fingeru sepengtoatoa fingecma Aigitabangec sokodacgec.
EXO.8.8	Ifi fingeru Parecongo Mose nga Aharon haecdeac yoac fau haec yofi edeyuruec, “Ngeri 
EXO.8.9	Ifi deu Mosengo yoac yofi meremmiec, “Naric, nga ni ifingoc eweheihei anggenduae. Nga dafineng ge nga enactofoc tofohofocga amma ngicngacfocga ngeneac numuba sepengtoatoa imoc ngenearu nga amabangecngina fekendesoc imohacnac kpetotieyunudacba dokuusac kecbisia, imocac naso imoc ge geanggaoc edenuna.”
EXO.8.10	Deu edeec, “Wereckenu.” Ifi deu Mosengo deec, “Denec isoc, ifi fingecbeso. Fingeru ine ge yofi negentegecbesena, 
EXO.8.11	Nga sepengtoatoa yeni gearu nga amabangecga fekendesoc imohai amma enactofoc tofohofocga nga ngicngacfocga yenearu momoc kpac andacma Nilidokuusac ine kemedacma kecgecde.”
EXO.8.12	Ifi dema Mose nga Aharon yeri Parecoarunac mama Mose ye Pareco deserimiec, ifi isoc yombong sepengtoatoa meickegecdeac 
EXO.8.13	Numumiu 
EXO.8.14	Anu ngic yeneng kpedzucyunugec guru homac amma hoaema homungnginango amabangec sokodarec. 
EXO.8.15	Anu Pareco ye henu sepengtoatoa kpac andacgec sebia efaiu monggoc ubaseri amma mi negenyecmeec. Imoc 
EXO.8.16	Anu 
EXO.8.17	Ifi deu yeri ifi anoc. Mosengo Aharon edeu ye mariau yasu menanec, imoc miacma bangecfu yube kpeianggeec. Kpeianggeu numururuc fingecma ngicngac nga yang momoc yinigec. Bangecfu yube feec, imoc sasawa numururuc andacma Aigitabangectoa sokodacgec. 
EXO.8.18	Nga ngic mamocnginagoc faka hania hania bangecac asugoc mekecgec, yeni numururucngo fingerudeac kpete megecdeac negemma mebibiegec. Ifi anggec numururucngo ngicngac nga yang yinigec. 
EXO.8.19	Yinigec ngic mamocnginagoc yeni Pareco yofi edegec, “Anutungo gbonga faiu kucfaka yomoc fingecdac.” Degec Pareco ye angandesoc ubaseri amma mi negenyecmeec. Anu 
EXO.8.20	Anu 
EXO.8.21	Nga ge ngicngacfocna uaac ebicfunac mi yungecyununadeu ni mogoc dzacgoc yeneng hagecdeac deba ge nga enactofoc tofohofocga nga ngicngacfocga amma amanginau momoc fingecgecde. Amma aigitangicngac yeneac amau mogoc dzacgoc yeneng hama wakegecde nga ama tackendesoc nga bangecfu momoc sokodacgecde.
EXO.8.22	Nga ni wenac imohai ngicngacfocna Gosen bangecfu kecdae yeni segereyunuba yenearu mogoc dzacgoc mi fingerude. 
EXO.8.23	Amma neac ngicngacfocna yeni faka siriha mong ayemmebade nga geac ngicngacfocga ine faka siriha mong ayemmebade. Kpete kuhagoc imoc wereckenu yombong fingerude.’ ”
EXO.8.24	Anu 
EXO.8.25	Ifi fingeru Parecongo Mose nga Aharon haecdeac yoac fau kenu yeri haec yofi edeyuruec, “Ngeni kemma bangec yomohaingoc Anutungina sesegerec ohomibisia.”
EXO.8.26	Ifi deu Mosengo edeec, “Imoc naric mi ande. Imoc yofiac, neni 
EXO.8.27	Imocac amma neni 
EXO.8.28	Ifi deu Parecongo deec, “Ni faingunuba 
EXO.8.29	Ifi deu Mosengo yoac yofi meremmiec, “Ni yaguc waguma kemema 
EXO.8.30	Anu Mose ye ifi dema Pareco wama kemma 
EXO.8.31	 Moseac nunumu negemma deu mogoc yenimonggoc Pareco nga enactofoc tofohofora nga ngicngacforayenearunac meickema kpac andacgec mocgunec mong mi feec. 
EXO.8.32	Anu Pareco ye naso imohai ifingoc ubaseri yombong ammangicngac uaac ebicfunac kenggecdeac mi yungecyunuec.
EXO.9.1	Ifi anu 
EXO.9.2	Nga ge ubaseri amma segereyunuma kenggecdeac mi yungecyununadeu 
EXO.9.3	ine ni 
EXO.9.4	Nga isracelngicngacfocna yeneac yang mong mi homegecde. Ni yeneac yang sasawa faka mong ayemmebade nga Aigita yeneac yang sasawa ine faka siriha mong ayemmebade.” ’ ”
EXO.9.5	Amma 
EXO.9.6	Anu ama wereckenu 
EXO.9.7	Ifi anu Parecongo faka imocac hania negentegerudeac ngic sueyunuu kemma henggec isracelngicngac yeneac yang mongngo mong mi homegec. Anu ye ubaseri yombong amma ngicngac uaac ebicfunac mi yungecyunuec.
EXO.9.8	Ifi anu 
EXO.9.9	Ukuu imocngo yube amma sawau emma Aigitabangectoa sokodarude. Sokodacma ngic nga yangsebinginau heiude, imocngo ayemmeu kukundung fingecma bounggema tohogecde. Aigitabangectoau ifinoc fingerude.”
EXO.9.11	Anu aigitangicngac kukundung fingecyemmedarec ifi isocngoc ngic mamocnginagoc bangecac asugoc faka angkecgec yenearu kukundung ifingoc fingeru Moseac kicfu kemma nanggecdeac osigec. 
EXO.9.12	Nga 
EXO.9.13	Anu 
EXO.9.14	Bangectoa bangec yomohai ni isoc ifia mong mi kecdae, imoc negennadeac naso yomohai ge nga enactofoc tofohofocga amma ngicngacfocga ngeni yombong ngunuma kpendzenggac ebic sasawa imoc sueba witinginau haudeac negenduae. 
EXO.9.15	Ge nga ngicngacfocga bangec yomohanac kpac andacgecdeac ni yagucnoc marina sinema homechafeingo hama ngunudacbeso, ifi ambeso andua. 
EXO.9.16	Nga ni ine kucna edzacguba siducna bangectoa bangecfu degec sokodarudeac dema kekecgagoc miacgudua. 
EXO.9.17	Nga geng ine geanggaac negenna engena anu ngicngacfocna kpetariyemmema uaac ebicfunac mi yungecyununadeu faka yofi fingerude, 
EXO.9.18	Negennec ni wereckenu naso yofinenggac aisgbomea seriangoc deba heiude. Imoc kuneng yombong anu warac hanac hanaheaunacngoc Aigitabangecfu emuhanac feereecfunac ifia mong mi heikefec nga yaguc ifingoc mi heiande, imoc deba heiude. 
EXO.9.19	Heiu ngic nga yang kpedzucyunugec amau mi engeng ngadeau nga uau kecdae, yeni sasawa aisgbomeango yenereu homedacgecde. Imocac ge yaguc bic yombong ngicfocga sueyununa kemma yangburumakafocga nga wiac sasawa ngadeau nga uau kecdae, yeni kpedzucyunuma uaac ebicfunac onggongyunugecdeac amau faiyunudacbisia.” ’ ”
EXO.9.20	Ifi deu Parecoac enactofoc tofohofora goa yeneng 
EXO.9.21	Nga damoc yeni yoara negemma ihoc bahoc amma wagec yeni ine wanacngicfocngina nga ramaburumakafocngina ngadeau uau eng wayunugec kecgec.
EXO.9.22	Anu 
EXO.9.23	Ifi deu ye yasuya sawau miaru 
EXO.9.24	imoc wiac kuneng yombong anec. Aisgbomea heima feec nga gerecborang bangecfu dzekeng dzeha amma feec. Aisgbomea imoc ebira yombong amma Aigitabangectoau ngicngac fingecma keceregec imohai ifia warac mong mi fingerec. 
EXO.9.25	Anu aisgbomea imocngo Aigitabangectoau kpeu wiac bangecfunac erema nangkenec imoc yenereu homedacgec, ngic nga yang momoc. Amma ic bangecfunac erema nangkenec imoc ifingoc hedzac kpedzacmeyunuec.
EXO.9.26	Nga isracelngicngac Gosenbangecfu kecgec yenearusac aisgbomea mong mi heiec.
EXO.9.27	Ifi fingeru Parecongo Mose nga Aharon haecdeac yoac fau yeri haec yofi edeyuruec, “Ni naso yomohai kopocsic kuneng meficgedua, 
EXO.9.28	Anutuac gbumparandang nga aisgbomea feracnunuyombonggedeac ngeri 
EXO.9.29	Ifi deu Mosengo turunga yofi meremmiec, “Ni taong wama marina sineba 
EXO.9.30	Nga ni ge nga enactofoc tofohofocga ngeneac hania negenduae, ngeni naso yomohai ifingoc 
EXO.9.31	Anu naso imohai uau yofi fingerec, bali
EXO.9.32	Nga wit
EXO.9.33	Anu Mose ye Pareco nga taong wayuruma kemma maria 
EXO.9.34	Nga gbumparandang ngakia aisgbomeagoc kpac anu Pareco ye imoc hemma yengena ngaenactofoc tofohofora kopocsicfu kekecngina meserigecac ubaserimonggoc anggec. 
EXO.9.35	Anu 
EXO.10.1	Ifi fingeru 
EXO.10.2	Anu ni Aigita yeni neac kucfakana bibiagoc edzacyunuba kpidohogec imocac siduc esamedacfocga yeneac kedzacfu denade amma ni 
EXO.10.3	Ifi deu Mose nga Aharon yeri Parecoaru kemma yofi edeoc, “Hebiraiongicngac neneac 
EXO.10.4	Nga negennec, ge wama uaac ebicfunac mi yungecyununadeu ine wereckenu ipua sueyunuba fingecma amabangecgau hagecde. 
EXO.10.5	Hama bangec hafoangoc semegec ngeni bangec naric mi henggecde. Nga aisgbomeango wiac goa mi memanganeu tacde, yeni imoc nedacma bangecfu icngina nangkende imocac maria ginehedacgec ichasac nanude. 
EXO.10.6	Nga geangga amamana sasawa nga enactofoc tofohofocga yeneac amamana nga aigitangicngac sasawa yeneac amamana, imoc momoc wakedacma fegecde. Faka imoc bangecfocngina yeni fingeceregecfunac kecerema yaguc bangec yomohai ifia mong mi fingeru henggec.” Ifi dema dzigenema Pareco wama kenoc.
EXO.10.7	Anu Parecoac enactofoc tofohofora yeneng yofi edegec, “Ngic imoc ye naso herea bic botac isoc mendannunuma kecdengoc nga Aigitabangec kpac ambacac, ge imoc bic negentegecnec. Imocac ge ngic imoc uaac ebicfunac eng yungecyununa kembisia! Ifi anna yeni kemma 
EXO.10.8	Ifi dema Mose nga Aharon Parecoaru merengyurugec dzigeneec yofi edeyuruec, “Ngeni kemma 
EXO.10.9	Ifi deu Mosengo yofi meremmiec, “
EXO.10.10	Ifi deu yofi edeyuruec “Ni ngeni nga nambaracbisicbisicfocngina naric mi faingunuba kenggecde, imoc kpac yombong. Ifi amba merac 
EXO.10.11	Imocac ngic ngenengsac kemma yeac enac tofohoma eweheimibisia, ngeni ifinoc ambeso dedau.” Pareco ye ifi deu ngicfora yeni Mose nga Aharon ngabasiricfu meicyurugec ngadeau kemeoc.
EXO.10.12	Kemeec 
EXO.10.13	Ifi deu Mose ye yasuya miacma Aigitabangecfugeng sineec. Sinemanu 
EXO.10.14	Yeni homac yombong hama mama Aigitabangectoa sokodacgec. Warac ipuatoatoa ifia mong mi hagec amma kecma ngade ifia monggoc mi hagecde. 
EXO.10.15	Yeni bangec hafoangoc semema sokodacgecac bangec dzadzu yombong anec. Nga yeni iwai mariagoc nga icgbomea amma wiac sasawa aisgbomeango mi heihomeec imoc sasawa nedacgec. Nedacgec Aigitabangectoa imohai ic tengging tengging tackenec nga semeng uau nangkenec, imoc sasawa maria kpac andarec.
EXO.10.16	Ifi fingeru Pareco ye Mose nga Aharon haecdeac yoac bic yombong fau kenu haec yofi edeyuruec, “Ni 
EXO.10.17	Imocac ngeri negennemma kopocsicna naso yomocacnec wama 
EXO.10.18	Ifi deu Mose ye imohacnac mama 
EXO.10.19	Ammiu 
EXO.10.20	Nga 
EXO.10.21	Ifi anu 
EXO.10.22	Ifi deu Mose ye maria sawau sineu Aigitabangec kundungtoa kpema wenac uameme harebec ifi feu 
EXO.10.23	ngicngac yeni engenggecdeac ambibiema tatacnginausac tacmagec uameme harebec wisickeec. Nga isracelngicngac yeneac amabangecfusac kperagi feu naric kecgec.
EXO.10.24	Ifi fingeru Parecongo Mose haudeac yoac fau hau yofi edeec, “Ngeni kemma 
EXO.10.25	Ifi deu Mosengo yofi deec, “
EXO.10.26	Neni yangburumaka gedannina imoc momoc abarangyunudacma monggac sorianec mong mi wani tacbeso. Neni yenearunac goa meisingyunuma 
EXO.10.27	Nga 
EXO.10.28	Nga Parecongo Mose yofi edeec, “Ge neac kicfunac meickena! Ge monggoc nearu hanadeu, wenac imohai homebanggac neac kicfu monggoc mi dzigene habesena.”
EXO.10.29	Ifi deu Mosengo yofi edeec, “Ge fora yombong denec. Ni geac kicmesuga monggoc mi hembade.”
EXO.11.1	Mosengo Pareco ifi edeu 
EXO.11.2	Imocac ge yofinenggacngoc ngicngac edeyununa yeni tembuc tembuc sasawango aigitatosofocngina yeneac wiac silwa nga golngo memea, imocac derecgeyemmebisia.” 
EXO.11.3	Anu 
EXO.11.4	Anu Mosengo Pareco yofi edeec, “
EXO.11.5	Aigitabangecfu morocmedacfocngina yeni sasawa homedacgecde. Pareco ngictautatacfu tacde yearunac hanahema kengkecma wanacnaroanga witsemeng hocfu hedzameande, ngac yeac waracmedaha yearu wisickeude. Amma imocsac kpac, ramaburumaka warac warac fingecdacgec, yeni ifingoc homedacgecde. 
EXO.11.6	Homegec kiacarohoac udumeng kuneng yombongngo Aigitabangectoau sokodarude. Kiacaroho kuneng ifia warac mong mi fingecma feec amma kecma ngade ifia monggoc mong mi fingerude. 
EXO.11.7	Nga kasi mongngo isracelngicngac yenearunac ngic me yang mong mi kponggomiude. Naso imohai yofi negentegecgecde, 
EXO.11.8	Ifi fingeru enactofoc tofohofocga yomoc yeni sasawa nearu hama ngonducnenemma yofi degecde, “Ge nga ngicngacfocga modacgudae ngeni sasawa kendacbisia. Ifi edenugec kembade.” ’ ” Mose ye ifi dema herebu kuneng negemma Parecoac ama wama kenec.
EXO.11.9	Anu 
EXO.11.10	Anu Mose nga Aharon yeri Parecoac kicfu kucfaka mi hehena imoc sasawa medaroc nga 
EXO.12.2	“Ngeni kalendanginau afo yomocac negenggec kifa hanac hanaheaac afo ambeso. Imocngo afo goa sasawa waraiyemmebeso.” 
EXO.12.3	Nga isracelkpebung hafoangoc yofi edeyunuec, “Afo yomocac wenac uameme kpete ten imohai ngic tembuc tembuc enemmedacfocnginagoc kecdae, yeng yeneac rama me noningmedaha mocgu mocgu mebeso. Amamana mong ye mocgu, ifi sasawa. 
EXO.12.4	Anu amamana monnu ngicngac naroangmedacfocngina efeanecsac kecma ramamedaha naric mi nedacgecdeu yofi ambisia. Ama yohockang wegenac wegenac tacdape imocac manggac yeri rama me noningmedaha mocgu mema kpeturanggema ngicngac naroangmedacfocnginaac kpetengina negemma tembuc tembuc sasawa yeneac socngina hendzicma nebisia. 
EXO.12.5	Nga rama me noningngiwa imoc kifaya mocgu angana sebia soronga yombong nga puringa kpac, ifiasac meisinggebisia.
EXO.12.6	Meisinggema garenggema kecmagec afo yomocac wenac kpete fotin
EXO.12.7	Kpebucyunuma ubangina herecgedacma sacngina mebisia. Mema imocngo nagu sangoya noboc noboc nga wibigeng hosobisia. Amma ama imohaingoc tacma fusia nebisia. 
EXO.12.8	Nga yeni fusia imoc tofocnac imohaingoc hafoangoc gerecfu faigec dzebeso nga icsogong aenga kpac
EXO.12.9	Amma yang imoc gbori me birikennu dokuu mi ohoma nebisia. Imoc ine oruha nga hanimaria nga keracbawa tacmanungoc gerecfu hafoangoc faigec dzeu nebisia. 
EXO.12.10	Nema fusia mong mi wagec tacmanu ama wereckembeso. Nga ama wereckenu mong tarudeu imoc gerecfu faigec dzedacbeso. 
EXO.12.11	Ngeni singgac efaima yofi amma wiac imoc bic yombong nebisia, ngakpiherecngina fadenggoc dzege dzegea ambeso nga hanitabengina heigec kemeu, yasungina maringinau mema tacgecde. Imoc hania yofiac, imoc 
EXO.12.12	Ni tofocnac imohaingoc Aigitabangecfu ferecgema warac fingec fingera ngic nga medac amma yang sasawa yunudacbade. Anu Aigita yeneac nemuonga nga anutu hania hania sasawa isingyunuma haniangina desibade. Ni 
EXO.12.13	Amma ngeneac nagunginaac sangoyau sac hosogec imoc hemma feracngunubade nocac ngeneng amau tacdae, imocac kpetengina sacngo anude. Nga Aigitabangecfu warac fingec fingera kpetotieyunubade imohai ngeni yenigoc mi kpetotiengunubade.
EXO.12.15	Nga ngeni icsogong aenga kpac nema kecmagec wenac kpete sewen wisickebeso. Wenac uameme kpete mocgu imohaingoc uha dokugoc yerec yerecgea aengagoc imoc amanginaunac meickebisia. Imoc yofiac, tembuc tembuc sasawa ngenearunac mongngo wenac kpete mocgunac kemma wenac kpete sewen imohai wiac aengagoc neudeu ye isracelhabuunac meickegec ngadeau kemebeso. Yoac imocngo dederecgengina amma feengkecbeso. 
EXO.12.16	Wenac kpete mocgu imohai kpekpedzuc kpetiac mong fingecbeso amma wenac kpete sewen imohai kpekpedzuc kpetiac monggoc ambisia. Nga wenac yohockang dedea imohai ua mong mi mebisia. Ngicngac tembuc tembuc sasawango yaka negecde imocac sirihausac ohomiacke ua mebisia.
EXO.12.17	Ni wenac imohainoc isracelngicngac habufocngina Aigitabangecfunac hesicyunuba kenggecde. Ifiac amma icsogong aenga kpacac nasotoa negentofoho ambisia. Ngeni fingecsahengina feengkefudesoc wenac imocac negensima faka imoc negentofoc ambisia. Imoc singseringina wisic wisickea kpac feengkecbeso. 
EXO.12.18	Ngeni afo kpete mocgu imocac wenac kpete 14, marai imohai hanahema icsogong aenga kpac nema kecemmagec wenac twentiwan marai ambeso. 
EXO.12.19	Nga amanginau uha dokugoc yerec yerecgea aengagoc mong mi tacmanu wenac kpete sewen ambeso. Ngicngac tembuc tembuc sasawa ngenearunac kuric me bangec mingina mongngo wiac aengagoc neudeu ye meickegec isracelkpebung ngeneac ngadeau kemebeso. 
EXO.12.20	Ngeni wiac mong aengagoc mi nebisia. Ngeni amangina dahai dahai fekendesoc icsogong aenga kpacsac nebisia.”
EXO.12.21	Ifi deu Mose ye Isracel enarafocngina kpedzucyunudacma yofi edeyunuec, “Ngeni kemma amaarengfocngina yeneacsoc negemma makekenggac ramamedaha meisinggema kpebucgebisia. 
EXO.12.22	Amma hissop dzaring fawabisicbisic goa mema sac otou nemuruckema imocngo naguac sangoya noboc noboc nga odaha wibigeng imohai hosobisia. Hosoma ngenearunac mongngo ama ngadeau mong mi mama ama manau tacmagec ama wereckembeso.
EXO.12.23	Imoc yofiac, 
EXO.12.24	Ngeni ngenang nga nambaracfocngina faka imoc negentofoho amma kecbisia nga imocngo singseringina amma feengkecbeso. 
EXO.12.25	Nga 
EXO.12.26	Anu nambaracfocngina yeni imoc hania dafiac angandae? Ifi kpesingemmegec 
EXO.12.27	yofi edeyunubisia, ‘Imoc 
EXO.12.28	Anu isracelngicngac yeni kemma 
EXO.12.30	Ifi fingeru Pareco nga enactofoc tofohofora sasawa amma aigitangicngac sasawa yeni tofocnac imohaingoc yacma kiacaroho kuneng anggec Aigitabangec sokodarec. Ama sasawau fareng fedarecac amma ifi fingecdarec.
EXO.12.31	Ifi fingecdaru Parecongo tofocnac imohaingoc Mose nga Aharon haecdeac yoac fau kenu yeri haec yofi edeyuruec, “Ngeri nga isracelngicngac ngeni yacma neac ngicngacfocna wayunuma kemma degec isoc 
EXO.12.32	Nga dedaoc isoc ramaburumakafocngina momoc abarangyunudacma bic yombong meickema kenggec. Kemma ni momoc kenecnubisia.”
EXO.12.33	Anu aigitangicngac yeni isracelngicngac bangecngina bic wagecdeac foro ayemmema igocyunuma degec, “Neni homecac onga andacdimbe.” 
EXO.12.34	Ifi degec isracelngicngac yeni icsogonggac uha dokugoc yerec yerecgea eng aenga kpac nga mi dzedzea, imoc gbori otoyagoc mema ngakpiherec herecnginango biranggema dzegefonggema fuanginau faima tofohoma kenggec. 
EXO.12.35	Anu isracelngicngac yeni Moseac yoac modacma aigitangicngac yeneac wiacngina silwa nga golngo memea amma wambangina imocac bic kpesiyemmegec. 
EXO.12.36	Anu 
EXO.12.37	Anu isracelngicngac yeni efaima yacma kporucamangina meickema mekemma Racamses taong wama Sukkot bangecfu kenggec. Nga ngic imoc yeneac kpetengina 600,000, ngac nambaracfocngina ine mi osoyunuyunuya.
EXO.12.38	Nga ngicngacareng hania hania goa bangec monnunac homac yeneng yenigoc momoc kenggec amma ramaburumakafocngina habuya habuya homac ifingoc kenggec. 
EXO.12.39	Nga Aigitabangecfunac uha dokugoc yerec yerecgea gbori mekenggec imocngo icsogong aenga kpac imoc ohonecanggec. Aigitangicngac yeni Isracel yeneng bangecngina bic wama kenggecdeac foro ayemmegecac amma uha dokugoc yerec yerecgeango aengagoc anudeac naso mong mi fingerec. Yeni singmaung mi mengerema engsac kenggec.
EXO.12.41	Nga kifa 430 wisickeu wenac imohai yombong 
EXO.12.42	 isracelngicngac Aigitabangecfunac wangecyunuu kenggec, tofocnac imohai ye garengyunuma kefec. Ifi anecac Isracelac ngicngacareng yeni fingecsahengina feengkefudesoc tofocnac imohainoc 
EXO.12.43	Anu 
EXO.12.44	Nga wanacngic dzongo bummeyunugec yeni ine sebi tosangina herecgegecguc naric nebisia. 
EXO.12.45	Nga kuricngic me ua megecdeac bummeyunugec yeni makekenggac ramamedaha mi nebisia. 
EXO.12.46	Ngeni ama mocguac manau kpedzucnema rama imohai nebisia amma amaunac maunga mong mi memabisia. Nga sira mong mi kpetackebisia. 
EXO.12.47	Isracelkpebungtoa hafoangoc ngeni yoac imoc modacbisia.
EXO.12.48	Ngic kuricareng mongngo ngenigoc kecma 
EXO.12.49	Bangec mingina amma ngic kuric ngenigoc kecandae ngeneac singyoac seria mocgusac yombong febeso.”
EXO.12.50	Anu 
EXO.12.51	Nga wenac imohai yombong 
EXO.13.2	“Warac warac fingecgecde sasawa yeni neac anggecdeac segereyunuma meisingyunugec neac kpetiacareng amma kecbisia. Isracelareng ngeneac botucnginau ngic me yang nonggo heremanaunac warac warac fingerude, imoc neac ambeso.”
EXO.13.3	Ifi deu Mosengo ngicngac yofi edeyunuec, “
EXO.13.4	Ngeni afo awiwac
EXO.13.5	Ngeni 
EXO.13.6	Ngeni wenac sewen icsogong aenga kpac nema kecma wenac kpete sewen imohai 
EXO.13.7	Ngeni icsogong aenga kpac nema kecmagec wenac sewen wisickebeso. Imohai geac amau wiac goa aengagoc ngicngac kicnginau mi fingecbeso nga bangectoanginau uha dokugoc yerec yerecgea aengagoc mong mi mekecbisia. 
EXO.13.8	Ifi amma wenac imohai medacga yofi dekperagimima edebesena, ‘
EXO.13.9	Nga ye mariseriango Aigitabangecfunac wangecgu haec, imocac ge kecnadesoc angammeme imoc nigecgubacac marigau nga kicmesugau ma isoc faima 
EXO.13.10	Nga singseria imoc kifasoc negentofoho amma kecbesena.
EXO.13.11	Anu 
EXO.13.12	imohai ngeni nonggo heremanaunac morocmedacfocngina nga ramaburumaka warac warac fingec fingera ngiwa imoc sasawa 
EXO.13.13	Nga donggi yeneac warac warac fingec fingera sasawa, imocac turunga ine ramamedaha faibesena. Nga mi faibeso negennecfu ine ubia kpetackebesena. Nga ngic waracmedacfocngina sasawa yeneac turunga ramamedaha faikecbesena.’
EXO.13.14	Anu kecma medacgango yofi kpesigenude, ‘Faka imoc hania dafiac angandae?’ Ifi deu yofi edebesena, ‘
EXO.13.15	Nga Pareco ye ubaseri yombong amma segerenunuma uaac ebicfunac yungecnunuudeac waec. Imocac amma 
EXO.13.16	 mariseriagocngo Aigitabangecfunac wangecnunuecac faka imocngo ma isoc anu marigau faima kporucsusucfu kibi ohoma kicmesugau dzegebesena.’ ”
EXO.13.17	Anu Pareco ye ngicngac uaac ebicfunac yungecyunuu Anutungo yofi dema Pelistibangecac singtoa wegenac feec, imocac sing mi wangecyunuec. Sinnu kemmagec dzikac fingecyemmeu yeni modzongina tiu Aigitabangecfu monggoc dzigenebauac ifi anec. 
EXO.13.18	Anutu ye ifi negemma ine ngicngac hesicyunuu sing hereau yerecgema bangec kisiu kondung sacsacfugeng kenggec. Anu isracelngic yeni Aigitabangec wama wasaingicac wiacngina sasawa mehei amma mama kenggec.
EXO.13.20	Anu yeni Sukkot amabangecfunac yacma kengkecma Etam amabangecfu, bangec kisicac tegiau kensikema kporucamangina taigec enu guru mema ihai tacgec. 
EXO.13.21	Yeni wenacfu nga tofocnac naric kenggecdeac 
EXO.13.22	Amma wenacfu hoengherec hongngoc nangkefec nga tofocnac gerecborang herea imoc nasosoc dzetarec. Yeri ngicngac mi wayunuma ngicngac waraiyemmemangoc kefoc.
EXO.14.2	“Ge isracelngicngac yofi edeyununa, ‘Ngeni dzigenema kondung nga Migdol amabangec botucngirau Pi-Hahirot taong wegenahau imocac hoangaubigeng kporucamanginasoc kpedzigec enu guru mema kondung tegiau Bacal-Tsefon kiwaugeng, imohai tacbisia.’ 
EXO.14.3	Ifi anggec Pareco ye yofi deude, ‘Isracelngicngac yeni sing segema bangec kisi imoc dafi wagecdeac obohoma sing hofocma kecma sicsauc kengkecdae.’ 
EXO.14.4	Nga ni Pareco ye ubaseri yombong meficgemiba kporacyunuude. Kporacyunuu ni yeac wasaihabufora sasawa yenigoc ewema firang amba eweheihei fingecnenude. Ifi fingeru aigitangicngac yeni yofi negentegecgecde, ni 
EXO.14.5	Anu isracelngicngac yeni worama kenggec aigitangicngac yeni ngictaungina siduc edegec. Edegec negemma ye yengena nga enactofoc tofohongicngacfora yeni siduc imoc negemma negen negengngina monggoc meremma degec, “Nenang mi negentegecma isracelngicngac yungecyununi kemma wanac uanina wama monggoc mi megecde, imocngo mi ngereede.” 
EXO.14.6	Anu ye dzikacac keretac
EXO.14.7	Ye Aigitabangecfu keretac meisingyunuyunuya gombunga 600 amma keretac sasawa Aigitabangecfu feec, imoc ifingoc medacma wasaingic enarafora tembuc tembuc sasawa yemmeec. 
EXO.14.8	Anu Isracelac ngicngacareng hafoangoc yeni kengeha kpac kucgoc kemmagec 
EXO.14.9	Aigitangic, imoc Parecoac becosicfora nga keretac amma becosicfu kengkengngicfora nga wasaihabufora hafoangoc yeni Isracel kporacyunuma kemma Bacal-Tsefon tihereema kiwaubigeng dindingac Pi-Hahirot taong wegenahau isracelngicngac yeni kporucamangina kpedzigec enu guru mema kondung tegiau tacmagec meficyunugec.
EXO.14.10	Anu Pareco wasaihabuforagoc yeneng mewegeneyunugec isracelngicngac yeni kic figec kenu yenenggec wasaihabu yeni mewegeneyunuma arennu hagec. Ifi yenemma kengec kuneng amma 
EXO.14.11	Amma Mose yofi edegec, “Aigitabangecfu kicsere homac fedenoc. Nga ge ine yei bangec kisiu homenideac hesicnununa hading, imoc naric mi ande. Ge nocac ifi amma Aigitabangecfunac wangecnunu hadang. 
EXO.14.12	Neni edi Aigitabangecfu yofinoc edeguing, ‘Ge meickena. Neni aigitangicngac yeneac wanacngic kecma uangina naric mekecdimbe.’ Neni yeneac wanacngic kecma uangina mema kecbing debac imocngo efaibac. Neni bangec kisi yomohai homenide.”
EXO.14.13	Ifi degec Mosengo ngicngac yofi edeyunuec, “Ngeni kengec imoc wama serima namma henggec 
EXO.14.14	 ngeni meficngunuudeac yenigoc eweude. Imocac ngeni wosongina makiu tacbisia.”
EXO.14.15	Anu 
EXO.14.16	Isracelngicngac yeni kondung botuhau bangec kerengau ferecge kenggecdeac ge yasuga miacma mariga kondunnubigeng sinema kondung herecgena botuhau tegecma yohockang ambeso. 
EXO.14.17	Nga ni aigitangic ubaseri meyunuba yeni modacngunugecde. Pareco nga wasaihabufora sasawa keretacnginagoc amma becosicfu kekengngicfora yeni ifi anggec neng firang amba eweheihei fingecnenude. 
EXO.14.18	Anu ni Pareco keretacyagoc nga wasaingicfora becosicfu hadae yenigoc ewema firang amba eweheihei fingecnenu Aigitangic yeni yofi negentegecgecde, ninoc 
EXO.14.19	Anu 
EXO.14.20	Ifi amma Aigita yeneac wasaihabu nga isracel yeneac wasaihabu botucnginau kpae isoc amma nanec. Namma tofocnac hafoangoc hoengngo Isracel kperagi yemmekefec nga Aigita ine kundung meficgeyemmeu yeni Isracel mi mewegeneyunumagec ama wereckenec.
EXO.14.21	Ifi anu Mose ye kondung witiau maria sineu 
EXO.14.22	Amma kondungngo noboc noboc serima oda isoc amma nammanu isracelngicngac yeni bangec kerengau tima ferecgegec.
EXO.14.23	Ferecgegec aigitangic yeni ifingoc ferecgeni dema foro foro amma kporacyunugec Pareco nga yeac becosic sasawa nga keretac amma ngic becosicfu tacgec momoc kondung botuhau kenggec. 
EXO.14.24	Kenggec ama wereckembeso anu 
EXO.14.25	Nga ye deu keretacnginaac wilya
EXO.14.26	Anu 
EXO.14.27	Ifi deu Mose ye maria kondung witiau sineec. Sinemanu ama werec wereckenggac kondungngo monggoc warac fekefec isoc ifi feudeac dzigene haec. Hamanu aigitangic yeni worabeso anggec kondungngo hama yeneac sing tidzickema merucyunuu 
EXO.14.28	Imoc keretac nga becosicfu kekengngic nga Parecoac wasaihabu hafoangoc yeni isracelngicngac modacyunuma kondunnu hagec kondungngo dzigenema hafoangoc semeyunudarec. Yenearunac mongngo mong mi woraec.
EXO.14.29	Nga isracelngicngac yeni ine kondungngo foinginau nga kananginau serima oda isoc amma nanu kondung botuhau bangec kerengau ferecge kenggec. 
EXO.14.30	Ifi amma 
EXO.14.31	Anu 
EXO.15.1	“
EXO.15.1	ngabafora feracyunudacma
EXO.15.1	kpactoayagoc andeac ni eriendzong memibade.
EXO.15.1	Yeng becosic nga ngic becosic witiau tacgec
EXO.15.1	kpefacyunuu kondung manau kemegec.
EXO.15.2	amma yeng onggonnuec.
EXO.15.2	Ni ye dengerekecbade
EXO.15.2	yennoc Anutuna, ye kpac kuneng mibade,
EXO.15.2	ye mannaac Anutu.
EXO.15.3	ye kpara 
EXO.15.4	Ye Parecoac keretac nga wasaingicfora
EXO.15.4	habuya habuya kondunnu ukuyunudarec.
EXO.15.4	Parecoac dzikacngic enarafora
EXO.15.4	meisingyunuyunuya
EXO.15.4	yeni Kondung sacsacfu kemedacgec.
EXO.15.5	Doku keme kemeango semeyunuu
EXO.15.5	hoc isoc emu yombong kemegec.
EXO.15.6	imoc damuyagoc yombong.
EXO.15.6	O, 
EXO.15.6	faka kuhagoc mema
EXO.15.6	ngabafocga kpedzameyununec.
EXO.15.7	firang amma ngabafocga yunuhomenec.
EXO.15.7	Ge herebugaac gerecborang mesima faina
EXO.15.7	imocngo kemma
EXO.15.7	kpindzingsiraac hania isoc yonohoec.
EXO.15.8	Geng samacgango fifina
EXO.15.8	kondungdoku kperecgeu
EXO.15.8	wi emma dindingac amma nanec.
EXO.15.8	Siritembong yeni yacma oda isoc nanggec.
EXO.15.8	Doku dzuamagoc
EXO.15.8	kondung keme kemeau serima nanec.
EXO.15.9	Anu ngabafocnina yeneng yofi degec,
EXO.15.9	‘Neni kporacyunuma meficyununide.
EXO.15.9	Neni wiacngina mema mederema
EXO.15.9	emema mekecdacnide.
EXO.15.9	Neni turung kpoukpou
EXO.15.9	ayemmennideac anemmede,
EXO.15.9	imoc yenearu mesinide.
EXO.15.9	Neni wasaibeannina taima
EXO.15.9	marininango kpetotieyununide.’
EXO.15.10	kondungngo semeyunuec.
EXO.15.10	Yeni aieng ebira
EXO.15.10	emu dokutoa manau kemedacgec.
EXO.15.11	O 
EXO.15.11	nga anutu hania hania yeneac botucfu
EXO.15.11	ge isoc mong mi kecdae!
EXO.15.11	O, ge isoc mong mi kecdae.
EXO.15.11	Ge engenatoa ngictauac kucgagoc
EXO.15.11	amma ge kpetiac.
EXO.15.11	Ge damu damugagoc
EXO.15.11	amma faka bibiagoc angkecnecac
EXO.15.11	geac heiwayong anggemma
EXO.15.11	yegec heigembesonga.
EXO.15.12	Ge marifoiga sinena
EXO.15.12	bangecngo gbokoyunuec.
EXO.15.13	Ge yoac dedzege amma
EXO.15.13	imoc modackecnec.
EXO.15.13	Ge faka imoc amma ngicngacfocga
EXO.15.13	uaac ebicfunac bummeyunuma
EXO.15.13	hesicyununa kenggec.
EXO.15.13	Ge kucgango wangeckpeteng ayemmema
EXO.15.13	kpetiac amagau faiyununec.
EXO.15.14	Anu ngicngacareng yeni imoc negemma
EXO.15.14	dzonongngina fedeu
EXO.15.14	Peleset bangec mingina
EXO.15.14	yeni ubaongangina ebiriec.
EXO.15.15	Naso imohai edomngictaufora
EXO.15.15	yeni bibictakpac takpacge anggec.
EXO.15.15	Mocaw enarafocngina kucnginagoc
EXO.15.15	yeni dzonongina fedeu kengecyunuec.
EXO.15.15	Kenacan bangec mingina yeni sasawa
EXO.15.15	sisingaima kpac andacgec.
EXO.15.16	Kengectoa nga bibictakpac
EXO.15.16	takpacge ayemmeec.
EXO.15.16	Mariga kuctoayagoc imocngo faka mena
EXO.15.16	yeni hoc isoc kockpaha kpac nammagec
EXO.15.16	habufocga yeni ferecgegec.
EXO.15.16	O 
EXO.15.16	ngichabu bummenununec
EXO.15.16	nenennoc ferecgeding.
EXO.15.17	Nga ge wangecnunuma kemma
EXO.15.17	geangga tikibangec yombonnu
EXO.15.17	heihomec anemmenade.
EXO.15.17	Ge geanggaoc tacyac annadeac
EXO.15.17	amabangec mengerenec,
EXO.15.17	yainoc geangga marigango
EXO.15.17	ama kpetiac menec.
EXO.15.18	amma nasoya kpac meengkefude.
EXO.15.19	Kondunnu sing fingeru
EXO.15.19	Parecoac becosic nga keretac
EXO.15.19	amma wasaingicfora becosic witiau kenggec
EXO.15.19	yeni sasawango imohai hagec,
EXO.15.19	imohai 
EXO.15.19	dzigenema witinginau emma semeyunuec.
EXO.15.19	Isracelngicngac neni ine kondung dzongiau
EXO.15.19	bangec kerengau ferecgeing.”
EXO.15.20	Anu Miryam profetengac, ye Aharon naina, yeng tambaring mariau meu ngac sasawa yeni ye modacma tambaringngina mema kpema yegec fedegec. 
EXO.15.21	Nga Miryamngo yegec yofi heiyemmeec,
EXO.15.21	“
EXO.15.21	Ye becosic nga wasaingic becosicfu tacgecmoc
EXO.15.21	kondung manau ukuyunuu kemedacgec.
EXO.15.21	Neni yeac yegec heimini.”
EXO.15.22	Anu Mose ye isracelngicngac Kondung sacsacfunac wangecyunuu Sur bangec kisiu kemma kecmagec uameme harebec anu doku mong mi meficgegec. 
EXO.15.23	Amma kengkecma Mara
EXO.15.24	Amma ngicngac yeni Moseac ubakpekpeyoac homac demima yofi edegec, “Neni doku dahacnac nenide?”
EXO.15.25	Ifi degec Mose ye 
EXO.15.26	Anu yofi deec, “Ge 
EXO.15.27	Anu yeni kengkecma Elim amabangecfu kensikegec. Imohai dokudzohong twelf kiwaunac erema fegec nga pam ic sewenti nangkenec. Yeni imohai doku tegiau kporucamanginasoc kpedzigec enu tackenggec.
EXO.16.1	Anu isracelkpebung hafoangoc yeni Elim wama kengkecma bangec kisiu bangec mong, kpara Sin, ihai kensikegec. Sin bangec, imoc Elim nga Sinai botucngirau fede. Yeni Aigitabangec wama kengkecma afo yohockang imocac uameme fiftin ihai kensikegec. 
EXO.16.2	Anu isracelkpebung hafoangoc yeni bangec kisiu Mose nga Aharon yereac ubakpekpeyoac homac deyecmema 
EXO.16.3	yofi edeyurugec, “Neni Aigitabangecfu kecmina 
EXO.16.5	Nga wenac kpete siks imohai yaka mekpedzuc amma imoc ohomengere anggec imocngo wenacsoc meandae, imocac siriha ferahama uameme yohockanggacsoc anude.”
EXO.16.6	Ifi deu Mose nga Aharon yeri isracelngicngac sasawa yofi edeyunuoc, “
EXO.16.7	Ngeni 
EXO.16.8	Ifi dema yofi deoc, “Ngeni 
EXO.16.9	Ifi dema Mosengo Aharon edeec, “Ge kemma isracelkpebung hafoangoc yofi edeyununa, ‘
EXO.16.10	Anu Aharon ye isracelkpebung hafoangoc yoac edeyunuma nammanungoc yeni bangec kisiubigeng kic figec kenu 
EXO.16.11	Hemmagec 
EXO.16.12	“Ni isracelngicngac yeneac ubakpekpeyoac bic negenduaac ge yofi edeyununa, ‘Ama marai anu wiac fusingina songeagocngo hangemmeu negecde nga ama werec wereckenggac icsogong negebec anggecde. Ifi amma ni 
EXO.16.13	Anu ama toforebeso anu koneng neng gurugoc hama kporucamabangecngina semegec nga ama werec wereckenggac songorocngo bangec semema yerecgema feec. 
EXO.16.14	Nga songoroc gbanggeu wiac kapic kapic kondungyang sekeha efea yombong nga pereckea ifia isoc henggec bangec kisiu tackenec. Wiac imoc nomang manau ais isoc efea anec. 
EXO.16.15	Nga isracelngicngac yeni hemma imoc noc wiacngo ande, imocac obohoma yenaocngoc yofi dekpesi angemegec, “Imoc noc wiac?”
EXO.16.16	Nga 
EXO.16.17	Ifi deu isracelngicngac yeni ifinoc anggec, goango efea goango homac, ifi mekpedzuc anggec. 
EXO.16.18	Mema kpetea netec betec henggecdeac omerkpeteu faigec kemeu yofi fingerec, yeni tembuc tembuc sasawango mekpedzuc amma homac megec yeneac yaka imoc ine omerkpetengina mi wakeyombonggeec nga efea megec yeneac omerkpete soha yombong anec. Ifi amma yeni herenginaacsoc yaka imoc kpedzucnegec.
EXO.16.19	Anu Mosengo yofi edeyunuec, “Mongngo wereckenu asoacac negemma mong mi fau tacbeso.”
EXO.16.20	Anu goango Moseac yoac negentofoho mi amma maunga wagec tacmanu ama werec wereckenggac kamango kiu hoaema homuna fiec. Ifi anu Mose ye ngaba ayemmeec.
EXO.16.21	Anu wenacsoc amanegeng anu yeni tembuc tembuc sasawango herekeracnginaacsoc manyaka
EXO.16.22	Nga wenac kpete siks imohai ine wenac goau manyaka megec, imocac siricfu torokpema tembuc tembuc sasawaacsoc omerkpete yohockanggacsoc mekpedzuc anggec. Ifi anggec ngicngachabu enarafocngina sasawa yeni Mosearu kemma edegec. 
EXO.16.23	Edegec yofi edeyunuec, “
EXO.16.24	Anu yeni Mosengo dederecge ayemmeec, imocac siricfu mema asoacac negemma manyaka faigec tarec imoc homuna mong mi fiec amma ihai kama mong mi fingerec. 
EXO.16.25	Ifi anu Mosengo yofi deec, “Ngeni yaguc imoc nebisia. Nga yaguc 
EXO.16.26	Ngeni wenac uameme kpete siks imohai manyaka mekpedzuc angkecbisia nga wenac kpete sewen, imoc tacnegennaso, imocac imohai mong mi fingecma feude.”
EXO.16.27	Anu ngicngac goa yeni ine sifu wenac kpete sewen ihai mekpedzuc anggecdeac kemma hofocgec. 
EXO.16.28	Ifi anggec 
EXO.16.29	Negendae, 
EXO.16.30	Ifi deu ngicngac yeni wenac kpete sewen imohai tacnegeng anggec.”
EXO.16.32	Anu Mosengo yofi deec, “
EXO.16.34	Anu Aharon ye 
EXO.16.35	Nga isracelngicngac yeni ine manyaka nema kengkecmagec kifa foti
EXO.16.36	Anu omerkpete mocgu imoc ten faigec efakpete
EXO.17.2	Hofocma Mose ubakpekpeyoac demima yofi edegec, “Doku mong meficgema nemmena nenide.” Ifi degec Mosengo yofi merengyemmeec, “Ngeni nocac ni ubakpekpeyoac denendae? Ngeni 
EXO.17.3	Nga ngicngac yeni imohai dokuac homac ayemmeecac Mose ubakpekpeyoac demima edegec, “Ge Aigitabangecfunac meicnunuma neni nga naroangmedacfocnina nga ramaburumakafocnina momoc sasawa wangecnunu hana yei dokuac homebeso andimbe, imoc mi ngereede.”
EXO.17.4	Ifi degec Mosengo 
EXO.17.5	Ifi deu 
EXO.17.6	Negennec, ni edi Horew tiki haniau hoc witiau ihai hoanggau nambade. Nambareng ge hoc kpena doku eremau ngicngac yeni nebisia.” Ifi deu Mose ye isracel enarafocngina yeneac kicfu ifinoc anec. 
EXO.17.7	Amma bangec imocac kpara Massa
EXO.17.8	Isracelngicngac yeni Refidimbangecfu kecmagec amelekngic yeneng hama isracelngic yenigoc ngaba amma dzikac kpegec. 
EXO.17.9	Anu Mosengo Yehosuac yofi edeec, “Ge nenanggac wasaingic meisingyunuma waraiyemmena kemma amelekngic yenigoc ewebisia. Nga ni wereckenu tiki bumau emma Anutuac yasu menambade.” 
EXO.17.10	Ifi deu Yehosuac ye Mosengo edeec, imoc modacma wasaingicfora kpedzucyunuu yeni amalekngic yenigoc ewema kecgec. Ifi angkecgec Mose nga Aharon amma Hur, yeni ine tiki bumau emma nanggec. 
EXO.17.11	Namma Mose ye maria miackefec naso imohai isracelngic yeni dzikacfu serikecgec nga maria mausoc amalekngic yeneng serigec. 
EXO.17.12	Anu Mose ye maria ebiriu yeri hoc mong mema nanecfu yombong heimiec matarec. Taru Aharon nga Hur yereng marihora nanggema nanoc, mongngo noboc nga mongngo noboc, ifi nanggeec marihora serima nangkecmanu wenac kiwa kemeec. 
EXO.17.13	Ifi anggec Yehosuac ye Amalek ngictau nga wasaifora dzikacac beangngo tinacbiric yunudacma firang anec.
EXO.17.15	Ifi deu Mose ye arata mong mema kpara yofi kparec, kpetengina gununggema bageau kengandae, ifi isoc 
EXO.17.16	Ifi dema yofi deec, “Amalekngic yeni maringina 
EXO.18.1	Anutungo Mose nga Isracel ngicngacfora meficyunuma yenearu faka sasawa medarec amma 
EXO.18.3	Nga medaha mong yofi dema Geresom
EXO.18.4	Amma yofi negemma mong Elicedzer
EXO.18.5	Nga yofea Yitro ye Moseac enemmedacfora hesicyunuu kengkecma bangec kisiu Anutuac tikiu Mosengo kporucamayau tacyac anecfu, ihai kensikegec. 
EXO.18.6	Sikema Mosearu yoac yofi dema fau kenec, “Ni yofoga Yitro, ni nga enemmedacfocga neni gearu hama kecdimbe.”
EXO.18.7	Ifi fau Mose ye yofea meficgeudeac kenec. Kengkecma meficgema ngonducnemima titikokoc ammiec. Anu yeri wenacngerec angemema kporucbedzoyaac manau enoc. 
EXO.18.8	Emma Mose ye 
EXO.18.9	Nga Mose ye 
EXO.18.10	Amma yofi deec, “
EXO.18.11	Ni yaguc negenduae, 
EXO.18.12	Anu Mose yofea Yitro ye Anutuac sese mong mehau gerecfu hafoangoc dzedarudeac
EXO.18.13	Anu ama wereckenu Mose ye ngic yenearu desi desiua meudeac tatac heima tarec. Tacmanu ngicngac yeneng asoacngoc hama yeac kicfu oronggema nanggec marai anec. 
EXO.18.14	Nga Mosengo ngicngac yenigoc ua sasawa mema kefu yofea ye imoc hendacma yofi deec, “Ge ngicngac yenigoc noc uaareng mema kecnec? Amma ge nocac tembucga tacmana ngicngac yeni asoacngoc hama geac kicfu nangkecmagec ama toforede?”
EXO.18.15	Ifi deu yoac turunga yofi meremmiec, “Ngicngac yeni Anutuarunac negen negeng megecdeac nearu hadae. 
EXO.18.16	Yeni yoacngina mong botucnginau fedeu hagec neng yoacngina isinggema desima Anutuac singseria nga desi desiyoac dekperagiyemmeanduae.”
EXO.18.17	Ifi deu yofeango deec, “Ge uaga menec imoc gombunga mi arenggedang. 
EXO.18.18	Ngeni ifi anggec geac kuc nga ngicngac gegoc kecdae, yeneac kuc imoc kpac yombong anude. Ua imoc ebiria yombong anu geac kucga ferahede, ge imoc tembuc menadeac siriha mi annec. 
EXO.18.19	Ni yoac goa derecgegemma areng edzacguba negenna, ge ifi ammana Anutungo gegoc kefude. Geng ngicngac yeneac amma Anutuac kicfu kemma yeneac yoac sasawa edebesena. 
EXO.18.20	Ge ifingoc singseria nga desi desiyoac kpouyemmena nga yeni kekecngina dafi kecma imoc modacma noc ua megecde, imoc momoc dekperagiyemmena. 
EXO.18.21	Nga mong yofi, ge ngicngac sasawa yeneac botucfunac ngic yofia segereyunuma meisingyununa, ngic negen negentegec nga angammemengina gombunga feyemmede amma Anutuac damuyunude. Yoac edeyunugec imoc modacyombonggegecde nga goa yeneng wiac ikoc amma megec yeni imocac modzongina tiande. Ngic ifia meisingyunuma ngicngac yeneac enarafocngina faiyunubesena. Goa yeni ngicngac tauseng dafiguc garengyunubisia, goa yeni handred dafiguc yeneac gareng kecbisia nga goa yeni fifti dafiguc garengyunubisia amma goa yeni ten dafiguc yeneac enara kecbisia. 
EXO.18.22	Kecma yeni nasosoc ngicngac isingyunuma yoacngina desiyemmebisia. Yoac ebira sasawa imoc ine gearu faidacbisia, nga efea imoc yeni yenaoc desorongaiyemmema desidacbisia. Ifi amma yeni yoacac ebic noboc meficguma tofohogec uaga efaude. 
EXO.18.23	Anutungo uayoac imoc dederecge anggenude nga ge ifi annadeu imoc naric serima mema kecnade nga ngicngac yomoc yeni sasawa ubaefacgoc bangecnginau kenggecde.”
EXO.18.24	Ifi deu Mose ye yofeango yoac ededarec isoc, ifi yombong negentofoho andarec. 
EXO.18.25	Ye Isracel hafoangoc yenearunac ngic ua megecdeac negen negeng gombunga feyemmeec ngic imoc segereyunuma meisingyunuma uayoac yemmema ngicngac yeneac enara faiyunuec, goa ngic tauseng dafiguc yeneac enara, goa ngic handred dafiguc yeneac enara, nga goa ngic fifti dafiguc amma yeni goa ngic ten dafiguc yeneac enara faiyunudarec. 
EXO.18.26	Ngic imoc yeni nasosoc ngicngacareng botucnginau desi desiua megecdeac faiyunuec. Yeni ngicngac yeneac desi desiyoacac obohoma yearu faigecdeac edeyunuec nga soha negentegecgec imoc yeni yenaoc desigecdeac deyemmeec.
EXO.18.27	Wisickeu ye yofea fau monggoc bangehau dzigenema kenec.
EXO.19.1	Isracelngicngac yeni Aigitabangecfunac mama kengkecmagec afo kpete harebec anec wenac imohai yombong Sinai bangec kisiu kensikegec. 
EXO.19.2	Imoc yofi kemma kensikegec, yeni Refidimbangec wama kengkecma Sinai bangec kisiu kensikema kporucamangina taigec enu guru mema tacyac anggec. Yeni tiki kiwau kpourcamanginasoc taigec enec.
EXO.19.3	Nga Mose ye Anutu meficgeudeac tikiu enu 
EXO.19.4	‘Ni Aigita faka ayemmeai, imoc henggec, ni hasaukpesac
EXO.19.6	Ngeni womonggareng eucererenna amma ngicngacareng kpetiac amma kecnembisia.’ Ge yoac imocnoc isracelngicngac edeyunubesena.”
EXO.19.7	Ifi deu Mose ye dzigenema mama ngicngac yeneac enarafocngina hagecdeac yoac fau kenggec 
EXO.19.8	Edeyunuu ngicngac yeni sasawango yenahafoc dendzerenggema yofi degec, “
EXO.19.9	Anu 
EXO.19.10	Edeu 
EXO.19.11	Dzuacma efaima kecmagec wenac uameme harebec ambeso. Imoc yofiac, uameme imohai 
EXO.19.12	Nga geng ine tiki yerecgema kpete mong faima yofi edeyunubesena, ‘Ngeni tikiu embauac me tiki tegiau wiac mong kpeserebauac garengemebisia. Forangoc, tembuc tembuc sasawa ngenearunac mongngo tikiac wegenahau haudeu ye homebeso. 
EXO.19.13	Mongngo imoc maringo mi kpeserebisia. Ngic me yangngo imoc kpesereudeu ye hocngo hebucgebeso me tebengo wedecbeso. Yang me ngic imoc ye mi yombong kecbeso. Trampet
EXO.19.14	Deu Mose ye tikiunac ngicngac yenearu mau yeni wambangina dzuacgec wisickeu yeng kpetiac anggecdeac desiyunuec.
EXO.19.15	Anu ye ngicngac yofi edeyunuec, “Ngeni uameme harebecac manau efaima kpetiac kecma ngac yeneac wegenacfu mong mi kembisia.”
EXO.19.17	Ifi fingeru Mosengo ngicngac yeni Anutugoc meficemegecdeac kporucamabangecfunac wangecyunuma tiki haniaac wegenahau arengyunuu nanggec. 
EXO.19.18	Nanggec 
EXO.19.19	Ifi femanu trampettoaac udumenga kunengngoc yadiyombonggeu Mose ye yoac deu Anutungo turunga ubaudumengtoagoc meremmiec.
EXO.19.20	Anu 
EXO.19.21	Enu yofi edeec, “Ge kemema ngicngac gorongina kpema yoac yofi edeyununa, yeni 
EXO.19.22	Nga womonggareng neac wegenahau kengandae yeni memanganeyunubaiac yeni ifingoc kpetiac anggecdeac efaibisia.”
EXO.19.23	Ifi deu Mosengo edeec, “Ngicngac yeni Sinai tikiu naric mi eregecde. Ge geanggaoc goronina kpema yoac yofi edenunec, ‘Tiki yerecgema kpete faima kpetiac anudeac desibesena.’ ”
EXO.19.24	Ifi deu 
EXO.19.25	Ifi deu Mose ye ngicngac yenearu kemema 
EXO.20.1	Anutungo yoac yomoc sasawa deec.
EXO.20.2	“Neng 
EXO.20.3	Ge ni hoannukecma nemuonga nga anutu hania hania mi hoangyunukecbesena. 
EXO.20.4	Wi kurumennu wiac fekende me imocac bageau bangecfu me dokuu me emu bangec manau wiac fekende imocac nemuonga mong me onga mong geanggaoc mema mi hoanggekecbesena. 
EXO.20.5	Ge imoc yeni mi ngonducneyemmebesena amma yeneac enac mi tofohobesena. Nocac ni 
EXO.20.6	Nga mong ye heresongogoc hoannuma dedeseriyoacna tofohoudeu fingecsahe tauseng nga tauseng fingecenggecdesoc, yenigoc yoac dzegeai imoc modackecbade nga modacma kecbesandua.
EXO.20.9	Imoc yofiac, ge wenac uameme siks ua mema uaga sasawa medacbesena. 
EXO.20.10	Nga wenac kpete sewen imoc 
EXO.20.11	 ye wenac uameme siks ua mema kurumenga kurumenga nga bangec nga kondung amma wiac yeneac manau fekendacdae imoc meficgedarec nga wenac kpete sewen imohai tacnegenec. Imocac 
EXO.20.19	Namma Mose yofi edegec, “Geng yoac edenununa negembisina. Kecma homebinggac Anutungo ine yoac mong mi edenunubeso.”
EXO.20.20	Ifi degec Mosengo ngicngac yofi edeyunuec, “Mi kengecngunuu, ngeni Anutuac damungunuu kopocsic mi meficgegecdeac ye haniangina hennegeng anudeac ngenearu hadac.” 
EXO.20.21	Ifi deu ngicngac yeni tihereema nammagec Anutungo hoeng kundung dzicnambac imocac manau taru Mose ye imohai kenec.
EXO.20.22	Kenu yofi edeec, “Ge isracelngicngac yofi edeyununa, ‘Ni kurumennunac yoac ngenigoc deba madacdac imoc ngeni ngenaoc hennegeng andau. 
EXO.20.23	Ngeni ni hoannukecma anutu dema nemuonga silwa me golngo memea mi meyunuma hoangyunukecbisia. Amma anutu dema nemuonga golngo memea imoc mi mebisia.
EXO.20.24	Nga arata menennade imoc bangecngo mema imocac witiau sesega hafoangoc dzeudeac fainade nga ruaesesega hafoangoc ngenahafoc neandaemoc amma ramaburumakagedangga ohonembesena. Neng amabangec mong ihai me ihai kpacna negensima afenunadeac degembade, imohai gearu hama kenecgubade. 
EXO.20.25	Nga ge arata mong hocngo menennadeac negemma ine hoc dzake dzakea aiengngo memea imocngo mi mebesena. Ge hoc aiengngo kpeserenadeu ge imoc ammina kpetiac mi anude. 
EXO.20.26	Nga ge neac aratau enna senggangga mi hembauac tire tima
EXO.21.1	Ge dedesiyoac yomoc dekperagiyemmena imoc modacyombonggebisia. 
EXO.21.2	Ge hebiraiongic mong wanacngicga anudeac dzongo bummenadeu ye geac enac tofohoma ua mekecmanu kifa siks wisickebeso. Nga kifa kpete sewen imohai ge yoara desima suena kemma mingina kpac kecma yengenaoc kekeha garenggema kecbeso. 
EXO.21.3	Amma ye tembuc haecfu tembucngoc faina kembeso. Nga enemagoc haocfu imoc enemagoc momoc faiyuruna witicngira kpac kemma kecbesera. 
EXO.21.4	Me kunengango ngac mong miu naroangmedac meyunuec isoc yeni ine kunengaac wanacareng kecmagec ngic tembuha faina witiha kpac amma kemma kecbeso.
EXO.21.5	Nga wanacngicngo ine yofi deudeu, ‘Ni kunenna nga enemmedacfocna heresongogoc hoangyunuma kecduaeac witicna kpac kecbadeac mi kembade.’ 
EXO.21.6	Ifi deudeu kunengango Anutuac kicfu fau nambeso. Nga naguu me nagu sangoyau fau nammanu kunengango kedzaha aiengbisicngo kpesaribeso, ifi ammiu yeac wanacngic hombananga yombong amma nasosoc kecbeso.
EXO.21.7	Anu ngic mong ye naroangango wanacngac minginagoc kefudeac negensima dzo kirecgeu sueu kenudeu minginango ye wanacngac tosea yeni isoc mi fau kemma yengenaoc kekeha garenggema kecbeso. 
EXO.21.8	Kunengango ye yengena enema isoc mekecma yeac modzea tiu ine ye yengenaoc kekeha garenggeudeac negemma arengfora yeni yeac dzo turunga monggoc meremmibisia. Ye ngicareng bangec monnunac yenearu bumaac faudeac sing mong mi fede nocac ye yeac yoac deec imoc mi modarec. 
EXO.21.9	Me medahaac enema anudeac deude isoc ye yengena naroangfora faka ayemmeande ifi isoc yombong ammikecbeso. 
EXO.21.10	Nga ngac mong torokpema meudeu ine warac memea ye yaka nga ngakpikporuc amma eweenengfakau sebia mi segeremibeso. 
EXO.21.11	Wiac harebec imoc mi ammiudeu ine fau ngacngo turung mong mi kpoumiude. Ye eng wau witiha kpac kemma kecbeso.
EXO.21.13	Me Anutungo negemmanu ngic mong wegenac hau ogeango obohoma kpeu homeudeu ine neng bangec mong derecgegemba, ngickpekpengic ye worama kemma ihai kecbeso. 
EXO.21.14	Me ngic mongngo ngic monggac herebu negemma kicmesufu ammima kpehomema kemma aratanaac hoannu nanudeu ye sifu mendanggema meickebeso. Ngic imoc ye homebeso.
EXO.21.15	Amma ngenearunac mongngo nonggomanghora yuruudeu ye homecfu faibesonga.
EXO.21.18	Ngic yeni yoacngina engemmama anu mongngo ngicogea hocngo me mari gbung gbungngo heu mi homema eng fefeu fekecma 
EXO.21.19	me ye monggoc ngereema ngadeau kemema yasuu kengkefudeu ngic kpeec, imoc ye turunga kpac kecbeso. Amma ye ogeac uanaso memanganeecac dzo sifu mima bummebeso. Anu ye garenggegec ngereeudeac ua mema kecdae, yeneac uabung momoc faibeso.
EXO.21.20	Ngic mong ye yengena wanacareng mong yasungo kpema kpe anu homeudeu kpehomeecac memeting yearu fingecbeso. 
EXO.21.21	Nga wanacngic me ngacngo wenac mocgu me yohockang torokpema kefudeu ye ine ngic yeac turunga mi kpoubeso. Ye yengena dzongo wanacareng bummeecac wabesonga.
EXO.21.22	Nga ngic yeni ewema kecma mongngo ngac heregoc mong kpeu sabac nasoya mi ammanu heremanaunac fingeru ngac ye hafei dzoic mong mi fingecmiudeu yofi ambesonga, desi desingicngo yoac isinggeu ngacac eweango bung deude, imoc merang ngac kpeec yeng turunga dzo imoc mibeso. 
EXO.21.23	Nga yearu ebic mong ngade fingerudeu ine imocac turunga ngic imoc ye homebeso. 
EXO.21.24	Kicac turunga kicngoc, enacac turunga enacngoc, mariac turunga maringoc, haniac turunga haningoc. 
EXO.21.25	Gerecngo ohoude imocac turunga gerecngoc, kpegec sebia yadiudeac turunga sebiyadingoc, kubecac turunga kubecngoc.
EXO.21.26	Ngic mongngo wanacngiha me ngaha kiwau kpema kiwa kpepisickeudeu ye kiwaac amma yoara desima fau kemma yengenaoc kekeha garenggema kecbeso. 
EXO.21.27	Me yeng wanacngiha me ngaha kpeu yeac enara mong hemoronggeu maudeu ine enaraac amma yoara desima fau kemma yengenaoc kekeha garenggema kecbeso.
EXO.21.28	Anu burumakangiwa mongngo ngic me ngac mong baihango heiu homeudeu burumaka imoc hocngo heihomema fusia mi nebesonga. Nga burumaka mingina yeac turunggac mi demibisia. 
EXO.21.29	Nga burumakangiwa ye baihango warac ngic ifingoc yenerekecma ubia ammanu yeni mingina mengerema garenggeudeac goroyoac edegec yeng wama mi garenggemanu ngic me ngac mong monggoc heihomeu ine burumaka imoc hocngo heihomema mingina momoc homecfu faibesonga. 
EXO.21.30	Me dzongo kekeha bummeudeac demigec ye yeneng kekehaac turunga dzo kpetea degecde, imocacsoc faibeso. 
EXO.21.31	Me ngic monggac naroang me medac mong heihomeudeu ine singyoac imocngoc modacbisia. 
EXO.21.32	Nga ngic monggac wanacngic me ngac heihomeudeu ine burumakangiwaac minginango wanacareng mingina ye shekeldzo
EXO.21.33	Nga ngic mongngo bangecfu dokuteng tapea meickema wau eng nanudeu me dokuteng gboria mema mi semeu burumakangiwa me donggi mongngo imohai kemeudeu 
EXO.21.34	teng minginango turunga meremma yang mingina dzo mibeso nga yang homemea, imoc ine teng minginaac ambeso.
EXO.21.35	Nga ngic monggac burumakangiwango monggac burumakangiwa heihomeudeu ine burumakangiwa gbori kefude imoc suema dzo mema socfungoc mendzicma mebesera. Nga burumakangiwa homemea, imoc houma ifingoc mendzicbesera. 
EXO.21.36	Me burumakangiwa mong gori goria minginango haniaya ifi bic negemmaguc sifu wama odau mi faiecfu ine burumakangiwa homemeaac turunga burumakangiwangoc ambeso. Nga homemea imoc ine minginaac ambeso.
EXO.22.1	Anu ngic mongngo burumakangiwa me rama mong hamangec mema kpenec anude me bunggac sueudeu ye burumakangiwaac turunga burumaka marimong nga ramaac turunga rama neackpac, ifi faibeso.
EXO.22.2	Hamangec meme ye ama hetackema emma kecmanungoc minginango meficgema kpehomeudeu ngic sac hetinggeecac kopocsic
EXO.22.3	Wenac eremanu kpebucgeudeu ine ngic sac hetinggeecac kopocsic meficgeec demibesonga. Anu hamangecmemengo wiac hamangec meec imocac turunga mingina wiac hafoangoc mibeso. Wiac mong miudeac mong mi femiudeu ine imocac turunga hamangecngic suegec dzo kirecgeu wiac hamangec meec imocac sirihau mingina mibesonga.
EXO.22.4	Nga yang hamangec memea, burumakangiwa me rama me donggi imoc gboringoc kecmanu yearu meficgegecdeu ye imoc minginaaru meremmima yengenaarunac amayang ifia mong imoc momoc torokpema meremmibeso.
EXO.22.5	Nga mongngo yangfora yaka negecdeac faiyunuu yeni ubanginaac kecma ogeaac semeng uau me waing uau kemma wiac negecdeu me faiyunuu ogeaac manennu kemma negecdeu imocac turunga imoc ye yengena semeng uaunac nga wainguaunac fora gombunga fede imoc faima mibeso.
EXO.22.6	Anu gerec dzema ferecge kemma somangoda dzeu witsemeng dedeha me uau nangkendengoc me uau wiac goa dzedarude, ifi fingerudeu ngic me ngac gerec fau dzeec yeng turunga hafoangoc kpoudacbeso.
EXO.22.7	Ngic mong ye dzo me finaha goa imoc ngicogeango miu garenggemiudeac fau tacmanu yeac amaunac hamangec megec hamangecmemengic meficgegecdeu ammigec ye hamangec meec imoc yengenaarunac wiac imocacsoc atac yohockang torokpema faima merembeso. 
EXO.22.8	Nga hamangecmemengic mi meficgegecdeu ine ama minginango ogeaac wiac hamangec meec me kpac imocac hania fingectegerudeac Anutuac kicfu kenu haniaya desibesonga. 
EXO.22.9	Ngic mong ye sing ferahema ngicogeaac wiac mong hamangec meudeu, imoc burumakangiwa me donggi me rama me ngakpikporuc me wiac imoc me imoc mong sufuec nga imoc neac, ifi dema taiemeecdeu yeri yoacngiragoc Anutuac kicfu faiyurubesonga. Anu Anutu ye yeac me yeac hania mekperagima kopocsihagoc deude ngic ye ogeac turunga atac yohockang meemma mibeso.
EXO.22.10	Ngic mong ye ogeaac donggi me burumakangiwa me rama me yang mong garenggemiudeac dema miu yang imocngo homeude me ebic me hafei meficgeudeu me ngic mongngo mi hemmagec monnu meworaudeu 
EXO.22.11	ngic yohockang yeri Anutuac kicfu yoac deserima debesera. Nga ngic ye ogeaac wiac hamangec meudeac me memanganeudeac maria sineec me kpac imocac hania fingectegecbeso. Fingeru yang minginango yoac deseriecac negenu fora anu turunggac mi debeso. 
EXO.22.12	Nga hamangec megecfu ogeango mingina turunga kpoumibeso. 
EXO.22.13	Nga kateyang mongngo soriango wiac mong kekehagoc membarackema kpema neecfu imocac hania fingectegerudeac tosea mong mema hama edzaheu turunga mong faudeac mi debesonga.
EXO.22.14	Ngic mongngo ogeaac yangngo uaya mong memiudeac naso wegenac mekecma monggoc meremmiudeac deecfu mingina mi hemmanu sebia manganeude me homeudeu imocac turunga hafoangoc kpoumibeso. 
EXO.22.15	Nga minginango hemmanu ebic fingerudeu turunga faudeac mi debesonga. Nga yanggac uabung faiecfu uabungngo turunga ambeso.
EXO.22.17	Nga mamango ye meudeac wama segereyombonggeudeu ngic ye ngacnaroang ngicgoc mi fegec, yeneac ngacbung meandae, dzo imocacsoc yemmebeso.
EXO.22.21	Ngeni ngenang Aigitabangecfu kuric kecgecac kuricngic mong meenti memati nga kenghedzic hahedzic mi ammibisia.
EXO.22.22	Ngeni ngachotsec nga nambarac mangkpac beging yeni ebic mi meficgeyemmebisia. 
EXO.22.23	Ifi ayemmegecdeu yeni kpacsambic anenggec ni foracngoc negengyemmebade. 
EXO.22.24	Negengyemmema kimbennaac gerecborangngo dzendangdangngunuma dzikacac beango kpebucngunuba enengfocngina hotsec amma kecgecde nga nambaracfocngina manghofocma beging amma kecgecde.
EXO.22.26	Amma ge dzoac turunga tosogaac ngakpi menadeu ine wenac mi kememanu monggoc meremmibesena. 
EXO.22.27	Nocac wiac mocgu imocnganoc kperaha sebiaac birang ande, imoha kpac ine noc wiacngo kperacemema gau feude? Ni wosoefacnagocac ye ni kpacsambic anenudeu negemmibade.
EXO.22.29	Ge naso mi ukuna, ge nenesemeng amma oliwa nga wainguagaunac seseac wiac bic faibesena. Amma waracmedacga neac bung debesena. 
EXO.22.30	Nga ramaburumakafocga ngiwa yeneac warac fingec fingera imoc mema yofi ambesena. Imoc nonggeagocngoc wenac sewen kefu wisickeu wenac uameme kpete eit imohai ni nembesena.
EXO.23.2	Ngichabutoa yeni faka mangana meandae ge yeni mi modacyunubesena. Amma yoacfu hepucyoac denade imohai ngichabutoa yeneac sing modacma yoac dindingac mi denggbaringgebesena. 
EXO.23.3	Amma ngic makpekpea monggac yoac mong fingeru gombungaya nga manganaya ifingoc mi hesonggebesena.
EXO.23.5	Nga ngic ngabaga kecde, yeac donggi finahango kipatanggeu feu hennadeu ge ihoc bahoc amma mi wabesena, ge ngic imoc meficgema donggia yarudeac meficgebesena.
EXO.23.7	Amma ge garengga mema ikoc amma yoacfu faifaifaka, imohacnac meickema herau yombong kecbesena. Ngic kopocsiha kpac nga ngic dindingac yeri homecfu mi faiyurubesena. Imoc yofiac, ni godzucngic ye dindingac mi demibade.
EXO.23.8	Tobanggugec ge dederaac dzo mong mi mebesena. Imoc yofiac, dederaac dzongo ngic kicngina irec ireckea yeni kichedzic ayemmeude nga dindingac kecandae, yeneac yoac denggbaringgeude.
EXO.23.11	Wisickeu kifa kpete sewen imohai tacnegemma wana eng femanu makpekpea yeneng menec anggec maunga feu kateyang yeneng nedacbisia. Waing uagaac nga oliwa uagaac siric imocngoc ambesena.
EXO.23.13	Ngeni sasawa gombunga garengemema yoac edengunuai imoc mekecma sasawa modacdacbisia. Nemuonga nga anutu hania hania yeneac kpac mi kpacma debisia nga yeneac kpacngina mong enacnginaunac mi erebeso.
EXO.23.14	Ge kifa mocguac manau neac nasotoa tacna atac harebec ambeso.
EXO.23.17	Ngic sasawa ngeni kifa mocguac manau Kebungina, imocac negensima 
EXO.23.18	Ge neac seseyang kpema houma sawa neac aratau fainade, imohai wiac aengagoc mi faibesena. Amma neac nasotoaac seseac kerec imocac tosea wana tacmanu ama mi wereckembeso.
EXO.23.20	Negennec, ni angero mong sueba waraigemma sinnu garengguma bangec mengerema geac deai imohai faiguude. 
EXO.23.21	Waraigenu ge yeac kicfu garengemema kecma yoara negentofoho ambesena nga yeac yoac mi kpebesena. Neac kpacna yeac ubaongea manau fekecdeac singyoara kpegecdeu yoackpekpengina imoc mi wangemmeude. 
EXO.23.22	Nga ge kedzac kpema yeac ubaudumenga negemma kecnade nga ni yoac deduaesoc modacnadeu ni ngabafocga ngaba ayemmebade nga ubango wagudae yeni ubango wayunubade. 
EXO.23.23	Anu neac angerongo waraigenu emoringic, hittingic, peridzingic, kenacangngic nga hiwingic amma yewusingic yeneac bangecfu kemma faingunubade imohai ngic imoc kpedzongyunuba kpac anggecde. 
EXO.23.24	Nga ge yeneac nemuonga nga anutufocngina hania hania fafoc mi heiyemmema afeheyunuma numuyemmebesena. Ge yeneac enactofoc tofoho ua mi mebesena. Nga angammemenginaac siricfu wiac mong mi ambesena, kpahac. Ge nemuonga nga anutufocngina hania hania kpetotieyunuma yeneac hocwotung nemuonganginagoc kpetiac dema eweheiyemmeandae, imoc hedzac kpedzamedacbesena. 
EXO.23.25	Ngeni 
EXO.23.26	Meickeba bangecnginaunac ngac mongngo sabac mong nasoya nobohasac nenggac heremanau taru homemea naric mi meude nga ngac mongngo kufing mong mi kefude. Nennoc kekecnasoga hafoangoc gembade.
EXO.23.27	Amma neac kengectoana deba waraingemmemanu ngicngacareng sasawa meficyunugecdesoc uba mesufu ayemmebade nga ngabafocngina sasawa yeni woragecdeac faka ayemmebade. 
EXO.23.28	Nga bidetoatoa deba fingecma waraingemmema hiwingic nga kenacangngic amma hittingic geac kicfunac kporacyunudaru woragecde. 
EXO.23.29	Anu ni kifa mocgu imocac manau ine gearunac kisangyunuba mi woradacgecde. Ifi ambadeu bangecngo eng feu kateyang yeni fingecsahe homac anggec kucnginango ngeneac kuc ferahebacac. 
EXO.23.30	Imocac amma ni nasosoc efea efea kisangyunuma kecbare ge fingecsahe amma kecma bangec mema tina enude.
EXO.23.31	Anu bangecgaac kpete imoc kondung sacsacfunac hanahema kengkecma pelistingic yeneac kondunnu faibade. Nga bangec kisiunac hanahema kengkecma Eufrata dokuu wisickebeso. Ni bangec mingina yeni ngeneac mariu faiyunuba kisangyunugec ngenearunac woragecde. 
EXO.23.32	Nga ge yenigoc dzadzahac mi mebesena nga ge nemuonga nga anutufocngina hania hania yenigoc ifingoc dzadzahac mi mebesena. 
EXO.23.33	Anu yeni angemmegec ngeneng neac kicfu kopocsic meficgebauac yeni bangec imohai torokpema mi kecbisia. Amma angemmegec yeneac anutufocngina hania hania yeneac enactofoc tofohofaka ayemmebauac. Nga faka imocngo botac isoc amma mendangngunubacac ifi ambisia.”
EXO.24.2	Ammagec Mose ge tembucga 
EXO.24.3	Ifi deu Mose ye ngicngacareng yenearu kemma 
EXO.24.4	Ifi degec Mose ye 
EXO.24.5	Ifi amma Isracel sebigboringic yeni sueyunuu kemma 
EXO.24.6	Anu Mose ye sac tosea mema sokocfu kpakeu kemeu tosea mema arata witiau gigiec. 
EXO.24.7	Ifi amma dzadzahac kibi mema ngicngacareng osoyemmeu negemma degec, “
EXO.24.9	Ifi amma Mose nga Aharon, Nadaw nga Awihu amma Isracel enara sewenti yeni tikiu enggec. 
EXO.24.10	Emma Isracelac Anutu henggec, hanitabea bageau imoc wiac mong sing hocngo memea
EXO.24.11	Anu ye mariango Isracelac ngicenara mi yunuec. Yeni Anutu hemma tacma nenedoku negec.
EXO.24.12	Anu 
EXO.24.13	Ifi deu Mose ye enactofoc tofohongiha Yehosuac yerahafoc yacma Anutuac tikiu enoc. 
EXO.24.14	Nga ngicenara yofi edeyunuec, “Ngeni nereac tomai yomohai kecmagec neri kemma ngenearu monggoc dzigene hadede. Amma Aharon nga Hur yeri ngenigoc momoc yei kecgecde, imocac wiac goaac ebicyoac fedeu imoc ngeni yerearu mekembisia.”
EXO.24.15	Ifi dema ye yacma tikiu enu hoengngo tiki medzickeec. 
EXO.24.16	Medzickemanu 
EXO.24.17	Anu 
EXO.24.18	Femanu Mose ye hoeng manau tikiu emma hadzing tofocnac foti
EXO.25.2	“Ge kemema Isracel ngicngacareng sasawa yofi edeyununa, ‘Ngeni heresongongina fedesoc seseac wiac kpedzucnema nearu mehadacbisia.’ 
EXO.25.3	Amma sese dema wiac yomoc ngemmegec mebisia, gol, silwa nga aieng sacsac 
EXO.25.4	nga witic dorong,
EXO.25.5	Nga ramangiwaac sebera sacsac
EXO.25.6	Nga kifaac kerecdoku amma wiac hosogecdeac kerecdoku nga hosuc homungkerengagoc dema semeng uaunac wiac homuna gombunga. 
EXO.25.7	Amma sesememengicac 
EXO.25.8	Anu botucnginau naric kecbadeac yeni neac womong kpetiac mong megec. 
EXO.25.9	Ni kporucwomonggac ongea nga wiara sasawaac ongea edzacgubeso anduae, ge ifia isoc yombong mebesena.”
EXO.25.10	Anu akasia icngo katapa mong megecde, imocac hereaya kubit
EXO.25.11	Amma manau nga ngadeu goltegengngo
EXO.25.12	Amma gol gerea hetinggena patatakeu
EXO.25.13	Amma akasia icngo tofoya mema imoc golngo gborocyurubesena. 
EXO.25.14	Tofo imoc katapa tofohogecdeac tegiau kambac kambac manau sineyuruna kemeecde. 
EXO.25.15	Nga tofo imoc ine nasosoc katapaac kambac kambac manau takecbesera, imoc imohacnac mi meickebesonga. 
EXO.25.16	Ni 
EXO.25.18	Ifi faima hamango gol heimengere amma keruw onga
EXO.25.19	Keruw onga mong imoc tegia wegenac monggac nga mong imoc tegia wegena monggac ifi faiyurubesena. Tapeau tegia tegia ifi faiyuruna tacbesera. Imoc mefosoeyuruna yeri katapaac tapeagoc mocgu ambesera. 
EXO.25.20	Tacma kpegangngirango katapa semebesera nga kicmesungirango katapaac tapea hemma engemma tacbesera. 
EXO.25.21	Ge katapa witiau tapea faima katapa manau 
EXO.25.22	Anu keruw onga yohockang 
EXO.25.23	Ge akasia icngo tatac
EXO.25.24	Ifi mema goltegengngo gborockedacma tegiaac witiau areng golngo mena yerecgedacbeso. 
EXO.25.25	Amma ge tatacac tegiau parang mong mena imocngo marimedaha budong nga dzegaric yereac yapangngiraac kpete isoc amma tatac yerecgedacbeso. Nga imocac tegiau ngebaha golngo mema faina yerecgedacbeso. 
EXO.25.26	Ge tatacac kambac kambaha golngo memea imohai tuturunga neackpac ifi haniau wi faidacbesena. 
EXO.25.27	Kambac kambac yeni parang tegiau menec imocac wegenacfu wi faibesena. Imoc tofohogecdeac tofo imohai sineyuruna kemeecde. 
EXO.25.28	Ge akasia icngo tofo mema golngo gborocyurudacna imocngo tatac tofohobisia. 
EXO.25.29	Nga teraya, sokoha kuneng nga seseac doku hetinggegecdeac kpakenec kuneng amma kpakenec kapia, imoc sasawa goltegengngo mebesena. 
EXO.25.30	Anu tatac witiau icsogong kpara 
EXO.25.31	Anu goltegeng mema kifanananga mong hamango heimengere amma mebesena. Imocac hania nga kebanga, sokoha nga gbomea amma dzuria imoc gol wiac mocgungosac mema kpefosoeyununa wiac mocgu anude. 
EXO.25.32	Nga fawa siks kebangaunac erema tacbisia, noboc harebec nga noboc harebec. 
EXO.25.33	Amma fawa warac warac imohai sokoc harebec almond
EXO.25.34	Nga kifa kebangau sokoc neackpac almond ic dzuriaac siric isoc imocac gbomea nga dzuriagoc tacbeso. 
EXO.25.35	Nga kifa kebanga nga fawa warac warac meficemedae imohai gbomea faina imoc kebanga nga fawagoc kpefosoema mocgu andacbeso. Imoc ifi isocngoc fawa siksfu mebesena. 
EXO.25.36	Nga gbomea nga fawangina sasawa wiac mocgu anudeac amma goltegeng mema hamango heimengere amma kpefosohegec wiac mocgu ambeso.
EXO.25.37	Miackema kifaya sewen mema miacyunuma tatacnginau faigec mana kifanananggac hoannu mekperagibisia. 
EXO.25.38	Nga kifaac fitacgedanga nga teratoaya ifingoc goltegengngo mebesena. 
EXO.25.39	Nga wiac sasawa imoc kikkarkpete
EXO.25.40	Ni tikiu imocac onga edzacgudarai, ge siricngina imoc yombong modacma wiac sasawa medacnadeac henghomema mebesena.
EXO.26.1	Kporucwomong imoc kporuc herea 10ngo mebesena. Kporuc imoc linen pososoc yumuyumuyango mema witic kibia dorong
EXO.26.2	Nga kporuc mocgu mocguac hereanginaac kpete imoc kubit 28
EXO.26.3	Kporuc marimong torokpema marimong ifingoc torokpebisia. 
EXO.26.4	Torokpegec ge witic dorongngo kambac kambac mema imoc kporuc tegiau torokpema kporuc ogeau torokpedang imocac tegiau ifingoc faibesena. 
EXO.26.5	Kambac kambac witicngo memea kporuc monnu imohai fifti faibesena nga kporuc ogeaac torokpegecdemoc imocac tegiau ifi isocngoc kambac kambac witicngo memea fiftingoc faibesena. Ge kporuc noboc nga noboc momoc faibesena. 
EXO.26.6	Faima honac fifti golngo mema kporuc yohockanggaru torokpeyuruna kporucwomongngo mocgu ambeso.
EXO.26.7	Anu kporucwomonggac kporucama fingerudeac ge kporuc ilewen noning dzoeyango mebesena. 
EXO.26.8	Nga kporuc mocgu mocgu imoc hereanginaac kpete imoc kubit 30
EXO.26.9	Kporuc marimong torokpeyununa mocgu andacgec siks ifingoc torokpeyununa mocgungoc anggec kporuc kpete siks imoc kporuc hanac hanaheaac witiau faina kporucamaac kiwau nambeso. 
EXO.26.10	Nga toro torokpea monggac tegiau edi imohai kambac kambac witicngo memea fifti faibesena. Faima kporuc toroc torockpea monggac tegiau kambac kambac fiftingoc faibesena. 
EXO.26.11	Faima honac aieng sacsacngo mema kambac kambac imohai torokpena kporucama mocgu hafoangoc anude. 
EXO.26.12	Nga kporuc tosea noboha kporucama ferahema nande, imoc kporucwomonggac ngadea kperahama febeso. 
EXO.26.13	Anu kpete mocgu imohacnac kporuc tosea kubitkpete mocgu amaac kpete ferahema nanude, imoc kporucama tegia nobocnac ferecgema nobocfu gbedickegec nanu kporucwomong kperahadacbeso. 
EXO.26.14	Nga kporucama kperahenadeac ge ramangiwaac sebera sacsac nga imocac witiau dolfin kondungyanggac seberango wihacnac emu kperahedacbesena.
EXO.26.15	Anu kporucwomonggac fombong
EXO.26.16	Imoc hereanginaac kubitkpete 10
EXO.26.17	Nga fombong sasawa nericyununade, imoc kping yohockangngo meseriyunubesena. Fombong sasawa imoc ifi medacbesena. 
EXO.26.18	Hanahema kporucwomonggac tegia soutbigenggac fombong twenti faibesena. 
EXO.26.19	Nga haningina silwango foti mema fombong twenti bagengina imohai monggac haniau kping yohockang yohockanggacsoc ifi hania yohockang yohockang faidacbesena. 
EXO.26.20	Amma imocac ngadeau kporucwomonggac tegia mong nortbigeng imohai fombong twenti ifingoc faibesena. 
EXO.26.21	Nga haningina foti silwango memea imoc fombonggac bageau monggac yohockang monggac yohockang ifi faidacbesena. 
EXO.26.22	Amma kporucwomonggac ngadeau wenac keme kemeaubigenggac fombong siks mebesena. 
EXO.26.23	Nga kporucwomonggac ngadeau tuturungaac fombong yohockang mebesena. 
EXO.26.24	Amma tuturunga yohockang ngadeau emuhacnac wi kpeturangyuruma faiyuruna nanec kambac kambac kpete mocgungo kpeturangyurubesonga. 
EXO.26.25	Imoc yofi fingecbeso, fombong eit haninginagoc silwango memea yeni sikstin ambisia. Fombong mocguac bageau hania yohockang yohockang nambeso.
EXO.26.26	Anu akasia icngo fombonggac memeseriac icsira marimong imoc kporucwomonggac tegia mocguacsoc mebesena. 
EXO.26.27	Nga memeseriac ic marimong kporucwomong tegia nobocac fombonggac negemma mebesena amma marimong ngadeau wenac keme kemeaubigenggac mebesena. 
EXO.26.28	Nga memeseriac icsira fombong botuhau nonggea nobocnac ferecgema noboc kemma febeso. 
EXO.26.29	Ge fombong golngo gborocyunudacbesena nga kambac kambac memeseriac ic manau faiyununade imoc golngo mema memeseriac ic ifingoc golngo gborocyunudacbesena.
EXO.26.30	Ifi amma kporucwomong dafi nambeso imocac ongea tikiu edzacguaimoc imocac arenga piti yombong modacdacma kpedzibesena.
EXO.26.31	Anu 
EXO.26.32	Anu ge akasia icngo icsira herea hafoangoc neackpac mema kporuc imocac witinginau nanggebesena. Ic imoc golngo gborocyunuma honacngina golngo mema haningina neackpac silwango mema witinginau nanggeyunubesena. 
EXO.26.33	Nanggeyunuma mana kpetiac yombonggac naguac kpoructoa imocac honacfu gbedickena nanu 
EXO.26.34	Ge 
EXO.26.35	Anu tatac imoc 
EXO.26.36	Anu kporucama naguyaac negemma witic kibia dorong nga giweng amma sacsac nga linenkporuc pososoc yumuyumuya mema kporucama naguyaac kporuc mong memusunggema megec kibi kibi ambeso. 
EXO.26.37	Nga kporuc imocac amma akasia icngo icsira herea hafoangoc marimong mema nanggeyunuma golngo gborocyunudacbesena. Amma honacngina golngo mebesena amma aieng sacsac gerea hetinggena patatakeu hania marimong imocngo mebesena.
EXO.27.1	Ge arata akasia icngo menade, imoc hereayaac kubit marimong nga odahaac kubit marimongngoc amma tegia sasawa socfungoc ambisia. Amma emuhacnac wi enude imoc kubitkpete harebec ambeso. 
EXO.27.2	Nga tuturunga neackpac imohai baiha mebesena. Imoc yofi, baic imoc arataac icgoc mefosoeyununa mocgu anggec aieng sacsacngo gborockebesena. 
EXO.27.3	Amma hama meickenadeac teraya, sapaha, sokoha nga saraha amma gerecac teraya, uaac wiac sasawa imoc aieng sacsacngo mebesena. 
EXO.27.4	Ifi mema arataac waiac aieng sacsacngo mema waiaac tuturunga neackpac imohai kambac kambac neackpacngoc faibesena. 
EXO.27.5	Nga imoc arata manau memeseriac bageau faina waiac imoc arata botuhau febeso. 
EXO.27.6	Amma arataac tofo imoc akasia icngo mema aieng sacsacngo gborocyurudacma 
EXO.27.7	tofo kambac kambac manau faigec tegiau tarec imohai arata tofohogecde.
EXO.27.8	Ge arata parangngo mena sawaya manau fingecbeso. Tikiu onga edzacguai ifi isoc yombong mebesena.
EXO.27.9	Ge kporucwomonggac sobeng mong yofi mebesena. Kporucwomonggac tegia sautbigeng totong kpenadeac kporuc linen pososocngo yumuyumuyango memea imocac tegia mocguac kporuc yeni hereangina kubitkpete 100 ambeso. 
EXO.27.10	Nga totonggac icsira herea hafoangoc imoc yeni twenti ambisia nga haningina aieng sacsacngo memea imoc ifingoc twentingoc ambisia. Anu icsira herea imocac honac nga witic imoc ine silwango mebesonga. 
EXO.27.11	Anu tegia herea nortbigeng ifi isocngoc kporuc hereanginaac kubitkpete 100 mebeso. Nga icsira herea hafoangoc twenti nga haningina twenti aieng sacsacngo mema icsira hereaac honac nga witic imoc silwango mebesonga.
EXO.27.12	Anu wenac keme kemeaubigeng sobeng totong manau tegia imocac kporuc hereanginaac kubit fifti ambeso nga imocac ic herea ten amma haningina ten ifingoc mebisia. 
EXO.27.13	Nga wenac ere ereaubigeng, kporucwomonggac kiwau sobeng totong manau tegia nobocnac noboc imocac kubitkpete fiftingoc ambeso. 
EXO.27.14	Nga kporuc noboc noboc faigecde imoc yeri yofi ambesera, hereanginaac kubitkpete 15 ambisia. Amma icsira herea hafoangoc harebec nga haningina harebecngoc ambisia. 
EXO.27.15	Nga tegia yohockang imocac kporuc hereaya ifingoc kubit 15 amma imocac icsira herea hafoangoc harebec ambisia nga haningina harebecngoc andacbisia.
EXO.27.16	Anu totong naguac kporuc megecde imocac hereayaac kubit twenti ambeso. Kporuc imoc witic dorong, giweng nga sacsac amma linenwitic pososoc yumuyumuyango memusunggema megec kibi kibi ambeso. Nga imocac icsira herea hafoangoc neackpac haningina neackpacngoc mebeso. 
EXO.27.17	Icsira herea hafoangoc sasawa sobeng totong manau yeni witic nga honacngina silwango mema haningina aieng sacsacngo faibesonga. 
EXO.27.18	Nga kporuc sobeng totong manau imoc hereayaac kubitkpete handred amma odahaac fifti ambeso. Amma wihacnac madeac kubitkpete imoc marimong. Imoc linen pososoc yumuyumuyango mema ic haningina aieng sacsacngo mebesonga. 
EXO.27.19	Anu kporucwomonggac ua imocac wiac sasawa nga witihaac kping seria amma sobenggac totong imocac kping imoc aieng sacsacngo medacbisia.
EXO.27.20	Anu ge isracelngicngac dederecge ayemmena yeni kifa haniaac negemma oliwa medzamema kerecdokuya mema hagec imocngo kifa kperagi tatahoc dzeudeac miackebisia. 
EXO.27.21	Anu 
EXO.28.1	Ge isracelngicngac yeneac botucfunac dacga Aharon nga medacfora Nadaw, Awihu nga Elecadzar amma Itamar edeyununa yeni gearu hama neac womonggareng amma uana mekecbisia. 
EXO.28.2	Nga dacga Aharon ye wambaya kpataninga heiudeac meminade imoc heiu eweheihei meficgemibeso nga siriha gombunga ambeso anu yeng imoc heima Anutuac ua mekecbeso. 
EXO.28.3	Marikibimeme nga negen negentegec ngic sasawa negen negentegecac Asungo mewakeyunuai, ge ngic imoc yeni sasawa edeyununa yeni Aharonggac wamba ifi memigec, yeng heu kemeu neac kpetiacngic amma womonggareng uana mebeso.
EXO.28.4	Anu wamba imoc yofi mebisia, 
EXO.28.5	Nga yeni gol nga witic kibia dorong, giweng nga sacsac amma linenwitic pososoc, imoc sasawa mema imocngo yeac wamba mebisia.
EXO.28.6	Marikibingic yeni 
EXO.28.7	Imoc yofi mengerebisia, fua noboc nobocac kporuc yohockang mema wi nericyurugec tarecde. 
EXO.28.8	Nga masecngakpiac fadeng, imocac masecngakpiac kporuc mema kporuc imocngo megec mocgungoc ambesera. Imoc ifingoc witic dorong, giweng nga sacsac amma linenwitic pososoc yumuyumuyango mebisia.
EXO.28.9	Ge oniks hoc yohockang mema imocac witiau Isracel medacfora yeneac kpacngina mendzicbesena. 
EXO.28.10	Imoc fingecgecsoc hoc mong imocac witiau siks yeneac kpacngina ohoma mong imocac witiau siks yeneac kpacngina ifingoc ohobesena. 
EXO.28.11	Imoc mendzic mendzicngic yeneng kpac meserigecdeac kibi hocfu mendzicande, ifi isoc hoc yohockannu Isracel medacfora yeneac kpacngina mendzicbesena. Mendzicma hoc imoc gombunga faiyuruma witic golngo mudzema yerecgedacma mendangyurubesena. 
EXO.28.12	Ge masecngakpiac fuayaac kporuc witiau hoc yohockang imoc faiyuruna Isracel medacfora yeneac negensigec febeso. Anu Aharon ye negenu feudeac kpacngina imoc 
EXO.28.13	Nga imocac witiau witic golngo mudzena witic mocgu ambeso. 
EXO.28.14	Mudzema goltegengngo seng yohockang mema witic isoc yumuyuruma witic mudzenec imohai mendangyurubesena.
EXO.28.15	Nga yoacfu yoac isinggema desigecdeac 
EXO.28.16	Mema kpouna yohockang anu tegia neackpac yeni socfungoc anggec hereanginaac dzerat
EXO.28.17	Ammanu hoc areng neackpac witiau mendanggema faibesena, areng wi imohai hoc kpacngina rubi, topas nga beryl hoc, imoc faibesena. 
EXO.28.18	Areng imocac bageau imohai tukos, safir amma emeralhoc faibesena. 
EXO.28.19	Nga areng imoc yereac bagengirau imohai yasint, agat amma ametist hoc faiyunubesena. 
EXO.28.20	Amma areng emu imohai krisolit, oniks nga yasper hoc, imoc yeni gol mudze mudzeaac manau faiyununa tacbisia. 
EXO.28.21	Nga hoc imoc Isracel medacfora twelf yeneac kpacnginasoc mendzicbesonga. Amma twelf anggec hoc tembuc tembucfu kisicfocngina twelf yeneac kpacngina sasawa minginaac kpac hocfu mendzicyunubesena. Hocfu kibi mendzicma kpacngina imocngo meseriandae, ifi fingecma tembuc tembuc tackembeso.
EXO.28.22	Nga 
EXO.28.23	Nga 
EXO.28.24	Nga witic yumuyumuya yohockang golngo memea 
EXO.28.25	Anu witic yumuyumuyaac tosea yohockang imoc 
EXO.28.26	Mendangyuruma kambac kambac yohockang monggoc golngo mema 
EXO.28.27	Nga golngo kambac kambac yohockang mema imoc masecngakpiac fuaac kporuc emu kiwaubigeng, imohai masecngakpi fadeng witiau torokpegecde imohai mendangyurubesena. 
EXO.28.28	Nga 
EXO.28.29	Anu Aharon ye kpetiac womonnu enude, imohai Isracel medacfora yeneac kpacngina imoc yoac isinggema desigecdeac kasou woucboraac witiau heima kpetiac amau engkecbeso. Imoc 
EXO.28.30	Nga yoac isinggema desigecdeac kasou urim nga tummim
EXO.28.31	Anu masecngakpiac bageau ngakpi herea imoc kporuc kibia dorongagocngo hafoangoc mebesena. 
EXO.28.32	Nga oruc enudeac wi botuhau singagoc mema tegia mi tegerudeac kporucmemengicngo titingau kporucngo tegia mong mema yerecgema kpebibeso. Imoc wasaingicac aiengngakpiac tegia ifia isoc ambeso. 
EXO.28.33	Nga ngakpi herea imocac tegiau emubigeng wiac yofi faibesena, pommegranat icgbomeaac onga witic kibia dorong, giweng nga sacsacngo mema yerecgema wesic golngo memea botucnginau faikembesena.
EXO.28.34	Imoc yofi mebesena, wesic golngo memea mocgu nga pommegranatgbomea mocgu nga monggoc wesic golngo memea mocgu nga pommegranatgbomea mocgu nga wesic golngo memea mocgu imocac tegiau emu kporucfu hafoangoc yerecgedacbisia. 
EXO.28.35	Anu Aharon ye enactofoc tofoho ua meudesoc ngakpi imoc heima mana kpetiacfu 
EXO.28.36	Nga ge wiac dabac dabac efea mong goltegengngo memea pirac pirac mena minginango kpara meseriudeac hocfu mendzicandae, ifi isoc imohai kibi yofi mendzicbesena, 
EXO.28.37	Nga imoc witic kibia dorongngo mema duyaac mesuyaubigeng meserima faina tacbeso. 
EXO.28.38	Imocngo Aharonggac mesuu takecbeso. Imoc yofiac, isracelngicngac yeni kopocsic goa meficgema ubangerecac wiacngina kpetiac faigec yeng kopocsic imocac ebic tofohoudeac 
EXO.28.39	Anu linenwitic pososocngo kporuc kibi kibi memusunggema ngakpingina mana mena. Nga ge orucac du linenkporucngo mema fadeng mong kporuc kibi kibingo memusunggebesena. 
EXO.28.40	Nga Aharon medacfora yeneac ngakpi mana nga fadeng amma du imoc mena heigec eweheihei meficgeyemmebisia nga siricngina gombunga ambeso. Medacma imoc dacga Aharon nga medacfora heiyemmena kemebeso.
EXO.28.41	Heigec kemeu kerecdokungo nadzicyemmena yeni neac womonggareng ua megecdeac deseriyemmebesena amma yeni kpetiac anggecdeac desiyunubesena.
EXO.28.42	Nga ngakpi manau senggangngina semegecdeac dzei linenkporucngo memea bunginaunac mama tabunginau maudeac mebesena. 
EXO.28.43	Anu Aharon nga medacfora yeni 
EXO.29.1	Yeni womonggareng ua megecde nga neac kicfu kpetiac anggecdeac yofi ayemmebesena, ge burumakangiwa mong kifaya mocgu nga ramangiwa yohockang sebingira soronga yombong nga puringa kpac, ifi meyunubesena. 
EXO.29.2	Ge icsogong aenga kpac nga icsogong kambac kambac aenga kpac kerecdokuyagoc memea amma icsebera kerecdokungo hoso hosoya ifi meyunubesena. Wiac imoc wit uha gombungango mebesena. 
EXO.29.3	Mema imoc sakac mocguac manau faiyununa kemegecde. Amma burumakangiwa kifaya mocgu nga ramangiwa yohockang imoc momoc mema haude imohai sakac imoc sese dema faibesena. 
EXO.29.4	Faima Aharon nga medacfora meyunuma hesicyununa 
EXO.29.5	Nadzicyemmema ngakpi mana nga 
EXO.29.6	Dzegema oruhau duya heimima du witiau ira kpetiac imohai mendanggema faibesena. 
EXO.29.7	Amma ge kerecdoku momoc mema oruhau kpakena mau nadzicmibesena.
EXO.29.8	Nadzicmima medacfora wangecyunu hama ngakpingina mana imoc heiyemmena kemebeso. 
EXO.29.9	Kemeu Aharon nga medacfora fadeng dzegeyemmema du heiyemmena kemebeso. Anu womonggareng ua imoc yeneac ua yombong anude imoc singseringina amma nasoya nasoya feengkecbeso. Ge ifi amma womonggareng ua Aharon nga medacfora maringinau faibesena.
EXO.29.10	Anu ge burumakangiwa 
EXO.29.11	Faigec ge imoc 
EXO.29.12	Kpehou amma sawa tosea efeanec gbonggango nemuruckema arataac baihau hosoma sawa tosea imoc arata haniau hetinggedacbesena. 
EXO.29.13	Nga kereha sasawa kerac nga woso biranggema fede, imoc bawaac kerec nga sorea yohockang kerecngiragoc imoc mema arataac witiau faina gerecfu dzebeso. 
EXO.29.14	Anu fusia, sebera nga keraha imoc ine kporucamabangecac ngadeau gerecfu faina dzedacbeso. Imoc womonggarenggac kopocsic meickeudeac sese.
EXO.29.15	Anu ramangiwa mocgu mehana Aharon nga medacfora yeni maringina oruha witiau faibisia. 
EXO.29.16	Faigec kpehou amma sawa kapianec mema arata yerecgema gigibesena. 
EXO.29.17	Nga ramangiwa yengena ine houma keraha nga hanimaria dzuacma oruha nga fusia witiau faibesena. 
EXO.29.18	Faima imoc hafoangoc aratau faina dzedacbeso. Imoc 
EXO.29.19	Ifi amma ramangiwa mong imoc mehana Aharon nga medacfora yeni maringina oruha witiau faibisia. 
EXO.29.20	Faigec ge imoc kpehou amma sawa kapianec mema Aharon nga medacfora yeneac kedzacngina foiubigeng emu tegiau hosoma maringina nonggea foiubigeng nga haningina nonggea foiubigeng imoc momoc hosobesena. Hosoma sawa tosea imoc arata yerecgema gigidacna heibeso. 
EXO.29.21	Heiu sawaac tosea arataunac mema nadzic nadzicac kerecdoku mema gigina Aharon yengena nga wambaya witiau heiu medacfora ifingoc yenang nga wambanginaac witiau momoc gigina heibeso. Ge ifi annadeu Aharon nga medacfora yeni yenang nga wambangina momoc neac kicfu kpetiac andacgecde.
EXO.29.22	Anu ramangiwaac kereha sasawa yofi mebesena, dzia kerehagoc nga wosea manau kereha nga keraha semema fede amma bawa nga sorea yohockanggac kereha amma tabuya foiubigeng mebesena. Ramangiwa imoc womonggareng uau faiyunugecde imocac ramangiwa.
EXO.29.23	Nga 
EXO.29.24	Mema wiac imoc sasawa Aharon nga medacfora yeneac maringinau faina yeni sese imoc 
EXO.29.25	Ifi anggec ge imoc maringinaunac monggoc mema imocngo sesegerecac witiau aratau faina hafoangoc dzebeso. Imoc 
EXO.29.26	Nga Aharon womonggareng uau faigecdeac ramangiwa imocac mondahaac fusia mema 
EXO.29.27	Anu ge mondacac fusia miacma fendzonggegec sese denec nga tabuyaac sese fendzonggegecdeac dedea imoc kpetiac anudeac desibesena. Womonggareng uau deserigecac ramangiwaac tabuya fendzonggegea nga wiac sese dema faifaia noboha imocngo Aharon nga medacfora yeneac ambeso. 
EXO.29.28	Nga isracelngicngac yeni Aharon nga medacfora yeneac ifi faiengkecbisia. Imocngo yeneac sesengina angkefude. Isracel ngichabu yeni ruaeac sese ohoma yenahafoc neandae, imocac tosea imoc Aharon nga medacfora yeneac ambeso. Yeni ifi amma sesengina 
EXO.29.29	Nga Aharonggac wamba kpetiac imoc medacfora ngade eregecde yeneac ambeso. Anu yeni imoc heima mekecmagec kerecdokungo nadzicyemmema womonggareng ua megecdeac desiyunubisia. 
EXO.29.30	Nga medacfora yenearunac mongngo erema yeac tatac mema womonggareng amma 
EXO.29.31	Womonggareng ua meudeac desigec ramangiwa imocac fusia mema kpetiac sobeng monnu ohobesena. 
EXO.29.32	Ohona Aharon nga medacfora yeni ramafusia nga icsogong sakac manau imoc 
EXO.29.33	Imoc ngaba meic meickeac yaka andeac womonggareng anggecdeac ngic desiyunugec kpetiac anggec kecdae yenengsac nebisia. Anu wiac imoc kpetiac yombong andeac monggac mi dedeango imoc mi nebisia. 
EXO.29.34	Nga womonggareng yeneac desi desiac fusia noboha me icsogong noboha wagec takecfu asoac anudeu imoc wiac kpetiac andeac mi nebisia, imoc sasawangoc gerecfu faina dzedacbeso.
EXO.29.35	Ni yoac dederecge anggendua imocacsoc yombong Aharon nga medacfora yenearu medacbesena. Womonggareng ua megecdeac desigecde imocac wenac sewen mekecbesena. 
EXO.29.36	Nga kopocsic meickeudeac sese dema womonggareng yeneac kopocsic meic meicke fingerudeac wenacsoc burumakangiwa mocgu faibesena. Amma aratau kopocsic meic meickeac ua mema seuha kpac anudeac ifi anna. Ifi amma imohai kerec nadzicmima desina kpetiac ambeso. 
EXO.29.37	Nga wenac sewen arataac kopocsic meic meicke ua mena kpetiac anudeac desibesena. Mena arata imocngo kpetiac nga kpataning yombong ammanu wiac tembuc tembuc sasawango arata kpesereude ye ifingoc kpetiac anude.
EXO.29.38	Ge wenacsoc ramamedaha yohockang kifangira mocgu angana imoc seseac aratau tatahoc faikecbesena. 
EXO.29.39	Sese imoc mong asoacac nga mong ama marai anu faiyurubesena. 
EXO.29.40	Nga rama sese dema warac warac fainade, imocgoc wit uha gombunga efakpete 1/10 mema imocac witiau oliwa fora kpekpea, imocac kerec hinkpete
EXO.29.41	Amma rama mong imoc ama marai anu sese dema faibesena. Imoc asoacac seseac yaka nga seseac doku faidang ifi faima mekic mekiriac homungkerenga anudeac imocngo hafoangoc dzeu 
EXO.29.42	Anu sesegerec imoc 
EXO.29.43	Amma ni imohai Isracelac medacfora yenigoc eacnide nga tatac imoc neac kibikperagitoanagoc andeac amma kpetiac anude.
EXO.29.44	Ni 
EXO.29.45	Anu ni Isracel medacfora yeneac botucnginau kecma Anutungina kecduae nga kecbesandua. 
EXO.29.46	Ifi amba negenggecde, ni 
EXO.30.1	Akasia icngo hosuc homungkereng ohogecdeac arata mong mebesena. 
EXO.30.2	Imoc hereayaac kubitkpete mocgu nga odahaac kubitkpete mocgungoc nga tegia sasawa socfungoc andacbisia. Honga emuhacnac wi kubitkpete yohockang mema baiha aratagoc mefosoebesena. 
EXO.30.3	Nga goltegengngo tapea wi gborockedacma tegia sasawa wihanac emu made imoc yerecgedacma semedacma baiha momoc semeyunubesena. Amma tegia mong golngo mena yerecgebeso. 
EXO.30.4	Amma kambac kambac yohockang golngo mema tegiaac bageau noboc nga noboc faiyurubesena. Imoc yofi, tegia yohockannu noboc nga noboc faiyuruna arata tofohogecdeac tofoya manau faigec imohai arata tofohobisia. 
EXO.30.5	Tofoya imoc akasia icngo mema imoc golngo gborocyurubesena. 
EXO.30.6	Amma 
EXO.30.7	Anu Aharon ye asoacsoc kifa memengere amma arata imocac witiau hosuc homungkereng ohokecbeso. 
EXO.30.8	Amma ama toforebeso ammanu ye kifa tatacnginau faiyunuma kpedzereckeu dzeu hosuc homungkereng ohokecbeso. Imoc ifi wenacsoc angkefu hosuc homungkerenggac sese imocngo 
EXO.30.9	Ngeni Arata imohai sese dema hosuc homuna gombunga siriha mong kpaeyagoc
EXO.30.10	Anu Aharon ye ruae fingerudeac dema ngaba meic meicke ua kifaacsoc naso mocgu baihau mekecbeso. Ye kopocsic nga ngaba meic meickeac seseac sac mema ruae fingerudeac ngaba meic meicke ua kifasoc naso mocgu mebeso. Faka imoc fingecsahengina feengkefudesoc fekecbeso. Wiac imocngo 
EXO.30.11	Anu 
EXO.30.12	“Ge Isracel medacfora wasaiarennu torokpeyunugecdeac negemma uangicfocga edeyununa yeneng kpetengina mebisia. Nga yeni kpetengina megecde, imohai hafeitoango kpetememenasou yunubaac imocac ngic tembuc tembuc sasawango kekehaac turung kpoukpouac dzo 
EXO.30.13	Nga kpetengina megecdeac dedea yeni tembuc tembuc sasawango sese dema shekelkpete ½ 
EXO.30.14	Amma ngic medac kifangina 20 namma ende, yeneac kpetengina mebesonga anu yeni tembuc tembuc sasawango 
EXO.30.15	Nga sese kekecnginaac turunga dema migecde imohai ngic dzofinacnginagoc shekelkpete ½ ferahema mi mibeso amma dzofinaha kpac yeng imocac bageau mi mibeso. 
EXO.30.16	Nga ge dzo imoc Isracel medacfora yenearunac mema 
EXO.30.17	Anu 
EXO.30.18	“Ge aieng sacsacngo doku nadzicgecdeac tera kunengtoa mong haniagoc mebesena. Ge imoc 
EXO.30.19	Anu Aharon nga medacfora yeni doku imohacnac fima hanimaringina dzuacbisia. 
EXO.30.20	Yeni 
EXO.30.21	Yeni homebauac hanimaringina dzuacbisia. Singseria imocngo fingecsahengina feengkefudesoc yenearu feengkecbeso.”
EXO.30.23	“Ge wiac songeagoc homuna gombunga yombong yakau faiandae nga sebinginau hosoandae imoc mebesena, imoc yofi, Mira
EXO.30.24	Mema kassia
EXO.30.25	Imoc sasawa mema kerecdoku kpetiac imocgoc mebesena. Uamemengic yeneng kerecdoku mema wiac homuna gombunga yombong imohai yerecgeandae, ge imoc ifi yombong mena kerecdoku kpetiac fingecbeso. 
EXO.30.26	Anu imocngo 
EXO.30.27	Amma tatac nga wiara sasawa amma kifanananga nga wiara sasawa nga hosuc homungkerenggac arata 
EXO.30.28	amma sesegerec hafoangoc oho ohoac arata nga imocac wiara sasawa amma wisic wisickeau tera kunengtoa haniagoc, wiac imoc sasawa nadzicyemmedacbesena. 
EXO.30.29	Wiac imoc kpetiac nga kpataning yombong anggecdeac ge ifi desima nadzicyemmebesena. Anu ngicngac tembuc tembuc sasawango wiac imoc kpesereyunugecde yeni kpetiac anggecde.
EXO.30.30	Ifi amma Aharon nga medacfora kerecdoku nadzicyemmema desiyununa yeni kpetiac amma neac womonggareng ua mekecbisia. 
EXO.30.31	Nga Isracel medacfora yofi edeyunubesena, ‘Fingecsahengina fingecenggecdesoc hosogecdeac kerecdoku kpetiac imocngo neac anude. 
EXO.30.32	Anu imoc ngic monggac sebiu mi hosobisia nga ngenang kerec ifia isoc mong mi mebisia. Imoc kpetiacac amma ngeni negenggec kpetiac ambeso. 
EXO.30.33	Nga ngic mong ye kerecdoku mong ifia isoc yerecgema ngic mong yeac mi dedeau hosoudeu, ye arengfora yenearunac meickebeso.’ ”
EXO.30.34	Anu 
EXO.30.35	yofi ambesena, hosuc homuna gombungaac uamemengicngo hosuc homuna gombunga meandae, ge wiac imoc mema imocngo hosuc homungkereng ifi mena imoc kondungagoc amma kpetiac nga kongaha ambeso. 
EXO.30.36	Anu ge imohacnac goa kpedzamena wit uha isoc anu imocac toseabisic Kebugocewacemeemeac kporucamau 
EXO.30.37	Nga hosuc homungkereng ifi yerec yerecgea imoc ngeni ngenanggac negemma mi mebisia. Ge yofi negenkecbesena, imoc geac nga 
EXO.30.38	Nga mong ye yengenaoc wiac homunagoc eng negenudeac ifia isoc meudeu ye arengfora yenearunac meickebesonga.”
EXO.31.2	“Negennec, ni Yehuda kisicfunac Hurac medaha Uri esea kpara Betsalecel, meisinggeai. 
EXO.31.3	Meisinggema Anutuac Asungo mewakeba yeng ua hania hania meu gombunga fingerude nga ye negen negentegecgoc amma negen negenggoc amma maringo ua hania hania dafi mebesonga negengireckema 
EXO.31.4	gol, silwa nga aieng sacsacngo ua imoc naric meude. 
EXO.31.5	Nga ye ua arenggema hoc mengerema fau onga gombunga fingerude amma icfu onga mema marikibi ua sasawa naric meude. 
EXO.31.6	Nga negennec, ni Danggac kisicfunac Ahisamacac medaha Oholicaw meisinggeai, yeng yeac marimefic amma ua mebeso.
EXO.31.6	Anu ni ifingoc marikibimeme sasawa marikibi megecdeac negen negeng ubanginau bic faiduaac wiac menadeac bic dederecge anggenai imoc yeni naric medacgecde. 
EXO.31.7	Yeni 
EXO.31.8	Mema tatac nga wiara sasawa amma kifananang goltegengngo memea nga wiara sasawa amma hosuc homungkerenggac arata mema 
EXO.31.9	sesegerec hafoangoc dzeudeac arata nga wiara sasawa amma tera kunengtoa haniagoc mebisia. 
EXO.31.10	Amma womonggareng Aharonggac wamba kpetiac nga medacfora yeneac womonggarenggac wamba imoc kporucngo memea mebisia. 
EXO.31.11	Mema hosogecdeac kerecdokuya amma womonggac hosuc homungkerenggac kereha mebisia. Wiac imoc sasawa menadeac dederecge anggenai yeneng ua imoc ifi yombong medacbisia.”
EXO.31.12	Anu 
EXO.31.13	“Ge Isracel medacfora yofi edeyunubesena, ‘Ngeni neac tacnegennaso tacbisia. Nocac kpete imocngo ni nga ngeni amma fingecsahengina feengkefudesoc nenang botucfu ifi feengkecbeso. Ifi anggec yofi negemma kecgecde, ni 
EXO.31.14	Tacnegennaso imoc ngeneac kpetiacnaso andeac nasotoa imoc tacbisia. Mocgu mocgu sasawango tacnegennaso imoc kpetiac mi anudeac negemma ua mong meudeu ye homecfu faibesonga. Imoc yofiac, mong ye wenac imohai ua meudeu ye ngicngacfora yeneac botucfunac meickema homecfu faibesonga. 
EXO.31.15	Ngeni uameme siksfu ua mebisia nga wenac kpete sewen imoc Kebuac tacnegeng fingerudeac tacbisia. Tacnegennaso imoc 
EXO.31.16	Imocac isracelngicngac yeni tacnegennasou nasotoa tacbisia nga arengfocngina fingecsahengina feengkefudesoc tacnegennasou takecbisia. Dzadzahac imoc nasoya nasoya feengkecbesande. 
EXO.31.17	Amma ni nga isracelngicngac botucninau kpete imoc faiba feengkecbeso. Nocac 
EXO.31.18	Anu 
EXO.32.2	Ifi degec Aharongngo yofi edeyunuec, “Ngeni enengfocngina nga naroangmedacfocngina yeneac kedzacnginaunac wiac kambac kambac golngo memea wangecyunuma nearu mehagec.” 
EXO.32.3	Ifi deu ngicngac sasawa yeni wiac kambac kambac golngo memea kedzacnginaunac mesidacma yearu mekenggec. 
EXO.32.4	Mekenggec yeng imoc mocgu mocgu mema gol gerea hetinggeu patatakeu burumakamedahaac ongea mong meu yeni hemma yofi degec, “Yomoc Isracel geac anutuga engena. Yeng Aigitabangecfunac hesicguma haec.”
EXO.32.5	Anu Aharon ye ifi hemma arata mong imocac fanihau mema kpacma yofi edeyunuec, “Wereckenu 
EXO.32.6	Nga yeni ama werec wereckenggac yacma sesegerec hafoangoc ohogec nga ruaeac sese mehama ohoma yenahafoc negec. Negec wisickeu ngicngac yeni matacma yaka nga dokuseria nema yacma yegec fedema serofaka anggecdeac tobangemegec.
EXO.32.7	Ifi anggec 
EXO.32.8	Ni sing modacgecdeac dederecge ayemmeai imoc bic wama sing segema kendau. Kemma gol gerea hetinggegec patatakeu burumakamedahaac onga mong mema yeac kicfu ngonducnema numumima sese faimima yofi dedau, yomoc Isracel geac anutuga engena, yeng Aigitabangecfunac hesicguma meguma hadac.”
EXO.32.9	Ifi dema yofi edeec, “Negennec, ngicngac imoc yeni yenengkecba ubaseri yombong andae anu ge ifingoc yennennec. 
EXO.32.10	Imocac amma herebunaac gerecngo yonohou yeni kpac anggecdeac ayemmebadeac ge wanuma kenna. Amma ge anggemba gengsac ngicngacareng kuneng annade.” 
EXO.32.11	Anu Mose ye 
EXO.32.12	Ge ifi anna Aigitaareng yeni yofi debauac, ‘Ebictoau faiyunuudeac negensima wangecyunuma tikibangecfu kemma yunuhomema bangecfunac medzigueyunuu kecma kpac anggecdeac ifinoc anec!’ Imocac ge sifu herebugaac gerec wama ngicngacfocga ebictoa yemmebeso negensinec imoc sifu wana. 
EXO.32.13	Amma enactofoc tofohofocga Awraham, Itsak nga Isracel imoc yenearu geangga kpac kpacma yoac deserima yofi edeyununec imoc negenna fekecbeso, ‘Ni bangecfocngina mesaheyunuba kpetengina sawaac asomeng isoc anggecde. Amma bangec hafoangoc yemmebadeac dedzege anaimoc yemmeba nasoya nasoya imocac mingina amma kecbesandae.’ ” 
EXO.32.14	Ifi deu 
EXO.32.15	Anu Mose ye 
EXO.32.16	Nga tafe imoc Anutungo meec. Amma imohai kibi mendzic mendzira imoc Anutu yengenaoc mendzirec.
EXO.32.17	Anu Yehosuac ye ngicngac yeneac arongina nga orongngina negemma Mose yofi edeec, “Ni dzikacudumeng kporucamabangecfu fingeru negenduae.”
EXO.32.18	Ifi deu yofi meremmiec, “Imoc dzikacac firangyegec me dzikacfu yunuyunuyaac yegecudumeng isoc mi negenduae, kpac. Imoc yegectehecac udumeng negenduae.”
EXO.32.19	Amma Mose ye ngicngac yeneac kporucamabangecngina imocac wegenac kemma burumakamedaha nga ngicngac yegec fedema fegec yenemma yeneac herebu kuneng yombong negemma tafe mariaunac ukuyuruu tiki haniau mama kpedzameyurudarec. 
EXO.32.20	Kpedzameyuruu burumakamedaha megecmoc mema gerecfu fau dzeu kpedzamekefu uha anu doku witiau faima Isracelac medacfora yeneng negecdeac ngombongyunuec.
EXO.32.21	Ifi amma Aharon yofi edeec, “Ngicngacareng yomoc yeni dafi anggenggec kopocsic kuneng yombong ifia witinginau faiyemmedang?”
EXO.32.22	Ifi deu Aharongngo yofi deec, “O kunenna, ge herebuga gereagoc ifi fede, imoc naric wabang me? Ngicngacareng imoc yeni mangana bic anggec imoc negennec. 
EXO.32.23	Amma ni yofi edenugec, ‘Mose ye Aigitabangecfunac menunuma hesicnunu haec, ngic imoc yearu noc wiac fingecmiec imoc neni mi negendimbe, imocac ge anutu engena mong menemmena yeng warainemmeudeacsoc anu kengkecbisina.’ 
EXO.32.24	Ifi degec edeyunuba golnginagoc kecgec yeni imoc mesidacma nenggec ni imoc gerecfu ukuba kemeu imohacnac burumakamedahaac onga yomoc eng fingerec.”
EXO.32.25	Aharongngo ngicngacareng wayunuma kpae mi heiyemmeu yeni faka gombunga wama memesufu andauac ngabafocngina yeneng yenemma imoc wiac gameagoc dema dzomoreyemmegec. Anu ngicngacareng memesicfuc anggec 
EXO.32.26	Mose ye imoc hemma kporucamabangecnginaac singgac naguyau namma kpacma yofi deec, “
EXO.32.27	Kpedzucnegec yofi edeyunuec, “Isracelac 
EXO.32.28	Ifi deu Lewiac kisicarengfora yeni Moseac yoac modacgec ngicngacareng imoc yenearunac ngicngac 3,000 isocngo wenac imohai homegec. 
EXO.32.29	Ifi anggec Mosengo yofi edeyunuec, “
EXO.32.30	Anu ama wereckenu Mosengo ngicngacareng yofi edeyunuec, “Ngeni kopocsic ebira yombong meficgedauac amma ni 
EXO.32.31	Mose ye ifi dema monggoc 
EXO.32.32	Nga ge sifu kopocsicngina wana nga kopocsicngina mi wanadeu kekecac kibigaunac neac kpacna ohonecmoc dzuacna.” 
EXO.32.33	Ifi deu 
EXO.32.34	Nga yaguc ine ge ngicngacareng hesicyunuma bangec edeguai imohai kenna neac angerongo waraigenude. Anu turung kpoukpouac wenac naso hauguc kopocsicnginaac turunga kpouyemmebade.”
EXO.32.35	Amma 
EXO.33.2	Ni angerona mong sueba yeng waraigemma kenacanngic emoringic, hittingic, peridzingic, hiwingic nga yewusingic meicyunuude. 
EXO.33.3	Meicyunuma ngeni bangec namu nga hanifosoc
EXO.33.4	Ifi deu ngicngac yeni yoac ebiria imoc negemma ubahodunggoc kecma ringgedangngina mi heigec. 
EXO.33.5	Anu 
EXO.33.6	Ifi deu Isracel medacfora yeni Horew tikiungoc ringgedangngina heikecgec imoc meickedacgec.
EXO.33.7	Anu nasosoc Isracel yeni yacma monnu kemma takecgec, naso imohai Mose ye kporucama kpara kpekpedzucac kporucama kparecmoc imoc ngicngac yeneac kporucamabangecac ngadeau hereau isoc kpedzikefec. Nga yeni tembuc tembuc sasawango kpesi kpesi faigec 
EXO.33.8	Anu Mose ye kporucama imohai enudeac kengkefec naso imohai ngicngac tembuc tembuc sasawa yeni kporucamangina naguyasoc namma kic fima hemmodacgec kemma kporucama imohai engkefec. 
EXO.33.9	Emmanu hoeng hereango mama kporucamaac naguyau hedzickema nammanu 
EXO.33.10	Nga ngicngac tembuc tembuc sasawa yeni hoeng herea kporucamaac naguyau nanu hemma kporucamangina naguyausoc namma Anutu dengerekecgec. 
EXO.33.11	Anu 
EXO.33.12	Anu Mose ye 
EXO.33.13	Imocac ge neac negenna naric andeu negenggubadeac singga naric edzacnuma torokpema neac negenna ngereebeso. Nga bangecareng yomoc yeni geac ngicngacareng, ifi negensiyunubesena.”
EXO.33.14	Ifi deu 
EXO.33.15	Ifi deu Mosengo yofi meremmiec, “Ge geangga nenigoc mi kennadeac negennecfu kpetarinemmena yomohanac mi kembisina. 
EXO.33.16	Nga ge neac negenna ngereede imoc negembadeac edzacnunubesena. Ge bangectoa bangecac kicfu ni nga ngicngacfocga nenigoc kenna. Ifi anna ngicngacareng sasawa yofi negenggecde, neni siricnina mong andimbe.”
EXO.33.17	Ifi deu 
EXO.33.18	Ifi deu Mosengo deec, “Ge yaguc kuc kperagiga edzacnuna hemba.”
EXO.33.20	Amma wiac mocgu imoc yofi, ngic mongngo neac kicmesuna hemma naric mi kefudeac ge kicmesuna naric mi hennade.”
EXO.33.22	Nammana ni hoc kedzebeac singau faiguma marinango semeguma kuckperaginagoc hama feracguma kembade. 
EXO.33.23	Kemma marina meickeba ngadena hennade nga kicmesuna ine naric mi hennade.”
EXO.34.2	Nga ge asoacngoc yacma efaima Sinai tikiu erena neng gembadeac tiki bumau nambesena. 
EXO.34.3	Ngic mongngo gegoc mi erebeso. Amma mong ye tikiu eng ereu henggecde imoc ifingoc kpaeyagoc ande. Tiki hafoangoc ngiha kpac ambeso. Anu ramafocngina nga donggiburumakafocngina tikiac fanihau kpindzing nema mi nambisia.” 
EXO.34.4	Ifi deu Mose ye hocngo tafe yohockang warac warac heiec isoc heimengere amma ama werec wereckenggac 
EXO.34.5	Enu 
EXO.34.6	Anu ye nammanu 
EXO.34.7	Amma ye yoac dzegema imoc modackefu imocngo tausenga tausenga yenigoc seria fekefude. Nga faka mangana ngicngac ayemmekecgec amma singyoac ferahegec amma turungnginagoc yeni kopocsicngina wayemmeude. Ye mangana megec imocac turunga eng mi wadarude. Ye imocac kpemeting imoc esamedacfocngina nga bangecfocngina yeneac fingecsahe arenga harebec nga neackpac yenearu imoc kpouyemmeude.”
EXO.34.8	Ifi deu Mose ye bic yombong bangecfu ngonducnema numumima 
EXO.34.9	yofi deec, “O 
EXO.34.10	Ifi deu deec, “Negennec, ni dzadzahac mong ngenigoc mebade. Nga ngicngacfocga hafoangoc yeneac kicfu faka bibiagoc mebade. Faka ifia warac bangectoa bangec sasawau nga bangecareng sasawa ngenearu mi fingec fingera imoc meba henggecde. Anu 
EXO.34.11	Nga ni yaguc yoac dederecge anggenduae imoc modacbesena. Negennec, ni geac kicfunac emoringic, kenacanngic, hittingic, peridzingic nga hiwingic amma yewusingic kisangyunuba worama kendacgecde. 
EXO.34.12	Nga ge kennade bangec imohai ngicngac kecdae yenigoc dzadzahac mema botucnginau botac mebanggac garengga meemema dzadzahac mong yenigoc mi mebesena. 
EXO.34.13	Anu ngeni yeneac aratangina meickedacma hocwotungherecngina hodunga kpedzamema aserawotungngina
EXO.34.14	Ni 
EXO.34.15	Bangec imoc kecdae yeni singtoangac isoc nemufocngina nga anutufocngina hania hania hoangyunuma yeneac sese dema wiac kpema faiandae nga goa yeni heitaigugec ge seseyakangina imoc nebanggac. Imocac amma ge ngicngac bangec imohai kecdaemoc yenigoc dzadzahac mi mebesena. 
EXO.34.16	Ge yenigoc dzadzahac menadeu naroangfocngina medacfocgaac negemma meyunugecde. Meyunugec yeneng singtoangac isoc amma nemufocngina nga anutufocngina hania hania hoangyunuma medacfocngina kosa kpedziyunugec yeneng ifingoc serofaka amma anutufocngina hania hania hoangyunugecde.
EXO.34.20	Nga donggifocga ngiwa warac warac fingec fingera yeneac turunga imoc ramangiwa faibesena, me ifi mi annadeac negennecfu ubia kpetackebesena. Nga morocmedacfocga yeneac turunga faibesena, ngenearunac mongngo neac kicfu sesea kpac eng mi habeso.
EXO.34.23	Anu ngicfocga sasawa yeni kifasoc naso harebec kebungina, ni 
EXO.34.24	Imoc yofi, ni kicgau bangecareng meicyunuma bangecga meyadibade. Anu ge kifasoc naso harebec 
EXO.34.27	Anu 
EXO.34.28	Nga ye 
EXO.34.30	Anu Aharon nga Isracel medacfora yeni Moseac kicmesuya kperagiagoc hemma yeac wegenac kembeso kengec anggec. 
EXO.34.31	Ifi anggec Mose ye hagecdeac yoac fau Aharon nga isracelkpebunggac ngicenara sasawa yeni dzigenema yearu hagec yoac edeyunuec. 
EXO.34.32	Edeyunuu wisickeu isracelngicngac sasawayeni yeac wegenac hagec Sinai tikiu 
EXO.34.33	Edeyunudaru wisickeu kicmesuya kporucsusucngo semeec. 
EXO.34.34	Semema 
EXO.34.35	Nga Isracel yeni Moseac kicmesuya kperagiagoc hengkecgec. Henggec ye kporucsusucngo kicmesuya monggoc semema kecma monggoc 
EXO.35.1	Mose ye isracelkpebung hafoangoc kpedzucyunudacma yofi edeyunuec, “
EXO.35.2	Wenac uameme siks ihai ua mebisia nga wenac kpete sewen imoc tacnegennasongina kpetiac, imohai 
EXO.35.3	Nga ngeni dahai dahai kecdaemoc tacnegennasou amanginau gerec mong mi figec dzebeso.”
EXO.35.4	Anu Mose ye isracelkpebung hafoangoc yofi edeyunuec, “
EXO.35.5	Ngeni tembuc tembuc sasawango wiac fengemmede imohacnac goa songogoc mema 
EXO.35.6	witic dorong, giweng, sacsac nga linenwitic pososoc nga noning dzoeya, 
EXO.35.7	amma ramangiwaac sebera sacsac nga dolfin kondungyanggac sebera nga ic kpara akasia, 
EXO.35.8	amma kifanananggaac kerecdoku, semeng uaunac wiac homuna gombunga imoc nadzic nadzicac kerecdoku nga hosuc homungkerenggac kerec homuna gombunga negemma mehama, 
EXO.35.9	oniks hoc nga hoc goa seria buma kuneng 
EXO.35.10	Amma ngeneac botucnginau marikibimemengic ua hania hania negendae yeni hama 
EXO.35.11	Imoc womong kporucamayagoc nga kperaha nga honac nga fombong nga memeseriac ic odaha nga hongngoc nga icsira herea hafoangoc amma haningina 
EXO.35.12	amma katapa tofoyagoc nga tapea nga 
EXO.35.13	amma tatac tofoyagoc nga imocac wiara sasawa nga 
EXO.35.14	amma kifanananga kperagi miude imocac wiara nga kifaya nga kifaac kerecdoku; 
EXO.35.15	amma hosuc homungkerenggac oho oho arata tofoyagoc amma nadzicmigecdeac kerecdoku nga hosuc homungkerenggac kerec homuna gombunga nga kporucwomong naguac kporuc 
EXO.35.16	amma sesegerec hafoangoc oho ohoac arata nga imocac waiac aieng sacsacngo memea nga tofoya amma imocac wiara sasawa nga dokutera kunengtoa haniagoc, 
EXO.35.17	amma oda manau nga ngadeau yerecgedarudeac kporuc nga imocac icsira herea hafoangoc nga haningina amma odanaguac kporuc, 
EXO.35.18	amma kporucwomonggac kping nga totong manau kporucamaac kping seria witicnginagoc; 
EXO.35.19	amma kpetiac amau womonggareng ua megecdeac wamba nga Aharon nga medacfora yeni womonggareng uangina megecde yeneac kpetiac kekecac wambangina.”
EXO.35.20	Yoac ifi edeyunuu isracelkpebung hafoangoc yeni Mosearunac meickema kenggec. 
EXO.35.21	Kemma yenearunac tembuc tembuc sasawa wosoefac fingecyemmeecsoc, ngicngac imoc yeni ongaasunginango ayemmeu yeni ubangerecgoc dzigenema 
EXO.35.22	Anu ngic nga ngac yeni mocgu mocgu sasasawango ubanginau songo fingerecsoc puri
EXO.35.23	Amma ngicngac mocgu mocgu sasawango witic dorong, giweng, sacsac feyemmeec yeni imoc momoc mehadacgec. Amma linenwitic gombunga sacsac amma noning dzoeya nga ramangiwaac sebera pereckea nga dolfin kondungyanggac sebera feyemmeec yeni imoc sasawa mehadacgec. 
EXO.35.24	Nga silwa nga aieng sacsac feyemmeec yeni imoc ifingoc 
EXO.35.25	Anu ngac witic yumuyumu ua negenggec yeni witic dorong nga giweng nga sacsac amma linenwitic pososoc maringinango yumuma imoc mehadacgec. 
EXO.35.26	Nga ngac goa noning dzoeyango uamemeac negen negengnginagoc yeni ifingoc ubanginau uaac songo fingecyemmeu imoc yumuma mehadacgec. 
EXO.35.27	Anu ngicenara yeni oniks hoc buma kuneng nga hoc tosea buma kuneng 
EXO.35.28	Nga wiac homuna gombunga nga kifaac kerecdoku nga nadzic nadzicac kerecdoku amma hosuc homungkereng megecdeac wiac sopea homuna gombunga imoc momoc faidacgec. 
EXO.35.29	Ifi anu isracelngicngac sasawa yeni 
EXO.35.30	Anu Mose ye isracelngicngac yofi edeyunuec, “Hendae, 
EXO.35.31	Meisinggema Anutuac Asungo mewakeu negen negenga ireckeu negen negentegecgoc anu ye ua hania hania meudeac negen negengagoc anudeac ifi ammiec. 
EXO.35.32	Ammiu yeng gol silwa nga aieng sacsacngo marikibi ua gombunga arenggema imoc sasawa naric meude. 
EXO.35.33	Yeng hoc seria naric mesorongaiyunuu pirac pirac anggecde amma icfu onga nganoc naric mendzirude nga marikibi uaarenga arenga maringo naricngoc meude. 
EXO.35.34	Nga Danggac kisicfunac Ahisamakac medac kpara Oholicaw, yeng yegoc ngic goa ua imoc kpouyemmeecdeac negen negengyecmeec. 
EXO.35.35	Amma ye marikibiac negen negeng nga negen negentegecngo mewakeyuruu yeri icfu mendzic mendzic ua hania hania naric meecde. Yeri ifingoc witic dorong nga giweng nga sacsacngo amma linenwitic pososocngo kporuc onganginagoc memusunggeec kibi kibi anu kporuc siricngina gombunga gombunga naric meecde. Yeri marikibi ua gboria naric arenggema ua sasawa ifia meecde.
EXO.36.2	Betsalecel nga Oholicaw nga ngic tosea marikibi siriha gombunga megecdeac negen negenggoc kecgec 
EXO.36.3	Anu Isracel yeneng womong megecdeac uaac ubangerecac wiac kpedzucnegec Mosengo imoc marikibingic yemmeu megec. Anu ngicngac yeni ine uamemeac asoacsoc ubangerecac wiac homac torokpema yearu mekengkecgec. 
EXO.36.4	Kecma ngic marikibi ua megecdeac negen negenggoc kecgec yeni sasawa kpetiac amau ua mocgu mocgungo uangina arennu mema kecgec imoc wama 
EXO.36.5	Mosearu kemma yofi edegec, “Ngicngac yeni wiac mehadae, imoc 
EXO.36.6	Ifi degec Mosengo yofi dederecge ayemmeec, “Yoac yomoc dekperagigec kporucamabangec sokodacbeso, ‘Ngicngac ngeni kpekpedzucamaac uaac wiac yemmegecdeac ua monggoc mi mebisia nga ubangerecac wiac monggoc mi mehabisia.’ ” Ifi dema ngicngac wiac torokpema mehabauac kpetariyemmegec. 
EXO.36.7	Nocac wiac bic mehagec imocngo ua megecde imocacsoc anec amma imoc ferahaecngoc.
EXO.36.8	Anu ngic maringina efea sasawa ubanginau uaac negen negeng feyemmeec yeni kporucwomonggac kporuc herea ten linenwitic yumuyumuya pososoc nga witic dorong, giweng nga sacsacngo megec. Marikibiac negen negen ngicngo onga arenggeu yeni kporuc memusunggema imohai keruw ongaac marikibi megec. 
EXO.36.9	Nga kporuc noboha mocgu mocgu hereayaac kubitkpete twenti eit nga odahaac kubitkpete neackpac anec. Kporuc sasawa imoc yeneac kubitkpetengina mocgungoc memea. 
EXO.36.10	Amma yeni kporuc herea marimong ifi torokpeyunugec mocgu anggec nga herea marimong tacgec imoc ifingoc torokpeyunugec mocgungoc andacgec. 
EXO.36.11	Amma yeni kporuc kpedzucnegec imocac tegiau yombong kambac kambac witic dorongngo memea faigec kporuc kpedzuc kpedzucnea monggac tegiau yombong ifingoc faigec tarec. 
EXO.36.12	Nga kporuc monggac kambac kambac witicngo memea fifti nga ogea monggac tegiau ifingoc kambac kambac fifti faigec. Ifi anu kambac kambac witic imoc kporuc noboc nga noboc socfungoc nangkenec. 
EXO.36.13	Amma yeni honac fifti golngo mema imocngo kporuc noboha yohockang kpeturangyurugec kporucwomong mocgu anec.
EXO.36.14	Anu kporucwomonggac kporucama fingerudeac kporuc noboha ileven imoc noning dzoeyango megec. 
EXO.36.15	Kporuc noboha tembuc tembuc hereanginaac kubitkpete teti
EXO.36.16	Nga yeni kporuc marimong torokpeyunugec mocgutoa anu kporuc noboha siks ifingoc torokpeyunugec kpoructoa mocgu anggec. 
EXO.36.17	Torokpeyunuma kambac kambac witicngo memea fifti imoc kpoructoa mocguac wisic wisickeaac tegiau faikenec nga kambac kambac witicngo memea fiftingoc kpoructoa monggac tegiau ifingoc faikenec. 
EXO.36.18	Amma kporuc torokpegec mocgu anudeac aieng sacsacngo honac fifti megec. 
EXO.36.19	Amma kporucama semegecdeac ramangiwaac sebera sacsacngo mema dolfin kondungyanggac sebera mema imoc kporucac witiau faigec semeec.
EXO.36.20	Anu kporucwomonggac fombong hongoc nanggecdemoc imoc akasia icngo megec. 
EXO.36.21	Fombong mocgu mocgu imoc hereayaac kubitkpete ten amma odahaac kubitkpete mocgu nga noboha, kubitkpete nobocnac noboc imocac siriha mocgungoc anec. 
EXO.36.22	Anu yeni fombonnu kping yohockang yohockang faigec feu sasawa nericyunugec mocgu andacgec. Kporucwomonggac fombong sasawa ifi megec. 
EXO.36.23	Anu kporucwomonggac fombong twenti imoc sautbigenggac negemma megec. 
EXO.36.24	Nga fombong twenti yeneac bagenginau kpingngina hania yohockang yohockanggacsoc foti imocngo meserigec nanudeac silwango megec. 
EXO.36.25	Amma kporucwomonggac tegia notbigenggac fombong twenti faigec. 
EXO.36.26	Nga imocac bageau hania yohockang yohockang foti silwango megec. 
EXO.36.27	Nga kporucwomonggac ngadeau wenac keme kemeaubigenggac fombong siks megec. 
EXO.36.28	Nga kporucwomonggac tuturunga ngadeau imocac fombong yohockang megec. 
EXO.36.29	Anu fombong imoc emuhanac emma wi kpeturanggema nanec kambac kambac mocgungo torokpeyuruec. Tuturunga yohockannu fombong yohockang ifi sasawa medacgec. 
EXO.36.30	Imoc fombong eit nga yeneac haningina sikstin silwango memea, mocguac bageau yohockang yohockang, ifi fingerec.
EXO.36.31	Anu akasia icngo kporucwomonggac tegiau noboc meserigecdeac icsira marimong faigec 
EXO.36.32	amma kporucwomonggac nonggea noboc imocac ifingoc marimong nga manau wenac keme kemeaubigenggac ifingoc marimong faigec. 
EXO.36.33	Anu memeseri botuhau nonggea nobocnac noboc kenudeac megec. 
EXO.36.34	Mema icsira sasawa golngo gborocyunuma kambac kambac golngo mema memeseria golngo gborocyunudacgec.
EXO.36.35	Anu marikibingic yeneng witic kibia dorong, giweng nga sacsac nga linenkporuc pososoc yumuyumuya mema 
EXO.36.36	Amma icsira herea hafoangoc neackpac akasia icngo mema golngo gborocyunuma honacngina golngo mema silwa gerea hetinggegec patatakeu hania neackpac megec. 
EXO.36.37	Anu kporucamaac naguac kporuc imoc witic kibia dorong, giweng nga sacsac amma linenkporuc pososoc yumuyumuyango memusunggema megec kibi kibi anec. 
EXO.36.38	Mema icsira herea hafoangoc marimong amma imoc yeneac honacngina nga ic witinginau kunengngina nga witicngina mema golngo gborocyunudacma haningina marimong aieng sacsacngo megec.
EXO.37.1	Anu Betsalecel ye akasia icngo dzadzahaac katapa hereayaac kubitkpete yohockang nga noboha amma odahaac kubitkpete mocgu nga noboha amma emuhacnac wi enudeac kubitkpete imoc mocgu nga noboha ifi meec. 
EXO.37.2	Mema mana nga ngadea goltegengngo witiau gborocyurudacma tegia mong golngo meu yerecgeec. 
EXO.37.3	Mema gol gerea hetinggeu patatakeu hania neackpac imocac kambac kambac neackpac imocngo mema yohockang noboc, yohockang noboc ifi faiyunuec. 
EXO.37.4	Faiyunuma akasia icngo tofo mema golngo gborocyuruec. 
EXO.37.5	Anu katapa tofohogecdeac tofo imoc katapa noboc nga noboc tofoho kengkenggac kambac kambacfu fau kenec.
EXO.37.6	Ifi amma katapaac tapea goltegengngo meec imocac hereaya kubitkpete yohockang nga noboha amma odahaac kubitkpete imoc mocgu nga noboha anec. 
EXO.37.7	Amma gol mema keruwac onga yohockang heimengere amma memusungyuruma tapea tegiau noboc noboc faiyuruu taroc. 
EXO.37.8	Mong imoc tegia noboc nga mong imoc tegia noboc katapaac tapea tarecfu ifi mefosoeyuruma meyuruu mocgu amma taroc. 
EXO.37.9	Nga keruw onga yohockang yeri kicmesungirango engemma tacma kpegangngira miacma namma katapaac tapea semeoc. Amma engemma tapea hemma taroc.
EXO.37.10	Anu akasia icngo tatac hereayaac kubitkpete yohockang nga odahaac kubitkpete mocgu nga emuhacnac wi enude imoc kubitkpete mocgu nga noboha meec. 
EXO.37.11	Mema goltegengngo gborockema tegiaac tegiau parang mong golngo meu yerecge enec. 
EXO.37.12	Mema tegiau parang mong noboc nga noboc kpetea imoc marimedaha budong nga dzegaric yereac yapangngiraac kpete isoc mema tegia imoc golngo meu yerecge enec. 
EXO.37.13	Amma gol gerea hetinggeu patatakeu tatacac kambac kambac neackpac mema hania neackpac imohai tuturunga mocgu mocguu faima meseriec. 
EXO.37.14	Nga tofo sinegec kenu tatac tofohogecdeac kambac kambac imoc tegiaac kpeherinnu faigec tofo imohai taroc. 
EXO.37.15	Ye tatac tofohogecdeac tofo imoc akasia icngo mema golngo gborocyuruec. 
EXO.37.16	Anu tatacfu seseac dokuac ua megecdeac teragedanga, sokocgedanga, nga seseac doku hetinggegecdeac kpakenecgedanga kapia nga kpakenecgedanga kuneng, imoc sasawa goltegengngo meyunuec.
EXO.37.17	Anu kifaac nananga imoc goltegengngo meec. Ye gol mema imoc hamango heimengere amma kifananangaac hania nga wotunga medarec. Amma sokoha, gbomea nga dzuria mema mefosoeu mocgu andarec. 
EXO.37.18	Wotungaac kebangaunac fawa siks tohoma nanggec. Nobocac fawa harebec nga nobocac harebec. 
EXO.37.19	Amma fawa monnu sokoc harebec yeni almond icac dzuria isoc mema faiyunugec. Imohai gbomea mong nga dzuria mong megec. Nga fawa monnu ifingoc sokoc harebec nga gbomea mong nga dzuria mong megec. Kifanananggac wotunnunac fawa siks tohoma nanggec, imohai ifingoc meyunugec nandacgec. 
EXO.37.20	Nga kifanananggac kebangau sokoc neackpac almond dzuria isoc mema gbomea nga dzuriangina megec. 
EXO.37.21	Nga fawa wi nanec noboc noboc imocac bageau gbomea mong faigec imoc kebangagoc mefosoeyunugec mocgu andacgec. Amma fawa botuc noboc noboc, imocac bageau gbomea mong faima mefosoegec mocgungoc anec. Amma fawa emu noboc noboc, imocac bageau gbomea mong faima mefosoegec mocgu anec. Ifi faikenu fawa siks imoc yeni kebangaunac erema nandacgec. 
EXO.37.22	Gbomeangina nga fawangina yeni mefosoegec mocgungoc andacgec. Wiac imoc sasawa goltegeng wiac mocgungosac mema heimengere amma megec.
EXO.37.23	Amma ye imocac kifa sewen nga yeneac fitac nga fifitac sasawa amma teratoaya sasawa imoc goltegengngo medarec. 
EXO.37.24	Ye goltegeng ebiha talent
EXO.37.25	Anu akasia icngo hosuc homungkerenggac arata meec imoc hereayaac kubitkpete mocgu nga odahaac socfungoc nga wihanac emu imocac kubitkpete yohockang. Nga baiha imoc arataac icgoc mefosoegec wiac mocgu anec. 
EXO.37.26	Amma ye imoc goltegengngo meu wi nga emuhacnac maec sasawa amma baiha gborocyunudarec. Gborocyunudacma tegia mong goltegengngo meu arata yerecgedarec. 
EXO.37.27	Nga tegia imocac bageau noboc nga noboc kambac kambac golngo memea yohockang fau tofo imohai sinegec kenu arata tofohogecdeac ifi meec. 
EXO.37.28	Nga tofo imoc akasia icngo mema golngoc faima gborocyuruec.
EXO.38.1	Anu ye sesegerec hafoangoc dzeudeac arata akasia icngo meec imoc hereayaac kubitkpete marimong nga odahaac kubitkpete marimong amma imocac noboha nga titiha neackpac imoc sasawa yeneac kpetengina socfungoc anec nga emuhacnac wi enude kubitkpete harebec anec. 
EXO.38.2	Amma tuturunga neackpac imocac baiha neackpac meu aratagoc mefosoema nammanu aieng sacsacngo gborockedarec. 
EXO.38.3	Semedacma arataac wiacgedanga sasawa aieng sacsacngo meec nga hamaac sokoc, sapaha, sokoha kuneng amma saraha nga gerecac teraya, ifi medarec. 
EXO.38.4	Mema waiac mong aieng sacsacngo mema arata memeseriac bageau emu nga wi botucngirau faiec. 
EXO.38.5	Amma tofoac negemma aieng gerea hetinggegec patatakeu kambac kambac neackpac anggec meyunuma tuturunga neackpac imohai faiyunuma waiac aieng sacsacngo memea imocngo tofoya meseriu nanec. 
EXO.38.6	Nanu tofo akasia icngo mema aieng sacsacngo gborocyurudarec. 
EXO.38.7	Gborocyuruma arata tofohogecdeac tofo tegiau sineu kenec. Arata imoc parangngo managoc meec.
EXO.38.8	Anu tera kunengtoa nga hania mong aieng sacsacngo meec. Ngac 
EXO.38.9	Anu ama ngadeau oda manau sobeng tegia saoutbigeng imohai kporuc totong manau nanggecdeac linen pososoc yumuyumuya kubitkpete 100, ifi meyunuec. 
EXO.38.10	Mema icsira herea hafoangoc twenti nga yeneac hania twenti aieng sacsacngo mema honacngina nga witicngina imoc silwango meec. 
EXO.38.11	Mema tegia nortbigenggac kporuc hereanginaac kubitkpete 100 nga icsira herea hafoangoc twenti nga haningina twentingoc aieng sacsacngo mema honacngina nga witicngina imoc silwango medarec.
EXO.38.12	Anu tegia wenac keme kemeaubigenggac kporuc hereanginaac kubitkpete fifti nga icsira herea hafoangoc ten amma haningina ten nga honac nga witicngina silwango megec. 
EXO.38.13	Anu wenac ere ereaubigenggac kporuc hereanginaac kubitkpete fifti ifingoc meyunugec. 
EXO.38.14	Nga nagu nobohaac kporuc imoc hereanginaac kubitkpete fiftin nga imocac icsira herea hafoangoc harebec nga haniangina harebecngoc. 
EXO.38.15	Amma nagu nobohaac siriha ifingoc meec. Ifi anu kporuc noboc nga nobocac kubitkpete fiftin nga ic harebec harebec nga haniangina harebec harebec ifi nangkenggec. 
EXO.38.16	Nga kporuc sasawa oda manau sobeng yerecgema fai kengkena imoc linenwitic pososoc yumuyumuyango memea.
EXO.38.17	Sobenggac icsira herea hafoangoc sasawau silwawitic kpefusegec yeregeec. Ic herea haniangina imoc aieng sacsacngo memea nga honac nga witicngina imoc silwango megec. Amma ic yeneac kunengngina wi megec imoc silwango gborocyunugec.
EXO.38.18	Anu sobeng naguyaac kporuc imoc odahaac kubitkpete twenti nga hongngaac kubitkpete marimong amma emubigeng made imocac odahaac kubitkpete marimong anec. Marikibimemengicngo imoc witic kibia dorong, giweng nga sacsac mema linenwitic memusunggema meu odaac kporuc megec imocngo kibi kibi ifi fingecma feec. 
EXO.38.19	Nga imocac icsira herea hafoangoc neackpac mema haniangina neackpacngoc aieng sacsacngo mema honacngina nga witicngina silwango megec wisickeu kunengngina wi silwango gborocyunugec. 
EXO.38.20	Nga womonggac ngadeau sobeng oda manau yerecgedacma feec, imocac kping sasawa aieng sacsacngo megec.
EXO.38.21	Anu Mose ye 
EXO.38.22	Anu 
EXO.38.23	Anu yegoc Danggac kisicfunac Ahisamak medahango Oholicaw meficgema ua meec. Yeng kibi aiennu heihei nga marikibimemeac negen negenggoc nga marikibi, kibi kibi arenggeudeac negen negenggoc amma witic kibia dorong, giweng nga sacsac amma linenkporuc pososocngo kporuc memusunggema mekefu kibi kibi fingerec. 
EXO.38.24	Nga kpetiac amaac ua hafoangoc megecdeac gol sesengina sasawa faigec gol imoc talent
EXO.38.26	Anu ngic kifangina twenti namma ende warac osoyunugec tembuc tembuc sasawa yeneac kpetengina 603 550 anec. Ammanu kpetiac amaac ebic feec, imocac sirihau yeni tembuc tembuc beka kpete mocgu,
EXO.38.27	Nga yeni silwa talent 100 gerea hetinggegec patatakeu imocngo kpetiac amaac hania nga 
EXO.38.28	Nga silwa shekelkpete 1 775ngo icsira herea hafoangocac honac mema ic kunengngina wi gborocyunudacma witicngina megec.
EXO.38.29	Anu aieng sacsac seseac onga faifaia imocac ebiha talent kpete 70
EXO.38.30	Anu ye imocngo 
EXO.38.31	nga amasobenggac ic totong yerecgedarec imocac hania nga sobenggac nagutoaac icac hania nga kporucwomonggac kping sasawa amma totong yerecgedarec imocac kping sasawa imocngo medacgec.
EXO.39.1	Anu yeni witic kibia dorong, giweng nga sacsacngo kporuc mema kpetiac amau womonggareng ua megecdeac kpetiac kekecac wambangina megec. 
EXO.39.3	Nga marikibingic yeneng gol hepatanggegec efea yombong anu merecgegec witic fingeru imocngo wiac kibia dorong, giweng, sacsac amma linenwitic pososoc botucnginau faima kporuc memusunggegec kibi kibi fingerec. 
EXO.39.4	Nga 
EXO.39.5	Anu 
EXO.39.6	Anu golwitic mudzema dzegema hoc buma kuneng kpara oniks hoc imohai faigec. Hoc imohai Isracel medacfora yeneac kpacngina mendzicgec. Imoc onga mendzicma kpac imocngo meseriandae, ifi isoc mendzic mendzira. 
EXO.39.7	 Mose dederecge ammiec imocac sirihau hoc imoc masecngakpiac fuayaac kporucac witiau faigec. Imoc Isracel medacfora yeneac negenggec fekefudeac ifi megec.
EXO.39.8	Anu 
EXO.39.9	Imocac tegia neackpac nga yohockango kpougec mocgu anec. Yohockangngo kpougec mocgu anu hereaya socfungoc sasawa span kpete mocgu
EXO.39.10	Anu imocac witiau hoc arenga neackpac faigec, wi imohai hoc buma kuneng yofi arengyunugec. Rubi hoc mocgu topas hoc mocgu nga beryl hoc mocgu, 
EXO.39.11	nga areng imocac bageau emerald hoc safir hoc amma diamong hoc faigec. 
EXO.39.12	Nga areng yereac bagengirau imohai hayacint hoc, agat hoc amma ametist hoc imoc faiyunugec. 
EXO.39.13	Nga emubigeng imohai krisolit hoc, oniks hoc nga yasper hoc faigec. Yeni golwitic mudzema dzegema hoc imoc kibingina gombunga tatacngina mengerema imohai faigec. 
EXO.39.14	Hoc buma kuneng imoc Isracel kisicfora twelf yeneac kpacngina tembuc tembuc modacma faigec. Nga hoc tembuc tembucfu kpacngina tembuc tembuc mendzicgec, imoc onga mendzicma imocngo kpac meseriandae, ifi isoc mendzicgec.
EXO.39.15	Anu yeni 
EXO.39.16	Mema areng yohockang golngo mudzema kambac kambac yohockang golngo mema 
EXO.39.17	Faima seng yohockang golngo memea imoc kambac kambac yohockanggac manau 
EXO.39.18	Nga golwitic tosea yohockang tarec imoc masecngakpiac fuayaac wambau kicnginaubigeng mendanggegec. 
EXO.39.19	Meserima kambac kambac yohockang golngo mema 
EXO.39.20	Amma kambac kambac yohockang golngo mema 
EXO.39.21	Mema 
EXO.39.22	Anu witicngo kporuc kibia dorong mema kporuc masecngakpiac ngakpi herea megec. 
EXO.39.23	Mema botuhau orucacsoc titinga mema wasaingic yeneac ngakpiu feande, siriha ifia isoc, imoc titinga imoc mi tegerudeac yerecgema meserima kpebigec. 
EXO.39.24	Nga ngakpi tegiaac marabeau imohai ine pommegranat icgbomeaac
EXO.39.25	Amma wesic goltegengngo mema pommegranat icgbomeaac botucnginau faigec, 
EXO.39.26	wesic mong nga icgbomea mong amma wesic mong nga icgbomea mong, botuha botuha ifi nga ifi womonggarenggac uangakpi tegia hafoangoc imohai faikenggec. Imoc 
EXO.39.27	Amma linenwitic pososoc mengerema imocngo kporuc mema Aharon nga medacfora yeneac ngakpi manau megec. 
EXO.39.28	Amma orucfu kporuc yerecgegec imocngo duya anec nga nasotoaac dungina imoc linenwitic pososocngo megec. Nga linenkporuc amma linenkporuc yumuyumuyango dzeingina mana gbotogec. 
EXO.39.29	Nga fadeng imoc linen pososoc yumuyumuya nga witic dorong, giweng amma sacsac imocngo megec. Imoc 
EXO.39.30	Amma yeni ira kpetiacac wiac dabac dabac efea goltegengngo mema kpac meserigecdeac onga mendzicandae, ifi isoc imohai yoac yofi mendzicgec, 
EXO.39.31	Amma imoc witic dorongngo witic kuneng mudzema du witiau meserigec feec. Imoc 
EXO.39.32	Yeni ifi amma 
EXO.39.33	Medacma kporucwomong nga imocac wiac sasawa, imocac honaha sasawa, fombonga sasawa, memeseriac ic sasawa nga icsira herea hafoangoc sasawa nga hania sasawa mema Mosearu mekenggec. 
EXO.39.34	Nga kporucama nga wiara sasawa semegecdeac ramangiwaac sebera sacsac amma dolfin kondungyanggac sebera nga mana kpetiac nga kpataning yombonggac kpoructoa katapa hedzickema nanudemoc 
EXO.39.35	amma 
EXO.39.36	nga tatac amma imocac wiara sasawa nga 
EXO.39.37	amma kifa hania goltegengngo memea nga imocac kifa amma imocac wiara sasawa nga kifananangagocac kerecdoku 
EXO.39.38	amma arata golngo memea nga hosogecdeac kerecdoku nga hosuc homungkerengagocac sopo nga kporucama naguyaac kporuc 
EXO.39.39	nga arata aieng sacsacngo memea nga imocac waiac aieng sacsacngo memea nga imocac tofoya nga imocac wiara sasawa amma tera kunengtoa haniagoc 
EXO.39.40	amma amasobennu kporuc nanude nga icsira herea hafoangoc nga witicngina nga kpingngina seria nga 
EXO.39.41	nga kpetiac amau womonggareng ua megecdeac wamba kporucngo memea, imoc Aharonggac kpetiac kekecac wamba nga medacfora yeneac womonggareng uaac wamba, imoc sasawa Mosearu mekenggec meec.
EXO.39.43	Anu Kebungo ua sasawa megecdeac dederecge ayemmeec yeni siriha ifia yombong megec. Anu Mosengo imoc hafoangoc henu ngereeyombonggeu kenecyunuec.
EXO.40.2	“Afo hanac hanaheau wenac uameme kpete mocgu imohai 
EXO.40.3	Nanu imocac manau 
EXO.40.4	Amma tatac ifingoc manau meemma faina tacmanu witiau wiara arenggebesena. Kifanananga mema emma kifaya miacna imohai nambisia. 
EXO.40.5	Nammagec hosuc homungkerenggac arata golngo memea meemma 
EXO.40.6	Amma sesegerec hafoangoc ohogecdeac arata imoc meemma 
EXO.40.7	Tacmanu hanimaringina dzuacgecdeac tera kunengtoa imoc 
EXO.40.8	Taru sobenggac oda faina yerecgedaru odanaguac kporuc gbedickena nambeso.
EXO.40.9	Faima hosogecdeac kerecdoku mema kporucwomong nga wiara sasawa imocac manau kpetiac anggecdeac desiyunuma nadzicyemmena wiac sasawa imoc yeni kpetiac andacgecde. 
EXO.40.10	Amma sesegerecac arata nga imocac wiara sasawa ifingoc hosoma desina arata kpetiac nga kpataning yombong anude. 
EXO.40.11	Amma tera kunengtoa nga hania imoc ifingoc hosoma desina kpetiac ambeso.
EXO.40.12	Ifi amma Aharon nga medacfora hesicyunuma hama 
EXO.40.13	Nadzicyemmema Aharon wamba kpetiac heimina kemeu kerec nadzicmima neac womonggareng kpetiac anudeac desimibesena. 
EXO.40.14	Amma medacfora yeni ifingoc hesicyununa hama nammagec ngakpi herea kporuc isoc heiyemmena kemebeso. 
EXO.40.15	Kemeu mangngina kerec nadzicmidang ifi isocngoc kerec nadzicyemmena yeni neac womonggareng ua mekecbisia. Nga kerec nadzicyemmenade imocac titiha yofi, yeneng nasosoc fingecsahengina feengkefudesoc ua imoc mekecbisia.” 
EXO.40.16	Anu Mose ye 
EXO.40.17	Anu kifa kpete yohockang imocac afo hanac hanaheaac wenac uameme kpete mocgu imohai kporucwomong kpedzigec enec. 
EXO.40.18	Mosengo imohai kporucwomong kpedziu enu hania sasawa faima fombong sasawa faiyunuma fombonggac memeseriac ic amma icsira herea hafoangoc sasawa faidarec. 
EXO.40.19	Faima icsira imocac witiau kporucwomonggac kporucama kperahaec. Imoc 
EXO.40.20	Faima 
EXO.40.21	Heima katapa imoc kporucwomonnu meemma fau taru 
EXO.40.22	Amma tatac imoc 
EXO.40.23	Tacmanu imocac witiau 
EXO.40.24	Amma kifanananga imoc 
EXO.40.25	Amma 
EXO.40.26	Faima arata golngo memea imoc 
EXO.40.27	Taru imocac witiau hosuc homungkereng homuna gombunga ohoec, imoc 
EXO.40.28	Amma kporucwomonggac naguu kporuc gbedickeu nanec.
EXO.40.29	Gbedickema sesegerec dzeudeac arata imoc 
EXO.40.30	Anu nadzic nadzicac tera kunengtoa imoc 
EXO.40.31	Kemeu Mose nga Aharon amma medacfora yeni imohacnac kpakema hanimaringina dzuackecgec. 
EXO.40.32	Yeni 
EXO.40.33	Anu wiac imoc wisickedaru kporucwomong nga arata hafoangoc yerecgedacma amasobeng odayagoc mema kporuha faima sobenggac nagutoaac kporuc gbedickeu nanec. Mose ye ifi amma ua imoc mesidarec.
EXO.40.35	Nga 
EXO.40.36	Anu Isracel medacfora sasawa yeni henggec hoengngo kporucwomong imoc wama enu yacma efaima singngina torokpema kengkecgec. Imoc bangec kisiu kengkecgecsoc ifi angkecgec. 
EXO.40.37	Nga hoengngo mi yaru isoc yeni tomai kecmagec wenac uameme damohai yaru yeni modacma kengandae. 
EXO.40.38	Imoc yofiac, wenacfu 
NUM.1.2	“Ngeni isracelngic kpebungngina hafoangoc yenearunac ngic sasawa fingecsahengina nga amaarengnginasoc modacma kpetengina mebisia. Ngeni ngic tembuc tembuc sasawa yeneac kpacnginaac kpete mebisia. 
NUM.1.3	Ge nga Aharon ngeri isracelngic sasawa kifangina twentiunac namma ende nga dzikacfu naric kenggecdeacsoc andae yeneac kpetengina mema wasaingichabufocngina modacma arengyunudacbesera. 
NUM.1.4	Nga Isracelac kisicfunac kisic twelf, imoc yeneac ngicenara mocgu mocgu, imoc kisicnginasoc amaarengnginaac ngicenara yombong, yeni ngerearu torokpema tacbisia. 
NUM.1.5	Amma ngic yomoc yeneng ifi meficngurubisia:
NUM.1.5	Recuwen yearunac Sedecur medaha Elitsur
NUM.1.6	Simecon yearunac Tsurisadai medaha Selumicel
NUM.1.7	Yehuda yearunac Amminadaw medaha Naheson,
NUM.1.8	Yissaskar yearunac Tsucar medaha Netanecel,
NUM.1.9	Dzewulun yearunac Helon medaha Elicaw,
NUM.1.10	Yosef medachora Efrayim
NUM.1.10	yearunac Ammihud medaha Elisamac,
NUM.1.10	Manasse yearunac Peda-Tsur medaha Gameclicel,
NUM.1.11	Binyamin yearunac Gideconi medaha Awidan,
NUM.1.12	Dan yearunac Ammishadai medaha Ahicedzer,
NUM.1.13	Aser yearunac Akeran medaha Pagicel,
NUM.1.14	Gad yearunac Decucel medaha Elyasaf,
NUM.1.15	nga Naftali yearunac Enanggac medaha Ohiran.”
NUM.1.17	Ye ngic imoc sasawa kpacngina kparu Mose nga Aharon yeri kemma yeni meyunuoc. 
NUM.1.18	Anu yeni afo kpete yohockang imocac wenac kpete mocgu, imohai ngichabu hafoangoc kpedzucyunugec. Kpedzucyunuma fingecsahengina nga amaarengnginasoc modacma ngic tembuc tembuc sasawa kifangina twentiunac namma ende yeneac kpacngina tembuc tembuc kpacarennu arengyunuma kpetengina medacgec. 
NUM.1.19	Imoc 
NUM.1.20	Ye fingecsahengina nga amaarengnginasoc modacma kpetengina arenggeec. Yeni ngic tembuc tembuc sasawa kifangina twentiunac namma ende nga dzikacfu kenggecdeacsoc andacgec, yeneac kpetengina tembuc tembuc megec. Nga Isracel morocmedaha Recuwenggac medacfora yeneac fingecsahe yenearunac hanahema kpetengina kpeturanggema yofi anec:
NUM.1.21	Recuwenggac kisicfunac 46 500,
NUM.1.22+NUM.1.23	Simeconggac kisicfunac 59 300,
NUM.1.24+NUM.1.25	Gadac kisicfunac 45 650,
NUM.1.26+NUM.1.27	Yehudaac kisicfunac 74 600,
NUM.1.28+NUM.1.29	Yissaskarac kisicfunac 54 400,
NUM.1.30+NUM.1.31	Dzewulunggac kisicfunac 57 400,
NUM.1.32+NUM.1.33	Efrayimac kisicfunac 40 400,
NUM.1.34+NUM.1.35	Manasseac kisicfunac 32 200,
NUM.1.36+NUM.1.37	Binyaminggac kisicfunac 35 400,
NUM.1.38+NUM.1.39	Danggac kisicfunac 62 700,
NUM.1.40+NUM.1.41	Aserac kisicfunac 41 500,
NUM.1.42+NUM.1.43	nga Naftaliac kisicfunac 53 400.
NUM.1.44	Mose nga Aharon amma Isracel ngicenarafocngina twelf imoc yeneng ngichabu imoc kpetengina mema wasaihabufocnginaacsoc arengyunugec. Nga ngic twelf imoc yeni tembuc tembuc sasawa Isracelac kisicfunac nga amaarengnginasoc, imocac enara amma kecgec. 
NUM.1.45	Nga yeni amaarengngina fekenec, imoc modacma isracelngic sasawa kifangina twentiunac namma ende nga dzikacfu kenggecdeacsoc anggec nga wasaihabufocnginasoc arengyunugec 
NUM.1.46	yeneac kpetengina mema kpeturanggegec imoc 603 550 anec.
NUM.1.47	Anu imoc yeneac botucfunac Lewiac kisicfunac ngic yeneac kpetengina mong mi megec amma wasaingic yenigoc mi arengyunugec. 
NUM.1.48	Imoc yofiac, 
NUM.1.49	“Ge Lewiac kisicfunac ngic yeni ine wasaingic yenigoc mi arengyunubesena amma kpetengina isracelngic goa yenigoc mi mebesena. 
NUM.1.50	Ge ine yeni uayoac yofi yemmebesena, yeni 
NUM.1.51	Nga yeni kporucamabangec mong wama kporucwomong mema bangec monnu mekembeso negenggec, imohai Lewiac kisicarengfora yenengsac kporucwomonggac wiac sasawa kpedzucnema tofoho kembisia amma yenengngoc kporucwomong monggoc kpedzigec emma nambeso. Anu ngic mongngo imocac wegenahau haudeu ye homecfu faibeso. 
NUM.1.52	Isracelngic tembuc tembuc sasawango kpetengina kibiagoc
NUM.1.53	Nga Anutuac herebungo isracelngicngac kpebungngina witiau mi enudeac Lewiac kisicarengfora yeni 
NUM.1.54	Anu isracelngicngac yeni 
NUM.2.2	“Isracelngicngac amaarenginasoc yenang dzikacac kpete kibiagoc
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	Imocac hoangau, wenac ere ereaubigeng yai Yehudaac habu yeni enara kecma kpetengina kibinginagoc
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	Kisic ngicenara kpetengina
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	Yehuda, Amminadaw medaha Naheson, 74 600
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	Yissaskar, Tsucacar medaha Netanecel, 54 400
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	Dzewulun, Helon medaha Elicaw, 57 400
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	Kpeturanggeu 186 400
NUM.2.3+NUM.2.4+NUM.2.5+NUM.2.6+NUM.2.7+NUM.2.8+NUM.2.9	“Kenggecde naso imohai habu imoc yenennoc efaima waraima arenggoc hanahema kengkecbisia.
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	Sautbigeng imohai Recuwenggac kporucamahabu yeni kpetengina kibiagoc gununggegec embeso. Enu ngicngac kporucamangina imocac bageau kpedzigec enu guru mema wasaihabufocnginasoc modacma ihai tackembisia. Anu areng yomoc yeni yeneac kpetenginaac bageau wasaingichabunginaacsoc takecbisia.” Yeneac arennu kisicngina nga ngicenarafocnginasoc imoc yofi:
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	Kisic ngicenara kpetengina
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	Recuwen, Sedecur medaha Elitsur, 46 500
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	Simecon, Tsurisaddai medaha Selumicel, 59 300
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	Gad, Recucel medaha Elyasaf, 45 650
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	Kpeturanggeu 151 450
NUM.2.10+NUM.2.11+NUM.2.12+NUM.2.13+NUM.2.14+NUM.2.15+NUM.2.16	“Anu kenggecdesoc areng imoc yeneng efaima arenggoc Yehudaac habu yeneac ngadenginau kengkecbisia.
NUM.2.17	Anu kporucamahabutoa yohockang waraiyemmegec Lewiac kisicarengfora yeneng yeneac ngadenginau yacma 
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	Wenac keme kemeaubigeng kporucamangina kpedzima guru mema tackenggecde yeni wasaingichabufocnginaacsoc modacma Efrayim kporucamahabu yeneac kpetengina kibiagoc, imocac bageau takecbisia.” Yeneac arennu kisicnginasoc amma ngicenarafocnginasoc imoc yofi:
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	Kisic ngicenara kpetengina
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	Efrayim, Ammihud medaha Elisamac, 40 500
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	Manasse, Peda-Tsur medaha Gameclicel, 32 200
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	Binyamin, Gideconi medaha Awidan, 35 400
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	Kpeturanggeu 108 100
NUM.2.18+NUM.2.19+NUM.2.20+NUM.2.21+NUM.2.22+NUM.2.23+NUM.2.24	“Yeni efaima Recuwen nga Lewiac habu yeneac ngadenginau kengkecbisia.
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	Notfubigeng kporucamangina kpedzima guru mema kecgecde, yeni wasaihabunginasoc modacma Danggac kporucamahabu yeneac kpetengina kibiagoc imocac bageau takecbisia.” Yeneac arennu kisicnginasoc amma ngicenarafocnginasoc imoc yofi:
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	Kisic ngicenara kpetengina
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	Dan, Ammisaddai medaha Ahicedzer, 62 700
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	Aser, Oheran medaha Pagicel, 41 500
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	Naftali, Enan medaha Ahira, 53 400
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	Kpeturanggeu 157 600
NUM.2.25+NUM.2.26+NUM.2.27+NUM.2.28+NUM.2.29+NUM.2.30+NUM.2.31	“Habu imoc yeni efaima kpetengina kibiagoc gununggegec enu imoc modacma wisic wisickeau yacma kengkecbisia.”
NUM.2.32	Anu yeni isracelngic imoc amaarengnginasoc modacma wasaiarengnginau arengyunuma kpetengina megec. Amma kpetememengic yeni ngic sasawa kporucamahabunginausoc kecgec, yeni wasaingichabufocnginasoc modacma kpetengina mema kpete imoc kpeturanggegec imoc ngic 603 550 anec. 
NUM.2.33	Anu 
NUM.2.34	Isracelngicngac yeni 
NUM.3.1	K
NUM.3.2	Aharon medacfora yeneac kpacngina yofi, morocmedaha yeac kpara Nadaw nga yeac bageau Awihu nga Elecadzar amma Itamar. 
NUM.3.3	Nga Aharon medacfora imoc yeneng womonggareng ua mekecgecdeac desiyunuma kerecdoku nadzicyemmegec. 
NUM.3.4	Anu Nadaw nga Awihu yeri ine Sinai bangec kisiu hosuc kpaeyagoc
NUM.3.5	Anu 
NUM.3.6	“Lewiac kisicfunac yeneng womonggareng Aharonggac kicfu namma yeac marimefic ua mema kecgecdeac hesicyununa yei habisia. 
NUM.3.7	Yeneng kporucwomonnu marimefic ua mekecma ye nga ngichabu hafoangoc yeneac ua 
NUM.3.8	Yeni kporucwomonnu ua mema 
NUM.3.9	Geng Lewiac kisicarengfora Aharon nga medacfora yemmebesena anu yeni yeneac amma kecbisia. Imoc yofiac, isracelngicngac yeneng sese dema imoc Aharon migecde. 
NUM.3.10	Anu ge Aharon nga medacfora yeni womonggareng ua megecdeac faiyunubesena nga ngic mongngo ua imoc meudeac mewegenema haudeu ye homecfu faibesonga.”
NUM.3.11	Anu K
NUM.3.12	“Negennec, ni isracelngicngac yeneac botucfunac nenggac herenginaunac warac warac fingecgec sasawa, morocmedacfocnginanoc, yeneac turunga kpougecdeac Lewiac kisicarengfora segereyunuma meisingyunuai. Yeni neac areng yombong. 
NUM.3.13	Imoc yofiac, warac warac fingecgec yeni sasawango neac. Ni Aigitabangecfu ngic nga yang warac warac fingecgec, imoc yunuhomeai, naso imohai isracelngicngac botucnginau ngic nga ramaburumakafocngina, imoc yeneac warac warac fingecdacgec, yeni momoc sasawa neac kpetiacareng anggecdeac segereyunuma desiyunuai. Ninoc K
NUM.3.14	Anu K
NUM.3.15	“Ge Lewi medacfora yeni amaarengnginasoc nga fingecsahenginasoc arengyunuma sabac ngic afongina mocgunac namma ende kpetengina medacbesena.” 
NUM.3.16	Ifi deu Mose ye K
NUM.3.17	Lewi medacfora yeneac kpacngina yofi, Gereson, Kehat nga Merari. 
NUM.3.18	Gereson medachora yeri fingecsahengirasoc kpacngira yofi, Liwni nga Simeci. 
NUM.3.19	Kehatac medacfora yeni kpacngina fingecsahenginasoc yofi, Ameram, Itsahar nga Heweron amma Udzicel. 
NUM.3.20	Nga Merari medachora yeri fingecsahengirasoc kpacngira yofi, Maheli nga Musi. Imoc Lewi kisicfunac yeneac fingecsahengina nga amaarengnginasoc anec.
NUM.3.21	Anu Gereson yearunac Liwniac fingecsahe nga Simeciac fingecsahe, imoc yeni fingecgec. 
NUM.3.22	Anu ngic sasawa afongina mocgunac namma ende arengyunuma yeneac kpetengina megec imoc 7 500 anec. 
NUM.3.23	Nga Geresonggac fingecsaheunac, imoc yeni kporucwomong ngadeaubigeng, imoc wenac keme kemeaubigeng, imohai kporucamangina kpedzima guru mema tackenggec. 
NUM.3.24	Nga geresonngic yeneac fingecsahenginaac enarangina imoc Lacel medaha Elyasafngo kefec. 
NUM.3.25	Nga Gereson arengfora yeni wiac yofi garenggegecdeac deyec deyemmea, yeni 
NUM.3.26	Yeni ifingoc sobenggac kporuc hongngoc nanggec amma sobeng kporucwomong nga arata yerecgeec, imocac naguyaac kporuc nga kporucamaac witic sasawa nga womonggac wiac sasawa ifia, yeni wiac imoc garenggema kecgecdeac degec.
NUM.3.27	Anu Kehat yeneac fingecsaheunac yeni yofi, Ameramac fingecsahe nga Yitsarac fingecsahe nga Heweronggac fingecsahe amma Udzicelac fingecsahe, areng imoc sasawa yeni Kehatac fingecsaheunac. 
NUM.3.28	Nga ngic imoc sasawa afongina mocgunac namma ende, imoc yeni osoyunugec kpetengina 8 600 anec. Ngic imoc yeni sinnu kengkecgec kpetiac amau wiac kpetiac fekecde, imoc garenggema kecgecdeac degec. 
NUM.3.29	Nga Kehatac fingecsaheunac yeni kporucwomonggac pandzengau sautfubigeng imohai kporucamangina kpedzigec enu guru mema tackenggec. 
NUM.3.30	Nga kehatngic fingecsahearengnginaac yeneac enarangina imoc Udzicel medaha Elitsafango anec. 
NUM.3.31	Nga yeni ua yomoc megecdeac deyec deyemmea, yeni sinnu kengkecgec imohai katapa, tatac, kifanananga, arata nga kpetiac ama imocac uaac wiara sasawa garenggema kecgec. Amma yeni ifingoc kpetiac amaac naguac kporuc nga imocac ua sasawa mema kecgec. 
NUM.3.32	Anu Lewiac kisicfunac sasawa yeneac enaratoangina imoc Elecadzar, womonggareng Aharon yeac medaha. Yeng kpetiac amau ngic womonggareng kecgec nga marimefic uaya mekecgec, yeneac gareng kuneng amma kefec.
NUM.3.33	Anu Merari yearunac Mahliac fingecsahe nga Musiac fingecsahe yeri ereoc. Yomoc merariareng yeneac fingecsahe. 
NUM.3.34	Nga ngic imoc yenearunac ngic sasawa afongina mocgunac namma ende, yeni arengyunuma kpetengina megec, imoc 6 200 anec. 
NUM.3.35	Nga meraringic yeneac fingecsahearenggac enarangina imoc Awihail medaha Tsuricelngo kefec. Yeni kporucwomonggac pandzengau notfubigeng kporucamangina kpedzigec enu imohai guru mema tackenggec. 
NUM.3.36	Nga areng imoc yeni uaarengngina yomoc megecdeac deyec deyemmea, yeni kporucwomonggac fombong nga icsira odac odac, icsira herea hafoangoc nga haningina nga imocac wiac sasawa imoc garengyunugecdeac degec. 
NUM.3.37	Amma yeni icsira herea haninginagoc sobeng yerecgema nangkendae nga kpingngina nga witicngina sasawa momoc garenggegecdeac degec.
NUM.3.38	Anu 
NUM.3.40	Anu 
NUM.3.41	Ni 
NUM.3.42	Ifi deu Mose ye 
NUM.3.43	Nga morocmedac afongina mocgunac namma ende, yeneac kpacngina tembuc tembuc sasawa arengyunuma kpetengina megec, imoc 22 273 anec.
NUM.3.44	Anu 
NUM.3.45	“Ge isracelngicngac morocmedacfocngina sasawa yeneac turunga lewingic segereyunuma meisingyununa yeni 
NUM.3.46	Nga isracelngicngac yeneac morocmedacfocnginaac kpete imoc lewingic yeneac kpetengina ferahedeac ge ngic 273 imoc yeneac turunga merembesena. 
NUM.3.47	Imocac amma ngic tembuc tembuc sasawa silwa shekelkpete marimong gembisia. Shekelkpete imoc kpetiac amaac shekelkpete fede, imoc modacbesena. Nga shekelkpete mocgu imoc gerakpete twenti ande. 
NUM.3.48	Nga kpete ferahaecac ge dzo imoc Aharon nga medacfora yeni yemmebesena. Imocngo imocac turunga anude.”
NUM.3.49	Anu kpete megec imohai isracelngic yeneac kpetengo lewingic yeneac kpete ferahaecac Mose ye yenearunac turung kpoukpou dzo mema imoc Lewiac kisicarengfora yeneac turunga kpouec. 
NUM.3.50	Ye isracelngicngac morocmedacfocngina yenearunac dzo imoc meec. Nga imoc kpetiac amaac ebiha modacma shekelkpete 1 365
NUM.3.51	Anu Mose ye 
NUM.4.1	Anu 
NUM.4.2	“Ngeri lewingic yenearunac Kehatac medacfora fingecsahengina nga amaarengnginasoc modacma kpetengina mebesera. 
NUM.4.3	Imoc ngic kifangina tetiunac
NUM.4.4	Kehatac medacfora yeni 
NUM.4.5	Anu isracelngicngac kporucamahabunginagoc yeni efaima yacma kembeso ammagec Aharon nga medacfora yeni 
NUM.4.6	Kperahama imocac witiau sel dolfin kondungyanggac seberango memea, imoc witiau monggoc kperahama kporuc kibia dorong imoc momoc witiau kperahama tofoya ring manau sineyuru kembesera.
NUM.4.7	Faima icsogong kpara 
NUM.4.8	Taru kporuc kibia sacsac mong mema wiac imoc sasawaac witiau kperahama dolfin kondungyanggac seberango kperahadacma tofoya sineyuru kembesera.
NUM.4.9	Anu yeni kporuc kibia dorong mong mema kifanananga nga kifagedanga nga fitacgedanga teragedanga amma kerecdokuac sokoha sasawa, imoc wiac imocac uaac wiac sasawa, imoc hedzickedacbisia. 
NUM.4.10	Amma yeni kifanananga nga wiacgedanga sasawa imoc toru mong dolfin kondungyanggac seberango mema, imohai baniyunuma dzake mong tofoyagoc mema witiau faibisia.
NUM.4.11	Ammanu arata golngo memea, imocac witiau kporuc kibia dorong tiamema dolfin kondungyanggac seberango imoc kperahama tofoya sineyuru kembesera.
NUM.4.12	Anu womonggac uaac wiacgedanga sasawa kpetiac womonggac manau mekecandae imoc kporuc kibia dorong, imocac manau baniyunuma imoc dolfin kondungyanggac seberango biranggema tofou faiyunubisia.
NUM.4.13	Nga sese oho ohoac arata imocac hama meickema kporuc kibia giweng imocac witiau kperahabisia. 
NUM.4.14	Nga arata witiau sese ua megecde imocac wiacgedanga sasawa, imoc gerecac teragedanga, saracgedanga, sapacgedanga nga sokoha sasawa faidacbisia. Faima imoc dolfin kondungyanggac seberango kperahama tofoya sineyuru kembesera.
NUM.4.15	Anu Aharon nga medacfora yeni wiac kpetiac sasawa nga imocac wiacgedanga sasawa kperahadacgec wisickeu kporucamahabu sasawa efaima kembeso anggecde naso imohai kehatngic yeni wiac imoc tofohogecdeac efaima habisia. Amma yeni homebauac ine wiac kpetiac imoc meheng kpeheng mong mi ambisia. Kehatac medacfora yeni 
NUM.4.16	Anu womonggareng Aharonggac medaha Elecadzar yeng kporucwomong nga imocac manau wiac kpetiac sasawa fedacde, imoc amma yeneac uagedangngina sasawa garenggedacbeso. Imoc kifaac kerecdoku, hosuc homungkereng, seseac yaka wenacsoc faiandae amma wiac nadzicgecdeac kerecdoku.”
NUM.4.17	Anu 
NUM.4.18	“Ngeri kehatareng
NUM.4.19	Nga wiac kpetiac nga kpataning yombong, imocac wegenahau kemma homebauac yofi ayemmebisia. Aharon nga medacfora yeni ama mana kpetiacfu emma kehatngic tembuc tembuc sasawa yeni noc ua megecde me noc wiac tofohogecde, imoc edeyunubisia. 
NUM.4.20	Nga yeni homebauac yenaoc ine wiac kpetiac imoc kicngina tegiango hembauac manau mong mi embisia.”
NUM.4.21	Anu 
NUM.4.22	“Ge ifingoc Gereson medacfora amaarengngina nga fingecsahenginasoc modacma kpetengina medacbesena. 
NUM.4.23	Nga arengyunuma kpetengina menade ngic imoc yeni kifangina tetiunac namma emma fifti mede amma ua 
NUM.4.24	Nga yeni ua yofi mebisia amma wiac yofi tofohoma mekecbisia. Imoc yeneac uangina. 
NUM.4.25	Yeni kporucwomonggac kporuc nga 
NUM.4.26	Nga yeni ifingoc sobenggac kporuc nangkendemoc nga kporucwomong nga arataac sobenggac nagutoaac kporuc, amasobenggac kporuc amma imocac witicngina nga kporucwomonggac uaac wiac sasawa, imoc yenennoc tofohodacbisia nga imocac ua sasawa mekecbisia. 
NUM.4.27	Nga Aharon nga medacfora yeneng geresonngic dederecge ayemmegec yeni marimeficngina amma finac tofohobisia amma uangina sasawa mekecbisia. Yeni wiac sasawa tofohogecde, imoc maringinau faigec garenggedacma kecbisia. 
NUM.4.28	Anu Geresonggac fingecsaheunac ngic yeni 
NUM.4.29	Anu ge Merari medacfora fingecsahengina nga amaarengnginasoc modacma arengyunuma kpetengina mebesena. 
NUM.4.30	Ge ngic sasawa kifangina tetiunac namma emma fifti mede nga ua naric megecdeacsoc andae, yeni arengyunuma kpetengina mena yeni 
NUM.4.31	Yeni imohai marimefic ua sasawa mebisia, imoc yofi, yeni finac yomoc tofohobisia, kporucwomonggac fombong nga imocac icsira odac odac nga icsira herea hafoangoc sasawa amma yeneac haningina sasawa. 
NUM.4.32	Amma yeni ifingoc icsira herea hafoangoc amasobennu totong yerecgekende, imoc haninginagoc nga kping nga witicngina amma wiacgedangngina sasawa nga imocac uaac wiac sasawa tofohodacbisia. Nga ngic mocgu mocgungo noc wiac tofohogecde, ngeni wiac imocac kpacngina arennu arengyunuma kpacbisia nga yeneng wiac imocac sirihau tofohokecbisia. 
NUM.4.33	Merari medacfora yeneac fingecsahe imoc yeneng 
NUM.4.34	Mose nga Aharon amma ngichabu yeneac enarafocngina yeni Kehatngic fingecsahengina nga amaarengnginasoc modacma arengyunuma kpetengina medacgec. 
NUM.4.35	Ngic imoc yeni kifangina tetiunac namma emma fifti nga yeni 
NUM.4.36	Nga ngic fingecsahenginasoc arengyunuma kpetengina megec yeni 2 750 anggec. 
NUM.4.37	Mose nga Aharon yeri 
NUM.4.38+NUM.4.39	Nga Geresonggac medacfora yeneac fingecsaheunac nga amaarengnginasoc arengyunuma kpetengina megec, imoc ngic sasawa kifangina tetiunac namma emma fifti nga ua naric megecdeacsoc anggec. Yeni 
NUM.4.40	Nga ngic fingecsahengina nga amaarengnginasoc arengyunuma kpetengina megec, yeneac kpetengina 2 630 anec. 
NUM.4.41	Mose nga Aharon yeri 
NUM.4.42+NUM.4.43	Nga Meraringic yeneac fingecsahengina nga amaarengnginasoc modacma arengyunuma kpetengina megec. Ngic kifangina tetiunac namma emma fifti nga ua naric megecdeacsoc anggec yeni sasawa kpetengina megec. Amma yeni 
NUM.4.44	Yeni fingecsahenginasoc modacma arengyunuma kpetengina megec, imoc 3 200 anec. 
NUM.4.45	Mose nga Aharon yeri 
NUM.4.46	Mose nga Aharon amma Isracelac ngicenara yeni ifi amma Lewiarenggac fingecsahengina amma amaarengnginasoc modacma arengyunuma kpetengina medacgec. 
NUM.4.47	Megec ngic imoc yeni kifangina tetiunac namma emma fifti meec. Amma yeni sasawango hama 
NUM.4.48	Ngic imoc arengyunuma kpetengina megec imoc 8 580 anec. 
NUM.4.49	Nga 
NUM.5.2	“Ge isracelngicngac yofi dederecge ayemmena, yeni ngicngac leprahafeinginagoc
NUM.5.3	Kporucamahabuu kekecngina imoc 
NUM.5.4	Ifi deu isracelngicngac yeni imoc modacma ngicngac imoc kporucamahabu kekecnginaunac meicyunuma ngadeau meyunuma kenggec. 
NUM.5.6	“Ge isracelngicngac yoac yofi edeyunubesena, ‘Ngicngac negen negensingngina 
NUM.5.7	Ifi anu ye kopocsic meficgeec imoc deficgebeso. Anu wiac memanganeec, imocac turunga wiac imocac buma fora hafoangoc faibeso nga buma imocac faiffunac mocgu torokpebeso. 
NUM.5.8	Nga ngic manganeec, yeac sactosofora mong mi kecdaeu nga kopocsicac turunga merac mibesonga imoc obohoudeu imocac turunga imoc 
NUM.5.9	Anu isracelngicngac yeni sese kpetiac sasawa womonggarenggac mariu faiandae imoc yeac andacbeso. 
NUM.5.10	Ngic yeni sasawango tembuc tembuc sese kpetiac womonggareng migecde imoc yeac andacbeso. Mongngo wiac mong mekemma womonggarenggac mariu faudeu wiac imoc yeac anude.’ ”
NUM.5.11	Anu 
NUM.5.12	“Ge isracelngicngac yoac yofi edeyunubesena, ‘Faka mong yofi fingerude gedang, ngac mongngo memeturanggac sing segema ewea tobanggema serofaka yofi anude. 
NUM.5.13	Eweango mi hemmanu ngic mongngo ngac yegoc fema yearu sebidokuya faude. Ifi fingeru ngac ye Kebuac hehenu wonongagoc ande, yeng negen negeng imoc mesufuma kefude. Anu faka imocac hania dedengic mong mi kecde nga mongngo mi hemmanu ngac ye faka imoc anec. 
NUM.5.14	Nga kopocsic meficgeec me mi meficgeec, imoc eweango mi negentegecma sifu enemaac negeung anudeu ye enema womonggarenggaru wangecma kembeso.”
NUM.5.15	Anu ye kembeso dema ngac yeac sese momoc mekemma faibeso. Ye bali uha efakpete 1/10 faima sese imocac witiau kerecdoku mong mi hetinggebeso nga wiac homungkerengagoc mi faibeso. Imoc yofiac, sese imoc negeung nga wiac heigboriyemmeudeac sese. Imoc angammeme mangana fingerec, imoc uba negen negengnginau negenggecdeac sese.
NUM.5.16	Anu womonggarengngo ngac imoc hesickeu 
NUM.5.17	Kemma enang mong mema doku kpetiac imohai kpakeu kemeu kporucwomonggac bangecfunac sendung mema imocac witiau fau kemebeso. 
NUM.5.18	Kemeu womonggarengngo ngac ye 
NUM.5.19	Menamma ngacngo yoac deserima deudeac yofi edebeso, “Ge ewegagoc kecmana ngic mongngo gegoc mi feec nga ge sing dindingac mi wadanggac amma Kebuac hehenu kongaha amma kecnecfu sowecdoku aengagoc yomocngo ebic mong mi meficgegembeso. 
NUM.5.20	Me ewegaac bageau kecma sing segema Kebuac hehenu wononggagoc annec nga ngic mongngo gegoc feec isoc,” 
NUM.5.21	Ye ifi dema ngac ye sowecyoac deudeac ammima, torokpema yofi deseribeso, “
NUM.5.22	Nga sowecdoku yomocngo heregau kemema sowecguu kogochiega dzapareu godongga yadibeso. Ifi edeu ngacngo yofi debeso, ‘Fora yombong, ifi fingecnembeso.’
NUM.5.23	Ifi deu womonggareng ye sowecyoac imoc kibi kpoukpouya monnu ohoma doku aengagocngo imoc dzuacbeso. 
NUM.5.24	Dzuacma sowecdoku aengagoc imoc ngac miu neu imocngo heredzoictoa meficgemiude. 
NUM.5.25	Ifi amma ngacac mariaunac negeunggac sese wangecma imoc 
NUM.5.26	Anu sese imohacnac mari mocgu mema aratau wiac heigboriyemmeudeac sese dema hosuc ohobeso. Imocac ngadeau ngac imoc doku neudeac ngombonggema gumebeso. 
NUM.5.27	Nga doku gumeu nema 
NUM.5.28	Nga ngac ye kopocsic mong mi meficgema Kebuac hehenu wononga kpac kongaha yombong anudeu ebic mong mi fingecmimanu torokpema medac naric monggoc kpenanggema meude.
NUM.5.29	Negeunggac singyoac imoc yofi, ngac mongngo eweagoc kecma sing segema Kebuac hehenu wonongagoc anudeac angemeude 
NUM.5.30	me ngic mongngo negeung meficgema enema negeung ammiudeu ine ngic ye enema 
NUM.5.31	Anu ewea ye kopocsiha kpac kecmanu enemango faka mangana anec, imocac ebic tofohobeso.”
NUM.6.2	“Ge isracelngicngac yoac yofi edeyunubesena, ‘Ngic me ngac mongngo 
NUM.6.3	ye waindoku me dokuseria goa mong mi nebeso. Ye waindoku aengagoc nga dokuseria aengagoc wiac goango memea, imoc mi nebeso. Amma waing fora mepusuckeni dokuya maande, waindoku imoc ifingoc mi nebeso nga waing fora gbori me kerenga, imoc sasawa mi nedacbeso. 
NUM.6.4	Ye ifi desiemema kecmanu wiac sasawa waingngo memea, me waing mangganga fede me kpea kpeude imoc mong mi nebeso.
NUM.6.5	Anu ye desiemeemeac nasoya femanungoc orucdzoeya mi merecgebeso. Ye 
NUM.6.6	Amma ye 
NUM.6.7	Nga ye Kebuac hehenu wonongagoc ambacac nonggomanghora me dacmunafora me naingfora yenearunac mongngo homeu yeneac fareng wegenahau ifingoc mi kembeso. Ye Anutuyaac ngic anudeac segereemeec, imocac ma oruhau heima kecdeac amma ifi ambeso. 
NUM.6.8	Imocac ye desiemema naso dedea hafoangoc 
NUM.6.9	Anu ngic mong ye yeac kpeheringau eng bic homeudeu ye desiemeu oruha kpetiac anecac amma imocngo oruha ammiu Kebuac hehenu wonongagoc anudeu ine wenac kpete sewennu kongac kpeude, naso imohai orucdzoeya merecgebeso. 
NUM.6.10	Ifi amma wenac kpete eit imohai gomoc gomoc yohockang me kebesacmedaha yohockang 
NUM.6.11	Mehau womonggarengngo meyuruma mong kopocsic meickeudeac sese dema faima mong imoc yengena kopocsic meickeudeac dema hafoangoc ohobeso. Imoc ye fareng kpesereu kopocsicgoc anecac ifi ambeso. Meu wenac imohaingoc oruha kpetiac anudeac desibeso. 
NUM.6.12	Anu desiemema dedeseriyoara monggoc heigborima segereemema 
NUM.6.14	Kemma wiac yofi 
NUM.6.15	Amma wiac yofi torokpema faibeso, icsogong aenga kpac sakac mocgu, icsogong uha gombunga yombong nga kerecdokugoc yerec yerecgea ifi memea, nga icsebera aenga kpac kerecdokungo hoso hosoya amma seseac yaka nga dokuya dedea imoc ifingoc faibeso.
NUM.6.16	Wiac ifi fau womonggarengngo imoc mema 
NUM.6.17	Anu womonggareng ye ramangiwa nga icsogong aenga kpac sakac mong imoc mema 
NUM.6.18	Fau ngic desiemema kecde ye 
NUM.6.19	Anu ngic desiemema kecma segereemeemeac ma imoc oruha merecgeu wisickeu womonggareng ye ramangiwaac fuaya birikennu oho ohoya nga sakacfunac icsogong mocgu aenga kpac amma icsebera mocgu aenga kpac mema yeac mariu faibeso. 
NUM.6.20	Faima womonggareng ye imoc monggoc wangecma 
NUM.6.21	Imoc ngic segereemema 
NUM.6.23	“Ge Aharon nga medacfora yofi edeyununa, ‘Ngeni isracelngicngac yoac yofi edeyunuma kenecyunubisia,
NUM.6.24	“
NUM.6.25	Ye kicmesuyango nerarangguma henanggubeso.
NUM.6.26	Ye kicmesuya miaru kpahacgumanu ruaea gembeso.”
NUM.6.27	Yeni ifi dema neac kpacna isracelngicngac yeneac witinginau faigecde, imohai ni kenecyunubade.’ ”
NUM.7.1	Mose ye kporucwomong medaru wisickeu wenac imohaingoc kerec nadzicmima kpetiac anudeac desima imocac wiacgedanga sasawa nga arata amma wiacgedanga sasawa imoc momoc nadzicmidacma kpetiac anggecdeac desiyunuec. 
NUM.7.2	Anu Isracelac ngicenarafocngina imoc amaarengnginaac oruhafocngina yeneng ngic arengyunuma kpetengina megec yeneac enarafocngina anggec amma sesengina mehagec. 
NUM.7.3	Yeni sesengina yofi mehama 
NUM.7.4	Ifi anggec 
NUM.7.5	“Ge wiac imoc sasawa enara yeneac mariunac menade imoc 
NUM.7.6	Ifi edeu Mose ye kereta nga burumakangiwa gbomangina meic meickea imoc meyunuma lewingic yemmeec. 
NUM.7.7	Ye Geresonggac areng yeneng ua megecde, imocac negensima kereta yohockang nga burumakangiwa neackpac imoc yeni yemmeec. 
NUM.7.8	Yemmema Meraringic yeneng ua megecdeac kereta neackpac nga burumakangiwa eit imoc yemmeec. Yeni sasawa womonggareng Aharon yeac medaha Itamarngo yenenggareng ayemmemanu yeac bageu ua megecde, ua imocac negensima yeneac mariu faiyunudarec. 
NUM.7.9	Nga kehatngic yeneac ua imoc wiac kpetiac fuanginau tofohogecdeac deyec deyemmea imocac amma yeni mong mi yemmeec.
NUM.7.10	Nga arata kerecdoku nadzicmiec wenac imohaingoc ngicenara yeneng arata desi desiac sesengina arata fanihau faigec. 
NUM.7.11	Anu 
NUM.7.12	Ifi anu wenac kpete mocgu imohai Yehudaac kisicfunac Amminadaw medaha Nahesongngo sese faiec.
NUM.7.13	Yeng sese dema tera mong silwango memea mehama faiec, imocac ebiha shekelkpete 130
NUM.7.14	Amma ye sokoc mong golngo memea faiec, imocac ebiha shekelkpete ten
NUM.7.15	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.16	Nga ye kopocsic meic meickeac seseac negemma noningngiwa mong faiec. 
NUM.7.17	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Amminadaw medaha Nahesongngo sesea ifi faiec.
NUM.7.18	Anu wenac kpete yohockang, imohai Yissaskar areng yeneac ngicenarangina Tsucar medaha Netanecelngo sesea mehaec.
NUM.7.19	Amma yeng sese yofi faiec, tera mong silwango memea mehama faiec, imocac ebiha shekelkpete 130 anec. Nga ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.20	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.21	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa mong kifaya mocgu angana imoc faiec. 
NUM.7.22	Nga ye kopocsic meic meickeac seseac negemma noningngiwa mong faiec. 
NUM.7.23	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Tsucar medaha Netanecelngo sesea ifi faiec.
NUM.7.24	Anu wenac kpete harebec, imohai Dzewulun arennunac yeneac ngicenarangina Helon medaha Elicawngo sesea mehaec.
NUM.7.25	Amma yeng sese yofi faiec, tera mong silwango memea mehama faiec, imocac ebiha shekelkpete 130 anec. Nga ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.26	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.27	Amma sesegerec hafoangoc ohogecdeac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.28	Nga ye kopocsic meic meickeac seseac negemma noningngiwa mong faiec. 
NUM.7.29	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Helon medaha Elicawngo sesea ifi faiec.
NUM.7.30	Anu wenac kpete neackpac imohai Recuwen areng yeneac ngicenarangina Sedecur medaha Elitsurngo sesea mehaec.
NUM.7.31	Amma yeng sese yofi faiec, tera mong silwango memea mehama faiec, imocac ebiha shekelkpete 130 anec. Nga ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.32	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.33	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu mi angana imoc faiec. 
NUM.7.34	Nga ye kopocsic meic meickeac seseac negemma noningngiwa mong faiec. 
NUM.7.35	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong amma noningngiwa marimong amma ramangiwa medaha kifangina mocgu angana marimong faiyunuec. Imoc Sedecur medaha Elitsurngo sesea ifi faiec.
NUM.7.36	Anu wenac kpete marimong, imohai Simecon areng yeneac ngicenarangina Tsurishaddai medaha Selumicelngo sesea mehaec.
NUM.7.37	Amma yeng sese yofi faiec, tera mong silwango memea mehama faiec, imocac ebiha shekelkpete 130 anec. Nga ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.38	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.39	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu mi angana imoc faiec. 
NUM.7.40	Nga ye kopocsic meic meickeac seseac negemma noningngiwa mong faiec. 
NUM.7.41	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Tsurishaddai medaha Selumicelngo sesea ifi faiec.
NUM.7.42	Anu wenac kpete siks imohai Gad areng yeneac ngicenarangina Decucel medaha Elyasafngo sesea mehaec.
NUM.7.43	Amma yeng sesea yofi faiec, tera mong silwango memea mehama faiec, imocac ebiha shekelkpete 130 anec. Amma ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.44	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.45	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.46	Nga ye kopocsic meic meickeac seseac negemma noningngiwa mong faiec. 
NUM.7.47	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Decucel medaha Elyasafngo sesea ifi faiec.
NUM.7.48	Anu wenac kpete sewen, imohai Efrayim areng yeneac ngicenarangina Ammihud medaha Elisamacngo sesea mehaec.
NUM.7.49	Amma yeng sese yofi faiec, tera mong silwango memea mehama faiec, imocac ebiha shekelkpete 130 anec. Amma ye sokoc mong silwango memea faiec, imocac ebiha shekelkpete 70 anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.50	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.51	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana, imoc faiec. 
NUM.7.52	Nga ye kopocsic meic meickeac seseac negemma noningngiwa mong faiec. 
NUM.7.53	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Ammihud medaha Elisamacngo sesea ifi faiec.
NUM.7.54	Anu wenac kpete eit imohai Manasse areng yeneac ngicenarangina Peda-Tsur medaha Gameclicelngo sesea mehaec.
NUM.7.55	Anu ye sese yofi faiec, tera mong silwango memea mehama faiec, imocac ebiha shekelkpete 130 anec. Nga ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga teratoau wit uha gombunga yombong kerecdokugoc yerec yerecgea imoc wake wakea taroc. 
NUM.7.56	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.57	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.58	Nga ye kopocsic meic meickeac seseac negemma noningngiwa mong faiec. 
NUM.7.59	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Peda-Tsur medaha Gameclicelngo sesea ifi faiec.
NUM.7.60	Anu wenac kpete nain, imohai Binyamin areng yeneac ngicenarangina Gideconi medaha Awidangngo sesea mehaec.
NUM.7.61	Anu ye sese yofi faiec, tera mong silwango memea mehama faiec, imocac ebiha shekelkpete 130 anec. Amma ye sokoc mong silwango memea faiec, imocac ebiha shekelkpete 70 anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.62	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.63	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.64	Nga ye kopocsic meic meickeac seseac negemma noningngiwa mong faiec. 
NUM.7.65	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Gideconi medaha Awidangngo sesea ifi faiec.
NUM.7.66	Nga wenac kpete ten, imohai Dan areng yeneac ngicenarangina Ammisaddai medaha Ahicedzerngo sesea mehaec.
NUM.7.67	Anu ye sese yofi faiec, tera mong silwango memea mehama faiec, imocac ebiha shekelkpete 130 anec. Amma ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.68	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.69	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.70	Nga ye kopocsic meic meickeac seseac negemma noningngiwa mong faiec. 
NUM.7.71	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Ammisaddai medaha Ahicedzerngo sesea ifi faiec.
NUM.7.72	Anu wenac kpete ilewen, imohai Aser areng yeneac ngicenarangina Ohran medaha Pagicelngo sesea mehaec.
NUM.7.73	Anu ye sese yofi faiec, tera mong silwango memea mehama faiec, imocac ebiha shekelkpete 130 anec. Amma ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.74	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.75	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.76	Nga ye kopocsic meic meickeac seseac negemma noningngiwa mong faiec. 
NUM.7.77	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Ocran medaha Pagicelngo sesea ifi faiec.
NUM.7.78	Anu wenac kpete twelf, imohai Naftali areng yeneac ngicenarangina Enan medaha Ahiracngo sesea mehaec.
NUM.7.79	Anu ye sese yofi faiec, tera mong silwango memea mehama faiec, imocac ebiha shekelkpete 130 anec. Amma ye sokoc mong silwango memea faiec, imocac ebiha shekelkpete sewenti anec. Kpete imoc kpetiac amaac shekelkpeteac sirihau memea. Nga seseac yakaac negemma terau nga sokocfu wit uha gombunga yombong kerecdokugoc yerec yerecgea imoc wake wakea taroc. 
NUM.7.80	Amma ye sokoc mong golngo memea faiec, imocac ebiha shekelkpete ten anec nga imoc hosuc homuna gombungaac kerecngo wakema tarec. 
NUM.7.81	Amma sesegerec hafoangoc oho ohoac negemma burumakangiwa mocgu kifaya mocgu angana nga ramangiwa mong amma ramangiwa medaha mong kifaya mocgu angana imoc faiec. 
NUM.7.82	Nga ye kopocsic meic meickeac seseac negemma noningngiwa mong faiec. 
NUM.7.83	Amma ruaeac sese yenahafoc negecdeac negemma burumakangiwa gbomea meic meickea yohockang nga ramangiwa marimong, noningngiwa marimong amma ramangiwa medaha kifangina mocgu angana marimong faiyunuec. Imoc Enan medaha Ahiracngo sesea ifi faiec.
NUM.7.84	Isracelac ngicenarafocngina yeni arata kerecdoku nadzicmigecac nasotoau imohaingoc desi desiac sese yofi faidacgec, tera silwango memea twelf nga teratoa silwango memea twelf amma sokoc golngo memea twelfngoc. 
NUM.7.85	Nga tera silwango memea mocgu mocguac ebicngina imoc shekelkpete 130 anec nga sokoc silwango memea mocgu mocguac ebicngina imoc shekelkpete sewenti anec. Wiac sasawa silwango memea yeneac ebicngina imoc shekelkpete 2 400
NUM.7.86	Amma sokoc twelf golngo memea hosuc homungkerenggac sopogoc wake wakea tacgec, mocgu mocgu sasawa imocac ebicngina imoc shekelkpete ten anec. Sokoc golngo memea sasawa yeneac ebicngina imoc kpeturanggema shekelkpete 120
NUM.7.87	Nga ramaburumaka sasawa sesegerec hafoangoc oho ohoac negemma mehagec imoc burumakangiwa twelf, ramangiwa twelf nga ramangiwa medaha kifangina mocgu angana imoc twelf, imoc sasawa sese imocac yakagoc faigec. Amma kopocsicac seseac negemma noning twelf, ifi faigec. 
NUM.7.88	Nga ruaeac sese yenahafoc negecdeac ramaburumaka sasawa imoc burumakangiwa twentifo, ramangiwa siksti, noning siksti, ramangiwa medaha kifangina mocgu angana sikstingoc faigec. Imoc arata kerecdoku nadzicmima sese imohai faidacma desigec.
NUM.7.89	Anu Mose ye 
NUM.8.2	“Ge Aharon yofi edena, ‘Ge kifa sewen miacyunuma tatacnginau faiyununa ihai kifananangaac hoangau mekperagibisia.’ ”
NUM.8.3	Ifi deu Aharon ye 
NUM.8.4	Nga kifanananga imoc gol hamango heimengere amma megec. Haniaunac engkecma fawau wisickede wiara imoc sasawa gol heimengere amma megec. Imoc 
NUM.8.5	Anu 
NUM.8.6	“Ge isracelngicngac yeneac botucfunac lewingic segereyunuma meisingyunuma medzuacyunubesena. 
NUM.8.7	Ge yofi ayemmema dzuacyunubesena, yeni kongaha anggecdeac ge kongaha anganggac doku gigina yenerebeso. Nga yeni kemma sebidzongina sasawa heidacma wambangina dzuacdacbisia. Yeni ifi amma kongaha andacgecde. 
NUM.8.8	Ifi amma yeni burumakangiwa mocgu kifaya mocgu angana mema sese imocac yaka dema wit uha gombunga yombong mema kerecdokugoc yerecgema faidacbisia. Nga geng burumakamedaha mong mena imocngo kopocsic meic meickeac sese ambeso. 
NUM.8.9	Mema lewingic hesicyunuma 
NUM.8.10	Lewingic hesicyunuma 
NUM.8.11	Ifi anggec Aharongngo isracelngic yeneac sese, imoc sese fendzonggeandae,
NUM.8.12	Anu lewingic yeneng maringina burumakangiwaac orucngirau faima mong imoc ngaba meic meickeac sese dema faibisia nga mong imoc lewingic, yeneac 
NUM.8.13	Ifi amma lewingic Aharon nga medacfora yeneac kicnginau faiyununa yeneng 
NUM.8.14	Ge ifi amma Lewiac kisicarengfora isracelngicngac yeneac botucfunac segereyunuma meisingyununa yeni neac areng amma kecbisia.
NUM.8.15	Nga geng dzuacyununa kongaha anggecdeac sese fendzonggeandae, ifi isoc kpabangyunuma neac kicfu faiyununa yeni 
NUM.8.16	Yeni isracelngic yeneac botucfunac segereyunuma sesengina dema nenggec. Isracelngic yeni nonggo heremanaunac morocmedacfocngina sasawa imocac turunga imoc lewingic yeni neac yombong amma kecgecdeac segereyunuma meisingyunuai. 
NUM.8.17	Isracelngic yeneac botucnginau ngic me yang warac warac fingecgec yeni sasawa neac yombong. Ni Aigitabangecfu warac fingec fingera kpebucyunudarai wenac imohaingoc neac kpetiacareng anggecdeac dema segereyunuma desiyunuai. 
NUM.8.18	Imocac ni isracelngicngac yeneac waracmedacfocngina yeneac turunga lewingic segereyunuma meyunuai. 
NUM.8.19	Anu isracelngic sasawa yeneac botucnginaunac lewingic segereyunuma meyunuma sese dema Aharon nga medacfora yeni yemmeai. Yemmema isracelngic ngeni 
NUM.8.21	Yeni Lewingic kongaha anggecdeac faka amma wambangina dzuacgec Aharongngo 
NUM.8.22	Anu imocac ngadeau lewingic yeni Aharon nga medacfora yeneng yenenggareng ayemmemagec yeneac bageu kecma uangina megecdeac 
NUM.8.23	Anu 
NUM.8.24	“Lewingic yeneac kekec yofi ambeso, ngic kifangina twentifaiffunac namma ende yeni 
NUM.8.25	Nga lewingic kifangina fifti anu ine ua imoc wama arennu monggoc mi mebisia. 
NUM.8.26	Yeni ine medacfocngina 
NUM.9.2	“Isracelngicngac ngeni naso dedeau onggoc onggongge nasotoa takecbisia. 
NUM.9.3	Imoc afo yomocac wenac kpete fotin
NUM.9.4	Ifi edeu Mose ye isracelngicngac yeni onggoc onggongge nasotoangina negensima tacgecdeac edeyunuec. 
NUM.9.5	Edeyunuu yeni afo kpete mocgu, imocac wenac kpete 14, imohai ama marai anu Sinai bangec kisiu onggoc onggongge nasotoa imoc tacgec. Yeni 
NUM.9.6	Anu goa yeni fareng kpeserema Kebuac hehenu wonongnginagoc amma kecgecac wenac imohai onggoc onggongge nasotoangina imoc negensima tacgecdeac osigec. Osima wenac imohaingoc Mose nga Aharon yerearu kemma 
NUM.9.7	Mose yofi edegec, “Neni fareng kpeserema Kebuac hehenu wononninagoc amma kecdimbe. Anu neni naso memea imohai yombong isracelngicngac yenigoc kecma 
NUM.9.8	Ifi degec Mosengo yofi edeyunuec, “Ngeni tomai kecmagec 
NUM.9.9	Ifi deu 
NUM.9.10	“Ge isracelngicngac yofi edeyununa, ‘Ngenearunac me fingecsahengina yenearunac mongngo fareng mong kpeserema Kebuac hehenu wonongagoc amma kefude me bangec hereau kenudeac sinnu kenudeu, yeng sifu 
NUM.9.11	Ebicnginagoc yeni afo kpete yohockang imocac wenac kpete fotin, ama marai anu imohai nasotoa takecbisia amma makekenggac ramamedaha imoc icsogong aenga kpac nga mondzang hodungagocgoc nebisia. 
NUM.9.12	Nga maunga mong wagec tacmanu ama mi wereckembeso nga sic mong mi hetackebisia. Onggoc onggongge nasotoaac singseria fede, imocac siricfu modacdacma tacbisia. 
NUM.9.13	Nga ngic mong ye Kebuac hehenu kongaha kecma onggoc onggongge nasotoa eng wama mi tarude me bangec hereau mi kenude nga sifu onggoc onggongge nasotoa mi tarudeu, ye ngicngacareng tosofora yeneac botucfunac meickebisia. Ye naso dedeau 
NUM.9.14	Nga kuricngic mongngo ngenigoc kecma 
NUM.9.15	Anu kporucwomong medacma mesigec wenac imohai hoeng mongngo kporucwomong
NUM.9.16	Nga nasosoc ifinoc fingecyemmekefec, wenacfu hoengngo semekefec nga tofocnacfu siriha gerecborang isoc amma kperagiyemmekefec. 
NUM.9.17	Amma Kebungo hoeng miaru kporucama witiaunac enusoc isracelngicngac yeni efaima yacma kporucamangina meickema bangec imoc wama kengkecgec. Nga hoengngo bangec damohai mama taru isracelngicngac yeni imohai kporucamangina kpedzigec enu guru mema tackenggec. 
NUM.9.18	Isracelngicngac yeni 
NUM.9.19	Nga hoengngo kporucwomong witiau naso herea takefec isoc, imohai isracelngicngac yeni 
NUM.9.20	Nga naso goau ine hoengngo kporucwomong witiau wenac dafigucsac taru yeni 
NUM.9.21	Naso goau hoengngo tofocnac anu mama tacmanu ama wereckengkefec. Nga ama wereckenu Kebungo monggoc hoeng miaru enu ngicngac yeni efaima yacma kporucamangina meickema kengkecgec. Anu naso goau hoeng imoc tofocnacnac kemma asoacsac tacma enu yeni imoc modacma torokpema kengkecgec. 
NUM.9.22	Hoengngo wenac yohockang, me afo mong, me wenac goa mehereema kporucwomong witiau taru yeni imohai ruaegoc tacyac angkecgec. Nga hoengngo monggoc enu yeni efaima yacma kporucamangina meickema torokpema kengkecgec. 
NUM.9.23	 deu yeni kporucamangina kpedzigec enu guru mema tackenggec amma monggoc deu yeni efaima yacma kporucamangina meickema bangec imoc wama kengkecgec. Yeni 
NUM.10.2	“Ge silwa mema hamango heimengere amma trampet yohockang mebesena. Amma dena trampet imoc yereng arohoma ngichabu kpacyunuma kpedzucyunubesera. Anu yeni efaima yacma kporucamangina meickema bangec imoc wama kenggecdeac dena arohobesera. 
NUM.10.3	Nga yerahafocngoc yoha yoha arohoecde, naso imohai ngichabu hafoangoc yeni gearu hama 
NUM.10.4	Nga trampet mocgungosac yoha yoha arohoude naso imohai Isracel kisicfunac yeneac ngicenarafocngina sasawa tembuc tembuc yeni gearu hama kpedzucnedacbisia. 
NUM.10.5	Nga trampet kpedzihereema arohoecde imohai kporucamahabu wenac ere ereaubigeng yeni efaima yacma kporucamangina meickema bangec imoc wama kembisia. 
NUM.10.6	Anu trampet kpedzihereema arohoec atac yohockang anudeu imohai kporucamahabu sautfubigeng yeni efaima yacma kporucamangina meickema bangec imoc wama kembisia. 
NUM.10.7	Anu kpebung kpedzucnegecdeac negensidae naso imohai trampet kpedzihereema mi arohobesera. Imohai ine yoha yoha arohobesera.
NUM.10.8	Anu womonggareng, imoc Aharon medacfora, yenengsac trampet imoc fifikecbisia. Nga imocac singseria imoc ngeneac fingecsahengina feengkefudesoc ngenearu fefeseri fekecbeso. 
NUM.10.9	Nga ngabafocngina yeni bangecnginau hama ngenigoc ewebeso anggec ngeni trampet fifigec kedzac kpegecdeac udumeng yombong fingeru dzikacfu kembisia. Ifi anggec 
NUM.10.10	Nga sogac sogainginau me nasotoanginau me afo mong monggoc gboria ereude, imohai trampet fifima wama fifima wama, ifi anggec arohobesera. Nga sesegerecngina hafoangoc ohogecde nga ruaeac sese ngenahafoc negecde, imohai ifingoc fifigec arohoec imocngo Anutuac kedzacfu udumeng meficgeu yeng negengngemmeude. Ni 
NUM.10.11	Kifa kpete yohockang imocac afo kpete yohockang nga imocac wenac kpete twenti, imohai hoengngo 
NUM.10.12	Enu isracelngicngac yeni efaima yacma kporucamangina meickema Sinai bangec kisi wama amabangec heiferecge modacma kengkecmagec hoengngo Pacran bangec kisiu mama heima tarec.
NUM.10.13	Nga 
NUM.10.14	imohai Yehudaac kisicfora yeneng waraima efaima yacma kporucamangina meickema bangec imoc wama kporucamahabunginaac kpetengina taima tofohogec wasaihabufocnginausoc modacyunuma kendacgec. Naheson, Amminadaw medaha, yeng wasaihabu imocac enara meyemmeec. 
NUM.10.15	Nga Yissaskarac kisicfora yeneac wasaihabuac enarangina imoc Tsucar medaha Netanecel yeng kefec. 
NUM.10.16	Nga Dzewulunggac kisicfora yeneac wasaihabuac enarangina imoc Heron medaha Elicawngo kefec. 
NUM.10.17	Nga kporucwomong mesidacma kpedzucnegec Gereson nga Merari yereac sacarengfocngira yeneng tofohogec.
NUM.10.18	Nga Recuwenggac kisicfora yeni yeneac ngadeu efaima yacma kporucamangina meickema kporucamahabunginaac kpetengina taima tofohogec imocac bageau kemma bangec imoc wama wasaihabufocnginasoc modacma kendacgec. Imoc Elitsur, Sedecur medaha, yeng enara meyemmeec. 
NUM.10.19	Nga Simeconggac kisicfora yeneac wasaihabuac enarangina imoc Tsurisaddai medaha Selumicelngo kefec. 
NUM.10.20	Nga Gadac kisicfora yeneac wasaihabuac enarangina imoc Decucel medaha Elyasafngo kefec. 
NUM.10.21	Anu yeneac ngadeu Kehatac arengfora yeni ama mana kpetiacac manau wiac kpetiac fekefec imoc tofohoma kenggec. Kengkecmagec kporucwomong mekenggec yeneng waraima imoc kporucamabangec gboriau kpedzigec enuguc Kehatareng yeneng wiacnginagoc hasikegec.
NUM.10.22	Nga Efrayim kisicfora yeni yeneac ngadenginau kpetengina taima tofohogec efaima kporucamangina meickema mekemma kporucamabangec wama kpetenginaac bageau wasaihabufocnginasoc modacma kendacgec. Ammihud medaha Elisamacngo enara meyemmemanu kenggec. 
NUM.10.23	Nga Manasseac kisicfora yeneac wasaihabuac enarangina imoc Peda-Tsur medaha Gamelicelngo kefec. 
NUM.10.24	Nga Binyaminggac kisicfora yeneac wasaihabuac enarangina imoc Gideoni medaha Awidanngo kefec.
NUM.10.25	Anu wisic wisickeau Dan kisicfora yeni efaima yacma kporucamangina meickema kporucamahabunginaac kpetengina taima tofohoma wasaihabufocnginasoc imoc modacma wama kenggec. Amma yeni kporucamahabu sasawa ngadenginau kemma garengyunugec. Ammisaddai medaha Ahicedzerngo, enara meyemmemanu kenggec. 
NUM.10.26	Nga Aserac kisicfora yeneac wasaihabuac enarangina imoc Oheran medaha Pagicelngo kefec. 
NUM.10.27	Nga Naftaliac kisicfora yeneac wasaihabuac enarangina imoc Enan medaha Ahiracngo kefec. 
NUM.10.28	Isracelngicngac yeni efaima yacma kporucamangina meickema bangec imoc wama kenggec yeni wasaihabufocnginausoc modacyunuma arennu yombong ifi kendacgec.
NUM.10.29	Anu Mose ye yofea Recucel midyangngic, yeac medaha Howaw yofi edeec, “
NUM.10.30	Ifi deu yoac yofi meremmiec, “Ni ngenigoc mi kembade. Ni neanna bangecfu nga sactosofocna kecdae yenearu monggoc dzigene kembade.”
NUM.10.31	Ifi deu Mosengo yoac yofi meremmiec, “Ge sifu neni mi wanununa. Neni bangec kisiu dahai dahai kporucamanina kpedzini enu guru mema tacyac anni ngereeude, imoc geng negendacnecac ge waraima kicnina amma wangecnunuma kecbesena. 
NUM.10.32	Nga ge nenigoc kennadeu ine 
NUM.10.33	Anu yeni efaima yacma kporucamangina meickema 
NUM.10.34	Nga yeni efaima yacma kporucamangina meickema kporucamabangec imoc wama kenggec imohai 
NUM.10.35	“O K
NUM.10.35	singsararang kpebisia.
NUM.10.35	Ge ngadegudae
NUM.10.35	yeni kengec amma kicgaunac worabisia.”
NUM.10.36	Nga katapa faigec tarecsoc imohai yofi dekefec,
NUM.10.36	“O K
NUM.10.36	nenearu dzigenema habesena.”
NUM.11.1	Ngicngac yeni naso imohai hanahema 
NUM.11.2	Yonohou ngicngacareng yeni Mose haudeac kpacgec ye 
NUM.11.3	Bokou 
NUM.11.4	Anu Isracel yeneac botucnginau ngicngacareng hania hania yeni yenearu torokpema kecgec, yeneng kekecngina efaudeac ngombongyunuma hodzinggegec. Hodzinggegec isracelngicngac yeni ifingoc kiacma yofi degec, “Wiac fusingina songeagoc nenideac meficgenemmebisia! 
NUM.11.5	Neni Aigitabangecfu kondungyang buma kpac eng mema nekefing nga sakpoc, wotamelen, laki nga aniang kambac kambac sacsac amma korucaniang negenni fede. 
NUM.11.6	Nga yaguc yaka imocac songonina ande anu imoc yei mi fede, imocac homema kucnina kpac anu manyakasac nema kecdimbe.”
NUM.11.8	Anu ngicngac yeni imoc kpedzucnema hocfu hedzamema me tontonnu kpepereckegec. Kpepereckema imoc birikennu ohoma negec me icsogong mema negec. Nga icsogong imocac songea imoc icsogongbisic oliwa kerehagoc memea imocac songea isoc anec. 
NUM.11.9	Nga manyaka imoc tofocnac kporucamabangecfu dzimbonggoc momoc makefec.
NUM.11.10	Anu ngicngac tembuc tembuc sasawa yeni amaarengnginasoc kporucamanginaac naguu tacma kiacgec Mose ye imoc negenec. Nga 
NUM.11.11	 yofi edeec, “Ge enactofoc tofohoga ni nocac mangana yombong anendang? Ni negemba imoc mi ngereede. Ge neac negenna mi ngereeu ngicngacareng hafoangoc yomoc yeneac ebic imoc neac witiu fainec! 
NUM.11.12	Neng ngicngac sasawa imoc mi kpenangyunuma meyunuai nga yeni neac heremanaunac mi fingecgec! Nga geng yofi edenuma kecnec, ‘Ngac mongngo sabac meande, ifi isoc ngicngac yomoc yeni ifi yombong ayemmema tabugau meyununa nga neng yoac deserima mangfocngina yeneac bangec anudeac deai, imohai tofoyunuma kembesena!’ 
NUM.11.13	Ni yang dahacnac mema ngicngacareng yomoc sasawa gumecyunubade? Yeni neac kicfu kiacma yofi dema kecdae, ‘Ge yang meficgenemmena neni.’ 
NUM.11.14	Ni mocgusacngo ngicngacareng hafoangoc yomoc naric mi garengyunubade, imoc ni naric kpac yombong. 
NUM.11.15	Ni ifi ambadeac negensinecfu yofinenggacngoc homecfu fainubesena, me neac negenna ngereedeu ebic yomoc meickena kpac anu imoc monggoc mi hembade.”
NUM.11.16	Ifi deu 
NUM.11.17	Nammagec ni mama gegoc yoac denegeng amba gearu Asu fede, Asu imocac noboha ifingoc yeneac witiu faibade. Ifi anu ngicngacareng yeneac ebic gegoc momoc tofohogec geng imoc tembucga monggoc mi tofohonade. 
NUM.11.18	Anu ngicngac yofi edeyununa, ‘Ngeni kpetiac anggecdeac ua mema wereckenuac efaima kecmagec ama wereckenu wiac fusingina songeagoc ngemmeba negecde. Ngeni 
NUM.11.19	Ngeni wiac fusingina songeagoc negecde, imoc wenac mocgu me yohockang me marimong me ten me twenti imoc imocacsocsac kpac. 
NUM.11.20	Ngeni imoc nema kecmagec afo mong wisickeu becngasi hesigecde. Makefu yanggac modzongina tiu urumbeso angemmeude. Imoc yofiac, 
NUM.11.21	Ifi deu Mose ye yofi deec, “Ngic nigoc haningo sing hadae yeneac kpete imoc 600,000 anu ge yofi denec, ‘Ni wiac fusingina songeagoc meficgeyemmeba nekecmagec afo mong wisickeude.’ 
NUM.11.22	Nga yeneac amma ramaburumakafocnina kpehou anni naric mi socyunuude. Nga kondununac kondungyang sasawa meyunudacma gumecyununide isoc naric mi socyunuude.”
NUM.11.23	Ifi deu 
NUM.11.24	Ifi deu Mose ye kemema ngicngac yenearu kemma yoac imoc edeyunuec. Edeyunuma isracelngicngac yeneac ngicenarafocngina sewenti kpedzucyunuma kporucama yerecgema nanggecdeac edeyunuec. 
NUM.11.25	Nanggec 
NUM.11.26	Nga ngic yohockang kpacngira Eldad nga Medad yeri ifingoc ngicenaraac kpacngira oho ohoya nga yeri ngadeau mi maoc. Yeri ine wama kporucamangiraungoc tarec Asungo witingirau mau kporucamabangecfungoc profeteyoac deoc. 
NUM.11.27	Deec sebigboringic mongngo negemma nedzima kemma Mose yofi edeec, “Eldad nga Medad yeri kporucamabangecfu tacma profeteyoac dedape.”
NUM.11.28	Ifi deu Nun medaha Yehosuac ye sebigboriaunacngoc Moseac enactofoc tofoho kefec yeng yofi edeec, “O Mose kunenna, ge hama kpae heiyecmebesena.”
NUM.11.29	Ifi deu Mosengo yoac yofi meremmiec, “Ge neac keracmangang annec imoc mi ngereede. 
NUM.11.30	Mose ye ifi desima ye yengena nga Isracel ngicenarafocngina yeni kporucamabangecfu dzigenegec.
NUM.11.31	Anu 
NUM.11.32	Nga ngicngac yeni yacma wenac nga toforecfu koneng neng mekpedzuc amma kecmagec ama wereckenu torokpema mema kecmagec ama toforeec. Nga kapianec mekpedzuc anggec imoc homerkpete
NUM.11.33	Anu fusia nema nemangoc kecmagec 
NUM.11.34	Yunuu homegec yeni amabangec imohai tonggoyunuma bangec imocac kpara Kiwerot Hattacawa
NUM.11.35	Nga ngicngac yeni efaima yacma kporucamangina meickema Kiwerot Hattacawac wama kengkecma Hatserot kensikema imohai tacyac angec.
NUM.12.1	Mose ye kusitngac mong meu enema anecac Miryam nga Aharon yeri imocac keracmangang ammioc. 
NUM.12.2	Ammima yeri yofi deoc, “
NUM.12.3	Nga Mose ye bangectoa bangecac witiau ngicareng imoc sasawa kecgec, yeni feracyunuma memaemema yumia yombong kefec.
NUM.12.4	Anu yeri yoac deoc imoc 
NUM.12.5	Kenggec 
NUM.12.6	Kenec yofi edeyuruec, “Ngeri yoacna negenec, botucnginau profete mong kefudeu ni neannaoc wiac kpefinnu edzahabade nga gaugau isoc yoacna edebade. 
NUM.12.7	Nga enactofoc tofohongicna Mose ye ifi mi ammianduae, ye amana hafoangoc imocac manau naric kecde. 
NUM.12.8	Ni yegoc yoac mong sangoyau mi deanduae, kpac. Ni Moseac kicfu fingec fingec mekperagiemeba nengande. Anu ngeri nocac enactofoc tofohongicna Mose desure ammibeso kengec mi andaoc?”
NUM.12.9	Anu 
NUM.12.10	Nga hoengngo kporucama witiaunac wama enu Miryam ye lepra hafeiyagoc amma sebiango ais maande, ifi isoc kongac kongac anec. Anu Aharon ye Miryamgaru dzigenema henu lepra hafeiyagoc nanec. 
NUM.12.11	Ifi hemma Mose yofi dema edeec, “O kunenna, neri negen negentegecnira kpac kecma kopocsic meficgedicac imoc nereac witinirau mi faibesena. 
NUM.12.12	Ngac ye nonggeaac heremanaunac homemea fingeru wiac mongngo fusia noboha nedarec, ifi isoc mi kecbeso.”
NUM.12.13	Ifi deu Mose ye 
NUM.12.15	Ifi deu yeni Miryam kporucamabangecac ngadeau faigec kemema imohai kefu wenac sewen wisickeec. Nga ngicngac yeni sing torokpema mi kenggec. Yeni ihai kecmagecngoc Miryam monggoc meeregec.
NUM.12.16	Nga imocac ngadeau ngicngacareng yeni efaima yacma kporucamangina meickema Hatserot wama kengkecma Pacaran bangec kisiu kporucamangina kpedzigec enu guru mema tacyac anggec.
NUM.13.2	“Ni Kenacanbangec imoc isracelngicngac yemmebade. Nga ge ngic kisicfocngina twelf yeneac fingecsaheunacsoc ngicenara mocgu mocgu meisingyunuma sueyununa yeni sufu sufu kemma imoc hennegeng anggecdeac kembisia.”
NUM.13.3	Ifi deu Mose ye 
NUM.13.4	Kenggec imoc yeneac kpacngina yofi:
NUM.13.4	Recuwenggac kisicfunac Dzakur medaha Sammua.
NUM.13.5	Simeconggac kisicfunac Hori medaha Safat.
NUM.13.6	Yehudaac kisicfunac Yefunne medaha Kalew.
NUM.13.7	Yissaskarac kisicfunac Yosef medaha Yicgal.
NUM.13.8	Efrayimac kisicfunac Nun medaha Hoseac.
NUM.13.9	Binyaminggac kisicfunac Rafuc medaha Paleti.
NUM.13.10	Dzewulunggac kisicfunac Sodi medaha Gaddicel.
NUM.13.11	Yosefac kisicfunac Manasseac kisicfunac Susi medaha Gaddi.
NUM.13.12	Danggac kisicfunac Gemalli medaha Ammicel.
NUM.13.13	Aserac kisicfunac Mikacel medaha Setur.
NUM.13.14	Naftaliac kisicfunac Wofesi medaha Nahebi.
NUM.13.15	Amma Gadac kisicfunac Maki medaha Gecucel.
NUM.13.16	Mosengo ngic imoc sueyunuu yeneng sufu sufuu bangec hennegeng anggecdeac kenggec, yeneac kpacngina ifinoc. Nga ye Nun medaha Hoseac
NUM.13.17	Anu Mose ye ngic imoc yeni Kenacanbangec sufu sufu hennegeng anggecdeac yoac yofi edeyunuma sueyunuec, “Ngeni Negewbangecfu kemma imoc ferahema sifecbangecfu embisia. 
NUM.13.18	Emma bangec imoc siriha dafia nga ngicngac imohai kecdae yeni kucnginagoc me kucngina kpac amma yeni kpetengina efeanec me homac, imoc hennegeng ambisia. 
NUM.13.19	Nga bangec kecdae, imoc dafia, gombunga me mangana, nga imocac manau kecdae imoc kporucamabangecfu kecdae me odaseriaac manau kecdae. 
NUM.13.20	Amma bangec imoc kerehagoc me gueha kpac, nga imohai ickate fede me kpac imoc momoc hendacbisia. Ngeni kengeha kpac kemma bangec imohacnac semenggac fora goa mehabisia.” Wainggbomea hanahema fora anec imocac naso anecac ifi deec.
NUM.13.21	Anu yeni emma bangec sufu sufu hennegeng anggecdeac Tsin bangec kisiunac kengkecma Rehow Hamat amabangec wegenahau fekende bangec imoc sufu sufu hennegeng anggec. 
NUM.13.22	Nga yeni emma Negewbangecfu sing kemma Heweron imohai sikegec. Imohai Anak fingecsaheunac ahimangngic, sesaingic nga talmaingic kecgec. Anu Heweron taong megec, yeni imoc waraima megec kifa sewen kemmanu aigitangic Aigitabangecfu Tsocan megec. 
NUM.13.23	Nga yeni Eskol tumiau kemma imohacnac waing fawa mong wiragoc herecgema ngic yohockangngo tofohooc
NUM.13.24	Nga waing fawa wiragoc herecgegec imocac amma isracelngic yeneng bangec imocac kpara Eskolac
NUM.13.25	Nga yeni bangec sufu sufu hennegeng amma kecma wenac fotiac wisic wisickeau dzigenema kenggec.
NUM.13.26	Kemma Mose nga Aharon amma Isracelac ngichabu hafoangoc Pacaran bangec kisiu Kades amau kecgec yenearu dzigenema hagec. Hama yeri nga ngichabu hafoangoc yoacsiduc ayemmema bangec imocac icgbomea megec imoc edzacyunugec. 
NUM.13.27	Edzacyunuma Mose yofi edegec, “Ge suenununec neni bangec imohai kensikeing. Fora yombong, bangec imohai namu nga hanifosoc doku isoc hakecde
NUM.13.28	Anu ngicngacareng bangec imohai kecdae yeni kucnginagoc nga taontoangina imoc yeni sasawa kuneng yombong amma odangina seria. Amma imohai Anakac fingecsahe
NUM.13.29	Amalekareng yeni Negewbangecfu kecdae nga hitingic, yewusingic nga amoringic yeni sifecbangecfu kecdae. Amma kenacangngic yeni ine kondung tegiau nga Yardendokuac tegiau kecdae.” 
NUM.13.30	Anu Kalew yeng ngicngacareng yeni kengec wama wosongina makiudeac Moseac kicfu yofi edeyunuec, “Nenang bic yombong emma bangec imoc mebisina. Fora yombong, nenang naric serima imoc menide.”
NUM.13.31	Ifi deu ngic yegoc enggec, yeneng ine yofi degec, “Nenang ngicngac imoc naric mi feracyunuma yununide. Nga yeneac kucngo nenang kuc feraheyombonggede.” 
NUM.13.32	Yeni ifi dema bangec sufu sufu hennegeng anggec imocac ebicac yoacsiduc hania hania isracelngicngac yofi ayemmegec, “Bangec sufu sufuu hennegeng annideac ferecgema kening, imocngo ngicngacfora neyunuude. Nga ngicngac sasawa yenening yeni herea nga kucnginagoc. 
NUM.13.33	Nga imohai nefilingic
NUM.14.1	Ifi degec tofocnac imohai ngichabu hafoangoc yeni uba udumengngina miacma arohomumunggema tofocnac hafoangoc kiacgec. 
NUM.14.2	Nga isracelngicngac sasawa nga ngichabu hafoangoc yeni Mose nga Aharon yereac ubakpekpeyoac yofi deyecmegec, “Neni Aigitabangecfu kecma homebing imoc ngereebac! Me bangec kisi yomohai homebing imocngo naric ambac! 
NUM.14.3	Nga 
NUM.14.4	Ifi dema yenaocngoc yofi denegeng anggec, “Nenang ngicenara mong meisinggeni yeng naric wangecnunuu dzigenema Aigitabangecfu kennide.”
NUM.14.5	Ifi degec Mose nga Aharon yeri Isracelac ngichabu hafoangoc kpedzucyunuec nanggec yeneac kicfu kicmesungira bangecfu hetutuckema feoc. 
NUM.14.6	Nga Nun medaha Yehosuac amma Yefunne medaha Kalew yeri ngic bangec sufu sufu hennegeng anggec imoc yenearunac yeri wambangira maringirango mesurackeoc. 
NUM.14.7	Mesurackema Isracelac ngichabu hafoangoc yofi edeyunuoc, “Neni bangec sufu sufu hennegeng annideac ferecgema kening imoc bangec gombunga yombong. 
NUM.14.8	Nga 
NUM.14.9	Nga ngeni 
NUM.14.10	Ifi edeyurugec ngichabu hafoangoc yeneng ine yofi arohogec, “Hoc mema ukuma yererebeso!” Ifi arohomagec 
NUM.14.11	Henggec 
NUM.14.12	Neng deba hafei homectoayagocngo yunuhomema kpetotieyunuu kpac anggecde. Anu ge ine mesaheguba ngicngacareng kuneng anna kucgango yeneac kucngina feraheude.”
NUM.14.14	Amma bangec yomocac mingina yeni imoc edeyunugec kedzacnginango yofi bic negenggec, ‘
NUM.14.15	Anu geng ngicngacareng yomoc naso mocgungoc sasawa yunuhomenadeu bangecareng yeni warac kedzacnginango geac yoacsiduc negenggecmoc yeni siduc imoc negemma yofi degecde, 
NUM.14.16	‘
NUM.14.17	Ifi fingecbacac sifu yofi anna, ge deserima denec, yoac imoc modacma kucga engenatoa mekperagiyemmebesena. 
NUM.14.18	 ge herebugaac kuha garenggekecnec imoc bic mi fingecande, nocac ge yoac dedzege amma imoc modackecnec. Amma ngicngac angammemengina mangana amma goa memanganeyunugec nga singyoac kpegec ge yeneac kopocsic waannec. Nga ge kopocsicngina eng mi wanade. Imoc yofi, manggac yeni angammemengina mangana amma goa memanganeyunukecgec, geng imoc nambaracfocngina nga esangabofocngina yenearu turunga kpounade nga kpoubesannec. 
NUM.14.19	O 
NUM.14.20	Ifi deu 
NUM.14.21	Amma ni kecyombonggeduae nga 
NUM.14.22	Ngic sasawango neac kibikperagina henggec amma Aigitabangecfu nga bangec kisiu negensinggegecdeac faka morora mema edzacngunuba imoc hengkecgec, yenennoc faitobannu fainuma ubaudumennaac kedzac mi kpegec, imoc naso ten ande. 
NUM.14.23	Nga bangec yemmebadeac kisicfocngina deserima edeyunuai imoc yenearunac ngic mongngo yenearunac naric mi henude. Yeni ngadenuma kecgecac yenearunac mongngo bangec imoc naric mi henude.
NUM.14.25	Anu amelekngic nga kenacanngic yeneng tumiatoa emu fede, ihai kecdaeac ngeni wereckenu meremma sing monnusing kemma bangec kisiac sinnu kondung sacsacfubigeng kembisia.”
NUM.14.26	Amma 
NUM.14.27	“Ngichabu yomoc yeni ubaherenginau faka mangana arenggema neac ubakpekpeyoac denemma kecdae, ngeni fakangina mangana imoc mong mi wadae. Isracelngicngac imoc yeni ubakpekpeyoac tatahoc denengkecdae imoc negemma kecduae. 
NUM.14.28	Imocac yoac yofi edeyununa, 
NUM.14.29	Ngeni ubakpekpeyoac denemma kecgecac ngicmedac kifangina twentiunac namma ende arengngunuma kpetengina meing ngeni sasawango bangec kisi yomohai makpema homedacgec farengngina fekenggecde. 
NUM.14.30	Nga ni marina sawau sinema deserima bangec imohai kecgecdeac deai imohai ngenearunac mongngo mi kenude, kpac. Imoc Yefune medaha Kalew nga Nun medaha Yehosuac yerisac enecde. 
NUM.14.31	Anu nambaracfocngina kapia ngaba yeneac mariu enggecde degec, ni ine imoc yeni hesicyunuma ngeneng bangec ngadehema suregec, imohai faiyunudacba bangec imoc negenggecde. 
NUM.14.32	Nga ngeneac farengngina ine bangec kisi yomohai fekenude. 
NUM.14.33	Anu ngeneng yoac modac modacngina mong mi fengemmedeac amma nambaracfocngina yeneng ramaburumakagareng amma bangec kisiu kifa foti kecmagec ngeni homedacma farengngina bangec kisiu hoaema bangec monggoc anude. 
NUM.14.34	Ngeni wenac foti sufu sufu kengkecma bangec hennegeng angkecgec, ifi isoc wenac mocgu mocguac turunga kifa mocgu mocgu kopocsicnginaac ebic tofohogecde, imoc kifa foti ifi kecgecde. Ifi kecma yofi negentegecgecde, neng marina meickema warac angemmekefai, ifi isoc monggoc mi ambade.’ 
NUM.14.35	 neng yoac imoc dedua amma monggoc debade, ‘Ngichabu hafoangoc yomoc yeni ubaherenginau faka mangana arenggema uba mocgu amma neac yoac kpekecdae yeni bangec kisi yomohai kekecngina wisickeu bangec yomohaingoc homegecde.’ ”
NUM.14.36	Anu Mosengo ngic bangec sufu sufu hennegeng anggecdeac sueyunuu kenggec. Yeni kemma monggoc dzigenema ngichabu hafoangoc yeneac kicfu bangec imocac yoacsiduc mangana amma ye ubakpekpeyoac homac demima kecgec. 
NUM.14.37	Ngic ten imoc yeni bangec imocac yoacsiduc mangana angkecmagec 
NUM.14.38	Homegec bangec sufu sufu hennegeng anggecdeac kenggec ngic imoc yeneac botucfunac Nun medaha Yehosuac nga Yefunnec medaha Kalew yerengsac kefoc.
NUM.14.39	Anu Mose ye yoac imoc isracelngicngac sasawa edeyunudaru ngicngacareng yeni imoc negemma ubahodung kuneng anggec. 
NUM.14.40	Amma yeni asoacngoc yombong yacma tikibangecfu enggecdeac negemma yofi degec, “Neni efaima nandimbe. Neni kopocsic meficgeing, fora, amma neni yaguc 
NUM.14.41	Ifi degec Mosengo yofi merengyemmeec, “Ngeni nocac 
NUM.14.42	Nga 
NUM.14.43	Ngeni 
NUM.14.44	Anu yeni imoc negemma sifu ubaseri amma ewegecdeac tikibangecfubigeng enggec. Anu 
NUM.14.45	Tikibangecfubigeng emmagec amalekngic nga kenacanngic tikibangec imohai kecgec yeneng mama yunukporac ayemmegec singsararang kpema kengkecma Horma bangecfungoc kendacgec.
NUM.15.2	“Ge isracelngicngac yoac yofi edeyununa, ‘Ni amabangec kecgecdeac ngemmebade imohai ensikebesandae, 
NUM.15.3	naso imohai dedeseringina meserigecdeac negembesandae me ubangerecac sese faigecdeac negembesandae me nasotoanginaac sese mong faigecdeac negembesandaeac gerecfu sese me sesegerec hafoangoc oho ohoya faibesandae imocngo homuna gombunga fiu 
NUM.15.4	Ngic sese imoc faiude, yeng ifingoc seseac yakaac negemma wit uha gombunga yombong efakpete 1/10 mema kerecdoku hinkpete ¼ imocgoc yerec yerecgea faibeso. 
NUM.15.5	Nga ramamedaha mocgu mocguacsoc seseac dokuac negemma waindoku hinkpete ¼ mema imoc gerecfu sese me sesegerec hafoangoc oho ohoya imocgoc faikecbesena.
NUM.15.6	Anu ramangiwa fainade imohai seseac yaka dema wit uha gombunga yombong efakpete 2/10 mema kerecdoku hinkpete ⅓ mema imocgoc yerecgema faikecbesena. 
NUM.15.7	Amma seseac dokuac negemma waindoku hinkpete ⅓ mehama faibesena. Imocngo homuna gombunga fiu 
NUM.15.8	Nga ge dedeseriga fora fingerudeac sese fainade dema burumakangiwa mocgu kifaya mocgu angana sesegerec hafoangoc ohonadeu me 
NUM.15.9	imohai burumakangiwagoc seseac yaka dema wit uha gombunga yombong efakpete 3/10 mema kerecdoku hinkpete ½ imocgoc yerecgema faima 
NUM.15.10	seseac dokuac negemma waindoku hinkpete ½ faikecbesena. Imoc gerecsesega anude nga imocngo homuna gombunga fiu 
NUM.15.11	Ngeni burumakangiwa nga ramangiwa amma ramamedaha nga noningmedaha tembuc tembuc sasawa faigecde, imohai ifi angkecbisia. 
NUM.15.12	Ngeni yang kpetenginaacsoc tembuc tembuc sasawango sese imocacsoc mema faidacbisia.
NUM.15.13	Amma bangecnginau fingec fingera sasawa ngeni faka ifi amma sesegerecngina mehama hafoangoc ohogec homuna gombunga fiu 
NUM.15.14	Nga fingecenggecdesoc kuricareng ngenigoc kecdae me goa naso wegenanec hama ngeneac botucnginau kecgecdeu yeni 
NUM.15.15	Imoc kpebungnginau nga kuricngic ngenigoc kecandae botucnginau ngeneac singseria mocgungoc ambeso. Imoc fingecsahengina feengkefudesoc ngeni nga kuricngic yeneac ifingoc ambesande. Ngeni nga kuricngic yeni 
NUM.15.16	Ngeni nga kuricngic botucnginau kecgecde ngeneac singyoac nga desi desiyoacac faka siriha mocgungoc fengemmebesande.’ ”
NUM.15.17	Anu 
NUM.15.18	“Ge isracelngicngac yoac yofi edeyununa, ‘Ni bangec wangecngunu kembade ngeni imohai kensikema 
NUM.15.19	bangec imocac semeng mema yaka nebesandae imohai ngeni imohacnac yaka mema neac sese faibisia. 
NUM.15.20	Ngeni icsogong uha warac warac dokugoc yerecgema ohobesandae imohai icsogong mong mema sese dema ni nembisia. Ngeni wit seuha meic meickeac sobengnginaunac yombong sese imoc ni nembisia. 
NUM.15.21	Nga ngeni fingecsahengina feengkefudesoc icsogong uha warac warac dokugoc yerecgegecde, imohacnac mong seseac dema ni nengkecbisia.
NUM.15.24	Ngeni dederecgeyoac imoc mi kpebisia negemma segema kopocsic meficgegecdeu nga kpebung ngeneng imoc mi negenggec dema kpebung hafoangoc ngeni burumakangiwa mocgu kifaya mocgu angana mema faima sesegerec hafoangoc ohogec homuna gombunga fiu 
NUM.15.25	Ngeni kopocsic imoc mi meficgebeso negemma segema sesegerecngina hafoangoc ohogec nga kopocsic meic meickeac sesengina 
NUM.15.26	Imohai isracelkpebung hafoangoc ngeni amma kuricareng botucnginau kecdae ngeneac kopocsicngina imoc wawaya anude. Imoc yofiac, yeni wiac mi ambeso negemma segema kopocsic meficgegecac imocngo isracelngicngac areng hafoangoc yeneac kopocsic anec.
NUM.15.28	Fau ngic ye 
NUM.15.29	Nga kopocsic mi ambeso negemma segema kopocsic meficgegecdeac singyoac imoc isracelngicngac bangecnginau fingec fingera nga ifingoc ngicngac kuric botucnginau kecdae, ngeneac singyoac mocgungoc yombong fengemmebeso.
NUM.15.30	Nga mongngo memanganeyunuudeac faka arenggema imoc meude, ye 
NUM.15.31	Ye 
NUM.15.32	Anu isracelngicngac yeni bangec kisiu kecmagec tacnegennasoac wenac monnu ngic mong gerec kpedzucnema kecmanu meficgegec. 
NUM.15.33	Meficgema Mose nga Aharon amma ngichabu hafoangoc yenearu mekenggec. 
NUM.15.34	Kemma ngic ifia dafi ammibesonga imocac desi desiyoac mong mi feecac witickema faigec tarec. 
NUM.15.35	Tacmanu 
NUM.15.36	Ifi deu ngichabu hafoangoc yeni ngic imoc kporucamabangec ngadeau wangecma kemema 
NUM.15.37	Anu 
NUM.15.38	“Ge isracelngicngac yoac yofi edeyununa, ‘Ngeni witic kibia dorong mema mekutunggema wiac mong dangeng isoc dzegema imocgoc witic mong kibia dorong faima wambangina tegiau kpebigec kpatainggema nangkecbeso. Imoc fingecsahengina feengkefudesoc ifi faikecbisia. 
NUM.15.39	Nanu wamba dangenga kpatac kpatainggea imoc mekecma henggecdesoc 
NUM.15.40	Ifi amma dederecgeyoacna sasawa negensima tofohodacma Anutunginaac kicfu kpetiac kecbisia. 
NUM.15.41	Ni 
NUM.16.1	Lewi medaha Kehatac medac Yitsarac medaha kpara Kora nga Eliaw medachora Datan nga Awiram amma Recuwen fingecsaheunac Pelet medaha On, ngic imoc yeneng ngicngac herengina miacma Moseac yoac kpekecgec. 
NUM.16.2	Amma Isracelac ngichabu enarafocngina kpacnginagoc ngichabuac meisingyunuyunuya yenearunac ngic 250 modacyunugec. 
NUM.16.3	Modacyunugec yeni kpedzucnema Mose nga Aharon yerearu kemma yofi edeyurugec, “Neni ngereac fakangiraac modzonina tide! Ngichabu hafoangoc yeni kpetiac, yeni sasawango kpetiac kecdae anu 
NUM.16.4	Ifi degec Mose ye imoc negemma kicmesuya bangecfu hetutuckema feec. 
NUM.16.5	Fema yacma Kora nga habufora sasawa yofi edeyunuec, “Wereckenu 
NUM.16.6	Imocac amma Kora ge nga habufocga ngeni wereckenu hosuc gerecac tera mema nambisia.
NUM.16.7	Namma imohai gerec figec dzeu hosuc homuna gombunga fingerudeac wiac imocac witiau faidacma 
NUM.16.8	Mose ye ifi dema Kora yofi edeec, “Lewingic, ngeni kedzac faigec. 
NUM.16.9	Isracelac Anutungo Isracelac ngichabuunac ngeni segerengunuma yengena marimefic ua kporucwomonnu fede, imoc ngichabu yeneac kicfu namma megecdeac heitaingunuec. Nga ngeni imocac negenggec wiac mamea yombong ande, imoc mi ngereede. 
NUM.16.10	Nga ge amma lewingic dacmunafocga ngeni meisingngunuma heitaingunuu yeac hoannu yombong ua mekecdae. Anu ngeni yaguc womonggareng ua ifingoc megecdeac angemmede imoc naric mi ande! 
NUM.16.11	Imocac amma ge nga habufocga sasawa ngeni kpeturanggema 
NUM.16.12	Ifi dema Elicaw medachora Datan nga Awiram yearu haecdeac yoac fau kenu edeyurugec yeri yofi deoc, “Neri mi eredede, wadipe. 
NUM.16.13	Ge bangec namu nga hanifosoc wake wakea imohacnac hesicnunuma bangec kisi yomohai homenideac menunuma hanec. Nga imoc negenna wiac mamea anu geng enaratatac mema enaranina yombong annadeac denec. 
NUM.16.14	Amma ge bangec namu nga hanifosoc doku isoc hakecde imohai mi fainununec. Amma bangec semeng ua nga waing uagoc imohai mi hesicnununa kening. Nga ge kicnina mepisickenadeac denec me? Imocac neni mi erenide.”
NUM.16.15	Ifi degec Mose ye yoac imoc negemma herea buyombonggeu 
NUM.16.16	Mose ye ifi dema Kora yofi edeec, “Ge nga habufocga sasawa ngeni wereckenu 
NUM.16.17	Anu ngeni mocgu mocgu sasawango hosuc heiheiac gerecterangina mema imohai hosuc homuna gombungaac wiac sasawa faima 
NUM.16.18	Ifi deu ngic tembuc tembuc sasawa yeni hosuc heiheiac terangina mema imohai gerec nga hosuc homuna gombungaac wiac sasawa faigec kemeu 
NUM.16.19	Nga Kora ye ngichabu hafoangoc yeni modzongina tiudeac yoac edeyunuma kpedzucyunuu yeni 
NUM.16.20	Anu 
NUM.16.21	“Ngeri ngichabu yomoc yeneac botucfunac meickema tembucngira nammaec ni bic yombong meicyunudacbade.”
NUM.16.22	Ifi deu yeri kicmesungirango bangecfu hetutuckema yofi deoc, “O Anutu, gennoc ngicsebigoc sasawa yeneac asunginaac kunengngina. Imocac ngic mocgungo kopocsic meficgeu ngichabu hafoangoc yeneac herebu negennade, imoc mi ngereede.”
NUM.16.23	Ifi deec 
NUM.16.24	“Ge ngichabu edeyununa yeni Kora, Datan nga Awiram yeneac kporucamaac hoannunac meickema kendacbisia.”
NUM.16.25	Ifi edeu Mose ye yacma Datan nga Awiram yerearu kenu Isracel enarafocngina yeni ye modacgec. 
NUM.16.26	Ihai hama ngichabu yoac yofi edeyunuec, “Ngic yomoc yeni Kebuac eweheiheigoc kekec wama kecdae. Ngeni yeneac kporucamaunac meickema sawaya faima nambisia. Amma ngeni yeneac kopocsicngina sasawaac amma meicngunudacbauac yeneac wiac sasawa imoc mong mi kpeserebisia.” 
NUM.16.27	Ifi edeyunuu yeni Kora, Datan nga Awiram yeneac kporucamabangectosea imoc wama sawaya faima nanggec. Nanggec Datan nga Awiram yeri enenghocngira nga nambaracfocngira kuneng kapia yenigoc mama kporucamanginaac naguu nanggec.
NUM.16.28	Nanggec Mosengo yofi deec, “Ua sasawa neanna ubanaac mi mekecduae, imoc 
NUM.16.29	Nga ngicngac eng homeandimbe imoc negendae nga ngicngac yomoc yeni homec ifia homegecdeu memeting ngicngac tosea yenearu fingecande, imocsac fingecyemmeude isoc ngeni yofi negenggecde, 
NUM.16.30	Nga 
NUM.16.31	Anu Mose ye yoac sasawa imoc desidacmanu Datan nga Awiram arengfocngiragoc nanggec, bangec imoc tohoma anggeec. 
NUM.16.32	Anggema yeri nga arengfocngira amma Koraac wiacfora nga ngicngacfora amma wiacngina sasawa gbokoyunudarec. 
NUM.16.33	Yeni wiacgedangnginagoc gbori homecamau kemedacgec bangecngo semeyunuu kpebung yeneac botucfunac kpac anggec. 
NUM.16.34	Amma kemegec arongina negemma Isracelac ngicngacareng hafoangoc nanggec yeni yofi dema kengec amma woragec, “Bangecngo nenang ifingoc gbokonunubacac.”
NUM.16.35	Anu 
NUM.16.36	Ifi fingeru 
NUM.16.37	“Gerecac teragedanga nga gerec dzedzea imoc kpetiac andeac ge womonggareng Aharon medaha Elecadzar edena ye gerecac tera mema sing herea kemma gerec dzedzea imoc ukuu singsararang kpebeso. 
NUM.16.38	Meickema kopocsicmemengic homegec, yeneac gerectera imoc 
NUM.16.39	Ifi deu womonggareng Elecadzar ye yoac imoc modacma ngic gerecngo yonohoec imoc yeneng gerectera aieng sacsacngo memea faigec, imoc sasawa meu uangicfora imoc hamango heigec dabac dabac anu aratau gborockegec. 
NUM.16.40	Anu isracelngicngac yeni faka imoc hemma yofi negensima kecgecdeac ifi anggec, kuricngic mong me ngic mong ye Aharonggac fingecsaheunac mi anudeu ye hosuc homungkereng mehama 
NUM.16.41	Anu ama wereckenu isracelkpebung hafoangoc yeni Mose nga Aharon yereac modzotitiyoac homac dema yofi edeyurugec, “Ngerennoc 
NUM.16.42	Ifi dema kpebung hafoangoc yeni Mose nga Aharon yereac kicfu kpedzucnema nanggec imohai meremma kicngina figec 
NUM.16.43	Fingectegeru Mose nga Aharon yeri 
NUM.16.44	Kenec 
NUM.16.45	“Ngeri kpebung yomoc yeneac botucnginaunac meickeec! Ni bic yombong yunuhomeba kpac anggecde.” Ifi deu yeri kicmesungirango bangecfu hetutuckema feoc.
NUM.16.46	Fema Mosengo Aharon yofi edeec, “
NUM.16.47	Ifi deu Aharon ye Mosengo deec ifi isoc amma nedzima kpebung yeneac botucfu kemma henu hafei homectoayagoc bic hanaheec. Ifi hemma hosuc homungkereng gerecfu faima ngicngac yenearu ngaba meic meicke ua meec. 
NUM.16.48	Ye homegec nga gbori kecgec, yeneac botucfu nammanu hafeitoa kpac anec. 
NUM.16.49	Anu hafei homectoayagocngo meyunuu homegec imoc 14 700. Nga Koraac wiacfora homegec, yenearu ifingoc torokpema homegec. 
NUM.16.50	Nga hafei homectoayagoc imoc kpac anu Aharon ye dzigenema Kebugoc ewacemeemeac kporucamaac naguu Mosearu kenec.
NUM.17.2	“Ge isracelngicngac yoac yofi edeyununa, ‘Ngeni kisicfocngina yeneac kpacngina modacma yasu mocgu mocgu mehabisia. Kisicnginaac enarafocngina sasawango mocgu mocgu faigec twelf ambeso!’ Faigec geng yasunginasoc menade imohai kpacngina mendzicbesena. 
NUM.17.3	Nga kisicfocngina yeneac ngicenarafocngina mocgu mocgu sasawa yeni yasungina mocgu mocgu faibisia. Nga Lewiac kisicfunac yeneac yasu imohai Aharonggac kpara mendzicbesena. 
NUM.17.4	Mendzicma kemma 
NUM.17.5	Femagec ngic meisinggebade yeac yasungo sera kpeu isracelngicngac yeni imoc hemma ubakpekpeyoac dengecmema kecdae imoc wadacgecde.”
NUM.17.6	Ifi deu Mose ye isracelngicngac ifi dema edeyunuu kisic sasawaac enarafocngina mocgu mocgu sasawango yasungina mehama migec imoc kpeturanggeu twelf anec. Nga yasu twelf yeneac botucnginau mong imoc Aharonggac anec. 
NUM.17.7	Anu Mose ye yasu sasawa imoc 
NUM.17.9	Ifi hemma Mose ye yasu sasawa imoc 
NUM.17.10	Anu 
NUM.17.11	Anu 
NUM.17.12	Ifi anu isracelngicngac yeni Mose yofi edegec, “Iii, neni yei homema kpac annide, neni sasawango kpac andacnide. 
NUM.17.13	Ngicngac tembuc tembuc sasawango 
NUM.18.2	Anu dacmunafocga Lewiac kisicfunac, imoc geac manggacac kisicfunac, yeni ifingoc heitaiyununa yeni naric hama ge nga medacfocga ngenigoc torokpema 
NUM.18.3	Amma yeni geac ua nga kporucamaac ua sasawa imoc mema kecbisia. Ifi kecma yeni nga ngeni ngenahafoc homebauac uaac wiacgedanga kpetiac nga arata imocac wegenahau mi habisia, imoc kpaeyagoc. 
NUM.18.4	Nga yeni ine uanaso fedesoc imohai gegoc torokpema 
NUM.18.5	Ammanu isracelngicngac yeneac herena monggoc bubacac ngeneng kpetiac womong nga arata garenggema kecbisia. 
NUM.18.6	Nga negennec, ni neannaoc dacmunafocga lewingic yeni isracelngicngac yeneac botucfunac segereyunuma meisingyunuai. Meisingyunuba yeni sese isoc 
NUM.18.7	Amma ge nga medacfocga ngenengsac ine womonggareng uangina mema aratau nga kporucamaac mana kpetiac kporuc manau fede, imocac ua sasawa mema kecbisia. Womonggarenggac ua imoc sese isoc ngeni ngemmeduae. Anu ngic mongngo ua imoc mi meudeac dedea, yeng dederecgeyoacna ferahema ua imoc meudeac haudeu ye homecfu faibeso.”
NUM.18.8	Anu 
NUM.18.9	Nga seseac wiacngina kpetiac nga kpataning yombong gerecfu mi dzeude imoc sasawa geac anude. Imoc sesengina sasawa ni nenggecde, seseac yaka faigecde, kopocsic meic meickeac sesengina nga turung meic meickeac sesengina, wiac imocnoc. Wiac imoc sasawa kpetiac nga kpataning yombong amma imoc ge nga medacfocga ngeneac wiac andarude. 
NUM.18.10	Ammanu ngeni tatac kpetiac nga kpataning yombong desigecde imohai tacma wiac imoc nekecbisia. Ngeni imocac negenggec wiac kpetiac anu ngicfocga sasawango imoc nema kecbisia.
NUM.18.11	Nga seseunac sese yofi imoc ngeneac anudengoc, isracelngicngac yeneac sese sasawa fendzonggeandae imoc desiba ge nga naroangmedacfocga ngeneac wiac anude. Imoc nasoya nasoya ifi ammanu ngeni imoc amaarengnginau ngicngac tembuc tembuc sasawango Kebuac hehenu kongaha kecdae, yeneng imoc naric nebisia.
NUM.18.12	Amma kerec gombunga yombong gboriaunac memea, waing gboria gombunga yombong nga witgbomea, imocac wiac sasawa warac warac mema 
NUM.18.13	Bangecnginaac wiac nenea sasawa warac warac erema kpaueu 
NUM.18.14	Nga Isracel yeneac botucfu wiac sasawa neac anudeac desi desia imoc geac andarude.
NUM.18.15	Nga ngic nga yang tembuc tembuc sasawa kekecnginagoc nenggac heremanaunac warac fingec fingera 
NUM.18.16	Imoc yeni afongina mocgu anude, imohai turungngina kpoubesena nga imocac bumaac kpetea imoc silwa dzo marimong,
NUM.18.17	Nga burumaka me rama me noning warac warac fingec fingera yeneac turunga mi kpoubesena. Imoc wiac kpetiac andae imocac sacngina aratau kpegina. Kpegima seseac kerec gerecsese dema hafoangoc ohosisingaima hosuc heina homuna gombunga fiu 
NUM.18.18	Anu fusia sasawa imoc geac anude. Nga mondaha sawau miacma fendzonggegec nga tabuya foiaubigeng imoc ngeneac anude. 
NUM.18.19	Nga isracelngicngac yeni wiac sasawa 
NUM.18.20	Anu 
NUM.18.22	Nga isracelngicngac yenearunac mongngo 
NUM.18.23	Imocac amma lewingic yenennoc 
NUM.18.24	Imoc yofiac, isracelngicngac yeni wiac sasawa tennunac mocgu imoc 
NUM.18.25	Anu 
NUM.18.26	“Ge lewingic yofi torokpema edeyununa, ‘Isracelngicngac yeneng wiac tennunac mocgu ni nenggec neng imoc ngemmeba imocngo Lewiac kisicarengfora isracelareng yeneac botucfu hendzi hendzicngina anude. Ngeni imoc mema imohacnac 
NUM.18.27	Amma sesenginaac negenggec wit seuha meic meickeac amaunac witgbomea isoc nga waingtidzoc tidzoho sokocfunac fora hafoangoc imoc isoc ambeso. 
NUM.18.28	Amma ngeni imocac siricfu ifingoc wiac sasawa imohacnac tennunac mocgu 
NUM.18.29	Wiac sasawa ngemmegecde, imohacnac sesengina gombunga yombong nga kpetiac ande imoc ngeneac sese dema 
NUM.18.30	Imocac yofi edeyunubesena, ‘Ngeni wiacngina imohacnac gombunga yombong migecde wiac imocac negenggec lewingic yeneac witseuc meic meickea manaunac foraya isoc nga waing tidzoc tidzoho tennunac foraya isoc ambeso. 
NUM.18.31	Amma imoc ngeneng 
NUM.18.32	Nga ngeni wiacngina gombunga yombong sesengina kpetiac imohacnac faigecde naso imohai kopocsicnginagoc mi ambisia. Ngeni homebauac isracelngicngac yeneac sesengina kpetiac seucnginagoc anggecdeac mi ayemmebisia.’ ”
NUM.19.2	“
NUM.19.3	Mehagec ngeri womonggareng Elecadzar miec ngic yeneng imoc mema kporucamabangecac ngadeau mekemema Elecadzarngo hemmanu yeac kicfu kpebucgebisia. 
NUM.19.4	Kpebucgegec womonggareng Elecadzarngo sawaac tosea mema gbongango sacfu nemuruckema dzidzia 
NUM.19.5	Anu yeng hemmanu burumakangagera gboria medac mi memea imocac sebera, fusia nga sawa amma keraha imoc gerecfu faigec dzedacbeso. 
NUM.19.6	Dzemanu womonggareng ye cedar ic
NUM.19.7	Anu womonggareng ye ifi amma wambaya dzuacma yengena doku nadzicma dzigenema kporucamabangecfu naric embeso. Nga ye Kebuac hehenu wonongagoc amma kecmanu ama toforebeso. 
NUM.19.8	Nga ngic burumakangagera gerecfu ohodac ye ifingoc wambaya dokuu dzuacma yengena doku nadzicbeso amma ye ifingoc Kebuac hehenu wonongagocngoc amma kecmanu ama toforebeso.
NUM.19.10	Ifi amma ngic merang burumakangageraac hama kpedzucneude ye ifingoc wambaya dzuacma 
NUM.19.11	Mong ye fareng mong meude me kpesereudeu ye Kebuac hehenu wonongagoc amma kecmanu wenac sewen wisickebeso. 
NUM.19.12	Amma ye wenac kpete harebec nga sewen, imohai Kebuac kicfu wononga kpac anganggac doku dedea imoc nadzicma kongac kpebeso, ye wenac imohai ifi mi anudeu ye Kebuac kicfu kongaha mi anude. 
NUM.19.13	Amma ngicngac mocgu mocgu sasawa yeni ngicngac homemea yeneac fareng kpeseregec yeni Kebuac hehenu wonongnginagoc amma kecma 
NUM.19.14	Nga mong ye kporucamau homeude, imocac dedeseriyoac yofi, ngicngac mocgu mocgu sasawa yeneng kporucama imocac manau bic tacdau me kporucama imohai enggecde, yeni sasawango Kebuac hehenu wonongnginagoc amma kecmagec wenac sewen wisickebeso. 
NUM.19.15	Amma terabokong nganoc sasawa tapangina kpac imohai tacdae, imoc ifingoc Kebuac hehenu wonongnginagoc amma tacdacbisia.
NUM.19.16	Nga ngicngac mocgu mocgu sasawa yeni kateu kemma ngic me ngac mong wasaibeangngo kpebuc kpebucgea me sing monnu homeu henu bangec witiau feu farenga kpesereudeu me ngicsic me kicsere kpesereudeu ye ifingoc Kebuac hehenu wonongagoc amma kecmanu wenac sewen wisickebeso.
NUM.19.17	Nga ngic me ngac mongngo ifi amma wonongagoc kefude, yeac negemma kopocsicac sese gerecngo dzedzea, imohacnac hama goa mema kpakenec monnu faima imohai doku gombunga witiau kpakegec hama imoc mesufubeso. 
NUM.19.18	Mesufuu ngic mong ye Kebuac hehenu kongaha ande, yeng hyssop dzaring mong kpouma doku imohai nemuruckema dzidzia gigiu kporucama nga terabokong amma ngicngac imohai tacgec yeneac witinginau sasawa me ngicsic mehenggec me ngic kpebucgegecac fareng bangecfu feu kpesereec me ngic mong homeec ye kpesereec me kicsere kpesereec, imoc sasawa yeneac witiu gigiu nadzicyemmedacbeso.
NUM.19.19	Anu ngic ye Kebuac hehenu kongaha andac, yeng wenac kpete harebec nga wenac kpete seweng imohai dokudzidzia gigiu ngic wonongagoc amma kecde, ye nadzicmibeso. Ifi anu wononga imoc meickeu ngic wonongagoc ande, ye wenac kpete sewen imohai nadzicmibesonga amma ye wambaya dzuacma doku nadzicma ama toforeu Kebuac hehenu kongaha anude.
NUM.19.20	Anu ngic mong ye Kebuac hehenu wonongagoc amma kecma wononga imoc mi dzuarudeu ye kpebunggac botuhaunac meickebesonga. Ye 
NUM.19.21	Singseria imocngo yenearu nasoya nasoya feengkecbeso. Nga ngic ye ngic goa wonongnginagoc kongaha anggecdeac dokudzidzia gigidacmoc ye ifingoc wambaya dzuacbeso. Nga mongngo kongaha anganggac doku imoc kpesereudeu ye ifingoc Kebuac hehenu wonongagoc amma kecmanu ama toforebeso. 
NUM.19.22	Nga ngic Kebuac hehenu wonongagoc amma kecde, yeng wiac sasawa kpesereudeu imoc sasawa wonongagocngoc anude. Ammanu ngic mongngo ye kpesereudeu ye ifingoc Kebuac hehenu wonongagoc amma kecmanu ama toforebeso.”
NUM.20.1	Isracelngicngac yeneac ngichabu hafoangoc yeni afo kpete mocgu imohai Tsin bangec kisiu Kades
NUM.20.2	Nga imohai doku ngichabu yeneacsoc mong mi feecac yeni Mose nga Aharon yereac ngaba amma yerearu hama kpedzucnegec. 
NUM.20.3	Kpedzucnema Mose ubakpekpeyoac yofi edegec, “Neni dacmunafocnina yeni 
NUM.20.4	Ge nocac 
NUM.20.5	Nga ge nocac Aigitabangecfunac hesicnunuma bangec mangana yomohai hadang? Bangec yomohai wit nga fig icac gbomea nga wainggbomea nga pommegranat icgbomea mi fede amma doku nenideac mong mi fede.”
NUM.20.6	Ifi degec Mose nga Aharon yeri kpebung wayunuma 
NUM.20.7	Nerarangyurumanu 
NUM.20.8	“Ge yasuga mema ngichabu hafoangoc kpedzucyununa. Ge nga dacga Aharon ngeri yeneac kicngina witiau hoc peperandzi yoac edeec doku maude. Ge ifi amma hoc peperandzi imohacnac doku meficgema yeni nga ramaburumakafocngina doku gumecyunudacnade.”
NUM.20.9	Ifi dederecge ammiu Mose ye imoc modacma kemma 
NUM.20.10	Mema Mose nga Aharon yeri kpebung hoc peperandzi wegenahau kpedzucyunudacma Mosengo yofi edeyunuec, “Here miac miac areng, ngeni yaguc negenggec, neri naric ngeneac doku hoc peperandzi yomohacnac meficgengemmedede me?” 
NUM.20.11	Ifi dema Mose ye maria miacma yasuyango hoc peperandzi naso yohockang kpeu imocac manaunac doku kunengngoc mau kpebung yeni nga ramaburumakafocngina yeni imoc negec.
NUM.20.12	Anu 
NUM.20.13	Anu doku imocac kpara Meriwa
NUM.20.14	Anu Mose ye Kades bangecfunac yoac dedengic sueyunuma edomngictau yearu yoac yofi fau kenec, “Geac munaga Isracelngo yofi dede, nenearu ebic sasawa fingerec imoc ge negennec. 
NUM.20.15	Mangfocnina yeni Aigitabangecfu kemma ihai naso herea kefing. Kecmina aigitangicngac yeneng mangfocnina nga neni ebic hania hania meficgenemmegec. 
NUM.20.16	Ifi anggec neni 
NUM.20.17	Imocac negennemmemana bangecga toseau ferecgebeso dedimbe. Neni semeng uau me wain uanginau tima mi ferecgenide amma dokutengnginaunac doku mi nenide. Neni sing tegia foiubigeng me kanaubigeng mi kennide, neni ngictauac singtoaungoc kengkecma bangecga ferecgenideac dedimbe.”
NUM.20.18	Ifi degec edomngictaungo yofi merengyemmeec, “Ngeni neac bangecfu sing mi ferecgegecde. Nga sifu kenggecdeu ine dzikac ngenigoc kpenideac dzikacac beannina mema ngunukporac angemmenide.”
NUM.20.19	Ifi deu Isracel yeneng yoac yofi meremmigec, “Neni singtoasac modacma kennide. Nga neni nenang nga ramaburumakafocnina dokugedangga mong nenideu ine imocac buma fainide. Nga neni ine negennemmemana bangecga hanininango ferecgema kennideac dedimbe.”
NUM.20.20	Ifi degec edomngictau ye monggoc yoac yofi merengyemmeec, “Kpac ngeni mi ferecgegecde.” Ifi dema wasaifora homac kucnginagoc meyunuu Isracel yenigoc dzikac kpegecdeac madacgec. 
NUM.20.21	Edomngic yeni ifi amma Isracel yeneng bangecngina ferecgegecdeac kpae heiyemmegecac Isracel yeni wama noboha monnusing kenggec.
NUM.20.22	Anu isracelngicngac yeneac kpebung hafoangoc yeni efaima yacma kporucamangina meickema Kades wama imohacnac kengkecma Hor tikiu sikedacgec. 
NUM.20.23	Sikema Hor tiki imohai Edombangec tegiau 
NUM.20.24	“Ngeri Meriwa dokuu yoac edenguruai imoc kpeocac amma Aharon ye yei homema arengfora yenigoc torokpeyunubeso. Ye isracelngicngac bangec ngemmeai, imohai mi enude. 
NUM.20.25	Imocac ge Aharon nga medaha Elecadzar Hor tikiu hesicyuruma embesena. 
NUM.20.26	Emma Aharonggac uaac wambagedanga hesima medaha Elecadzar heimina kemebeso, nocac Aharon ye imohai homema arengfora yenigoc torokpeyunuude.”
NUM.20.27	Anu Mose ye 
NUM.20.28	Engsikema Mose ye Aharonggac wambaya hesima medaha Elecadzar heimiu kemeec. Kemeu Aharon ye tikiac buma imohai homeec. Homeu Mose nga Elecadzar yeri tikiunac maoc. 
NUM.20.29	Maec isracelkpebung hafoangoc yeni Aharon homeec, siduc ifi negemma Aharonggac kiac ubamangang amma kecmagec wenac 30 wisickeec.
NUM.21.2	Ifi fingeru Isracel yeni 
NUM.21.3	Ifi deu 
NUM.21.5	Modzongina tiu Anutu nga Mose yereac ubakpekpeyoac yofi deyecmegec, “Ngeri nocac Aigitabangecfunac bangec kisiu homenideac wangecnunu hadape? Yomohai nenedoku mong mi fede nga yaka neandimbe imocac modzonina tiyombonggede.”
NUM.21.6	Ifi degec 
NUM.21.7	Homegec ngicngac yeni Mosearu hama yofi edegec, “Neni 
NUM.21.8	Numuu 
NUM.21.9	Ifi edeu Mose ye aieng sacsacngo boidzoc ongea mema ichereau kpesorou nanu boidzocngo ngicngac yiniu boidzoc ongea imoc henggec, yeni ngereema kecgec.
NUM.21.10	Anu isracelngicngac yeni efaima yacma kporucamangina meickema kengkecma Owot imohai kporucbedzongina kpedzigec enu guru mema tacyac anggec. 
NUM.21.11	Amma Owot imohacnac kengkecma Iye Awarim imohai kporucbedzongina kpedzigec enu guru mema tacyac anggec. Bangec kisi imoc Mocawac fanihau wenac ere ereaubigeng feec. 
NUM.21.12	Nga imohacnac kengkecma Dzered tumiatoa emu feec, imohai kporucbedzongina kpedzigec enu guru mema tacyac anggec. 
NUM.21.13	Amma imohacnac kengkecma Arnon doku noboc edibigengau kensikema imohai kporucbedzongina kpedzigec enu guru mema tacyac anggec. Imoc yofiac, Arnon doku imocngo amoringicngacareng yeneac bangecfunac hakecma bangec kisiu fede. Amma imocngo Mocaw nga amoringicngacareng yeneac botucnginau mangina ande. 
NUM.21.14	Imocac amma 
NUM.21.14	“Supa bangecac Wahew amma Arnon dokusing.
NUM.21.15	Dokusing imocac fagang
NUM.21.15	noboc nga noboc fekengkecma
NUM.21.15	Ar amabangecfu kemma
NUM.21.15	Mocawbangecac maubigeng wisickede.”
NUM.21.16	Anu yeni imohacnac kengkecma Beer dokuteng usu usuyau kensikegec, imohainoc 
NUM.21.17	Anu naso imohai Isracel yeni yegec yofi heigec,
NUM.21.17	“Doku ge bangecfunac erena
NUM.21.17	yegec yofi heigenni.
NUM.21.18	Ngicenara yeni dokuteng imoc usugec,
NUM.21.18	ngicngacareng yeneac engenafocngina
NUM.21.18	uaac kpacnginagoc
NUM.21.18	yeneng ngictauyasunginango
NUM.21.18	dokuteng usumengere anggec
NUM.21.18	yeni yasunginango
NUM.21.18	dokuteng usumengere anggec.”
NUM.21.18	Anu yeni bangec kisi imoc wama kengkecma Mattana imohai kensikegec. 
NUM.21.19	Nga Mattana imohacnac Nahalicel kenggec, nga Nahalicel imohacnac Bamot kenggec. 
NUM.21.20	Nga Bamot imohacnac yacma kengkecma ine Mocawbangecac tumiatoa emu feec imohai Pisga tikibuma hanahema fekende, nga buma ihai namma bangec kisi henggecde.
NUM.21.21	Anu Isracel yeni emoringic yeneac ngictau Sihon yearu yoac dedengic sueyunugec kemma yofi degec, 
NUM.21.22	“Neni bangecnginau sing ferecgema kennideac naric debesena. Neni sing tegiaubigeng semeng ua me waing uau mi kemma tinide amma dokutengngina usu usuya imohacnac doku mi nema eng ngictauac singtoaungoc kengkecma bangecgaac ma ferecgenide.”
NUM.21.23	Ifi degec Sihong ye Isracel yeneng bangehausing ferecgegecdeac waec. Wama wasaingicfora sasawa kpedzucyunuu yacma isracel meficyunugecdeac bangec kisiu Yahets imohai sikema Isracel yenigoc ewegec. 
NUM.21.24	Ewema isracelngic yeneng serima wasaibeangnginango yunuma bangecngina Arnon dokuunac hanahema kengkecma doku ferec ferecge kpara Yabbok, imohai kensikema ammongngic yeneac bangecfu wisickede, imoc medacgec. Nga ammonngic yeni bangecnginaac ma imoc meserima kucgoc garenggegecac ihai wisickeec. 
NUM.21.25	Nga Isracel yeni Hesbon nga ama bisic bisiha sasawa mema mingina andacgec. Amma yeni emoringicngac yeneac taongtoangina sasawa mema imohai tacyac anggec. 
NUM.21.26	Imoc yofiac, Hesbon imoc emoringictau Sihonggac taongtoa anec. Imoc yofiac Sihong ye warac Mocaw ngictaugoc dzikac kpema bangeha hafoangoc wangecma mekengkefu Arnon dokuu wisickeec.
NUM.21.27+NUM.21.28	“Gerec Hesbon imohai fingerec,
NUM.21.27+NUM.21.28	Sihonggac taonnu
NUM.21.27+NUM.21.28	gerecborang fingecma dzema kengkefec.
NUM.21.27+NUM.21.28	Ye Mocawbangec Ar dzedacma
NUM.21.27+NUM.21.28	Arnonggac ickate sifec
NUM.21.27+NUM.21.28	imoc momoc dzedarecac yofi degec,
NUM.21.27+NUM.21.28	ngeni Hesbon amau hama
NUM.21.27+NUM.21.28	Sihonggac taontoa odaya meserima mebisia.
NUM.21.29	Mocaw ge ebictoa fingecgendac!
NUM.21.29	Kemosac ngicngacareng ngeni kpac andae!
NUM.21.29	Ye medacfora dafi ayemmeu
NUM.21.29	bangecngina wama
NUM.21.29	ebicfunac worama kuric kecdae,
NUM.21.29	nga naroangfora yeni
NUM.21.29	Sihonggac witicngac andae.
NUM.21.30	Neni wedecyunudaring.
NUM.21.30	Neni firang amma meyunuing
NUM.21.30	imoc Hesbonnac hanahema meyunu
NUM.21.30	kengkecma Diwon amma Nofac kemma
NUM.21.30	Medewa wegenahau wisickede.”
NUM.21.31	Anu Isracel yeni ifi amma emoringicngac yeneac bangecfu kecgec.
NUM.21.32	Kecma Mose ye ngic goa Yacedzer amabangec sufu sufu hennegeng anggecdeac sueyunuu kenggec. Kemma yeni yeneac bagenginau amangina fekenggec imoc meyunuma emoringicngac imohai kecgecmoc kisangyunugec worama kenggec. 
NUM.21.33	Anu yeni ifi amma tegiaubigeng kemma Basan sinnubigeng enggec. Enggec Basan ngictau Og nga wasaingicfora sasawa meyunuma Edereci imohai meficyunuma ewegec.
NUM.21.34	Kenggec 
NUM.21.35	Ifi deu yeni Og nga medacfora amma ngicngacfora sasawa yenigoc ewema firang amma yunuhomedacgec monnec mong mi kecgec. Ifi amma bangecngina imoc yeneac anudeac megec.
NUM.22.1	Isracelngicngac yeni efaima yacma kporucamangina meickema kporucamabangec imoc wama kengkecma Mocawac bangec tumiau Yardendoku tegia yeibigeng Yereho wegenahau sikema kporucbedzongina kpedzigec enu guru mema tacyac anggec.
NUM.22.2	Anu Tsippor medaha Balak ye Isracel yeneng emoringicngac faka ayemmedacgec, imoc hennegeng andarec. 
NUM.22.3	Anu Isracel ngicngacareng yeni homac yombong anggecac amma Mocaw yeni kengec anggec, yeni yeneac kengec kuneng yombong anggec. 
NUM.22.4	Ifi Amma Midyan ngicenarafocngina yofi edeyunugec, “Yaguc ngicngachabu imoc yeneng wiac sasawa oronnunuma fenemmede imoc sasawa nedacgecde. Burumakangiwa gbomangina meic meickea imoc yeneng kpindzing tengging tengging bangecfu neandae ifi isoc bangecninau wiacnina ifi nedacgecde.”
NUM.22.4	Anu Tsippor medaha Balak ye naso imohai Mocaw yeneac ngictau kefec. 
NUM.22.5	Anu ye yoacdedengicfora sueyunuu Becor medaha Bilecam yearu haudeac edegecdeac yearu kenggec. Anu Bilecam nga ngicngacarengfora yeni amangina kpara Petor,
NUM.22.5	Anu ngicngacareng mong yeni Aigitabangecfunac erema hama neac wegenacnau bangec kiwa kpac sokodacma tacyac andae. 
NUM.22.6	Yeneac kucnginango neac kucna ferahadeac ge naric hama neac amma ngicngacareng imoc sowecyunubang me? Geng hama ifi annadeu ni wasaingicfocnagoc neni gedang firang amma yunuma bangecninaunac kisangyununi kenggecde.”
NUM.22.7	Anu Mocaw yeneac ngicenarafocngina nga Midyan yeneac ngicenarafocngina yeni kpefingyoacac bung maringinau mema Bilecam yearu kensikema Balakac yoac imoc edegec.
NUM.22.8	Edegec yofi edeyunuec, “Ngeni tofocnac yei femagec, 
NUM.22.9	Femagec Anutungo hama Bilecam yofi kpesimiec, “Ngic imoc damoc yeneng gegoc kecdae?”
NUM.22.10	Ifi deu Bilecam ye Anutu yofi edeec, “Mocaw yeneac ngictau Tsippor medaha Balak, yeng nearu yoac yofi fau hadac. 
NUM.22.11	‘Negennec, Aigitabangecfunac ngicngacareng mong yeni erema hama yaguc bangeckiwa kpac sokodacma kecdae. Imocac amma ge hama neac amma sowecyununa kucngina kpac anu naric gedang yenigoc ewema yunukporac ayemmema kisangyununi kenggecde.’ ”
NUM.22.12	Ifi deu Anutungo Bilecam yofi edeec, “Ge yenigoc mi kembesena. Ngicngacareng imoc yeni kenecnginagoc, imocac ge mi sowecyunubesena.”
NUM.22.13	Ifi deu Bilecam ye asoac yacma Balakac ngictaumedacareng yofi edeyunuec, “Ni ngenigoc kembeso ambareng 
NUM.22.14	Ifi deu Mocaw ngictaumedacareng yeni yacma Balak yearu dzigene kemma yofi edegec, “Bilecam ye nenigoc haudeac waec.”
NUM.22.15	Ifi degec Balak ye ngictaumedacareng homac kpackunengnginagoc monggoc sueyunuu kenggec. 
NUM.22.16+NUM.22.17	Kemma Bilecam yearu sikema yofi edegec, “Tsippor medaha Balak ye yofi dede, ‘Ni eweheiheitoagoc yombong eweheigembade amma wiac sasawa edenunade imoc ni andacbadeac ge nearu hanadeac wiac mongngo mi dzegegubeso. Ge hama neac amma ngicngacareng imoc yeni sowecyunubesena.’ ”
NUM.22.18	Ifi degec Bilecam ye Balak enactofoc tofohofora yoac yofi merengyemmeec, “Balak ye ameau silwa nga gol wakema febac dede nga imoc neac anudeac deude isoc ni ine sifu 
NUM.22.19	Amma ngeni ifingoc naric yei femagec 
NUM.22.20	Anu Anutungo tofocnac imohai Bilecam yearu hama yofi edeec, “Ngic imoc yeni wangecgubeso hadau isoc yacma yenigoc kenna. Anu neng wiac edegubade, imocsac ambesena.”
NUM.22.21	Ifi edeu Bilecam ye ama wereckenu yacma donggingagera witiau sate
NUM.22.22	Kenu Anutungo ine herebu negenu 
NUM.22.23	Kenu donggingagera ye 
NUM.22.24	Ifi anu angerongo kemma waing ua yohockang botucngirau sing kapiau, noboc noboc imohai ine hocodango oroc oronggea imohai nanec. 
NUM.22.25	Nanu donggingagera ye 
NUM.22.26	Ifi anu 
NUM.22.27	Nga donggingagera ye 
NUM.22.28	Ifi anu 
NUM.22.29	Ifi deu Bilecam ye donggingagera yofi edeec, “Ge sisic homac anenna yeni nenggec gamenude. Ni dzikacac beanna marinau mekecbai debac yagucngoc kpebucgubai.”
NUM.22.30	Ifi deu donggingagera ye Bilecam yofi edeec, “Ni geac donggingagera nga ge neac witiu tacma kengha amma kekecga sasawa kecnecngoc nga yaguc ifingoc tacnec. Nga edenuna, ni faka ifia mong warac anggenai me kpac?” Ifi deu Bilecam ye yofi deec, “Kpac.”
NUM.22.31	Ifi demanu 
NUM.22.32	 angerongo yofi edeec, “Ge nocac donggiga ngagera kpena naso harebec andac? Negennec, ge kicnau yoacna nga sinna kpenadeac bic yombong nedzima kennec, imocac ni singga hedzickebadeac hadua. 
NUM.22.33	Haba donggingagera ye ni nemma kicnaunac meremma tegiau kenu naso harebec andac. Ye kicnaunac meremma tegiau mi kembac dede ni imohaingoc ge kpebucguma yeac kekeha onggonggebai.”
NUM.22.34	Ifi deu Bilecam ye 
NUM.22.35	Ifi deu 
NUM.22.36	Anu Balak ye Bilecam hama kecde, siduc ifi negemma Mocawbangec imoc Arnon dokuac tumiatoau emu feec nga ma wegenahau imocac tegiau yombong bangec edibigeng feec, imohai meficgeudeac kenec. 
NUM.22.37	Kemma meficgema Balakngo Bilecam yofi edeec, “Ni seseri amma heitaiguma ngic sueyunuba hagec ge nocac mi hanec? Me negenna ni seseheguma eweheihei naric mi anggemma bung gembadeac negennec me?”
NUM.22.38	Ifi deu Bilecamngo yoac yofi meremmiec, “Negennec, ni yaguc gearu haduae nga ni neanna ubanaac yoac mong debadeacsoc mi anduae. Anutungo yoac enacnau faiude imocsac debade.”
NUM.22.39	Ifi dema Balakgoc kengkecma Kiryat-Husot imohai kensikegec. 
NUM.22.40	Kensikema Balak ye imohai sese dema ramaburumaka goa kpehou amma Bilecam nga ngictaumedacareng yegoc tacgec yenearu faiu kenec. 
NUM.22.41	Anu ama wereckenu Balak ye Bilecam hesickeu kemma Bamot Bacal imohai emma imohacsing Isracelac ngicngacareng noboha tegiau tacgec yenenec.
NUM.23.1	Anu Bilecamngo Balak yofi edeec, “Ge yomohai neac negemma arata sewen mema burumakangiwa sewen nga ramangiwa sewengngoc mehabesena.” 
NUM.23.2	Ifi deu Balak ye Bilecamngo edeec, ifi anec. Anu Balak nga Bilecam yeri arata tackenec yai burumakangiwa mocgu mocgu nga ramangiwa mocgu mocgu, yeri sese ifi faidaroc.
NUM.23.3	Ifi amma Bilecamngo Balak yofi edeec, “Ge yei sesegerecgagoc nammana ni kpesima kemba 
NUM.23.4	Enu Anutungo Bilecam fingecmiu yeng yofi edeec, “Ni arata sewen mema imocac witiau burumakangiwa mocgu mocgu nga ramangiwa mocgu mocgu, sese ifi faidacdua.”
NUM.23.5	Ifi deu 
NUM.23.6	Ifi deu dzigenema kemma henu Balak ye Mocaw ngictaumedacareng sasawa yenigoc sesegerehaac wegenahaungoc nanggec. 
NUM.23.7	Nanggec Bilecam ye Kebungo yoac edeec imoc dekperagima yofi deec,
NUM.23.7	“Balak ye Aram bangecfunac wangecnuu hadua.
NUM.23.7	Mocaw ngictau ye wenac ere ereaubigenggac tikiunac
NUM.23.7	yofi dema heitainu hadua,
NUM.23.7	‘Ge hama meficnuma Yacakow soweckena,
NUM.23.7	ge hana Isracel ebicnginagoc yombong
NUM.23.7	anggecdeac sowecyununi.’
NUM.23.8	Anutungo mi sowecyunudeac
NUM.23.8	neng naric mi sowecyunubade.
NUM.23.8	mi desiyunuudeac
NUM.23.8	neng ifingoc manganaac arennu
NUM.23.8	naric mi desiyunubade.
NUM.23.9	Ni hoc peperandzi bumau namma ye henduae,
NUM.23.9	ni tiki bumaunac kic fima henduae.
NUM.23.9	Ngicngacareng imoc yeni tembucngina kecma
NUM.23.9	yofi negendae,
NUM.23.9	neni ngicngacareng goa
NUM.23.9	yenigoc kpedzucnema mi kecnide.
NUM.23.10	Mongngo Yacakowac sendunga
NUM.23.10	kpetea naric mi meude,
NUM.23.10	ye Isracel sasawa neackpacarunac
NUM.23.10	mocgu naric mi osoyunudarude.
NUM.23.10	Neng homec dindingac
NUM.23.10	yeneac homec isoc homebadeac negenduae.
NUM.23.10	Nga neac kekecnasona wisic wisickea
NUM.23.10	imoc yeneac isoc ambeso.”
NUM.23.11	Ifi deu Balak ye imoc negemma Bilecam yofi edeec, “Ge noc faka anendang? Ge ngabafocna sowecyununadeac heitaiguma hesicgu hadua nga geng ine kenecyunudang.”
NUM.23.12	Ifi deu yeng yoac yofi meremmiec, “
NUM.23.13	Ifi deu Balak ye yofi edeec, “Ge hana nigoc bangec tosea monnu emma imohacsing yenennade. Imoc sasawa mi yenennade nga toseasac yenemma ine imohai meficnuma sowecyununade.” 
NUM.23.14	Ifi dema wangeru Pisga tikibumau Tsofim
NUM.23.15	Ifi amma Bilecamngo Balak yofi edeec, “Ge sesegerecgaac wegenahau nammana ni edimoc kemma 
NUM.23.16	Ifi dema kenu 
NUM.23.17	Ifi deu ye dzigenema henu Balak ye Mocaw ngictaumedacareng yenigoc sesegerehaac wegenahaungoc nanggec. Namma Balakngo kpesimiec, “
NUM.23.18	Ifi deu Bilecam ye yoara yofi dekperagiec,
NUM.23.18	“Balak ge yacma negennenna,
NUM.23.18	Tsippor medaha ge kedzac kpema
NUM.23.18	neac yoac negenna.
NUM.23.19	Anutu ye bangecngic kpac,
NUM.23.19	imocac ikoc mong naric mi anude.
NUM.23.19	Ye bangecngicac medac mi ande,
NUM.23.19	imocac ye monde mondeya
NUM.23.19	mong mi fede.
NUM.23.19	Yeng yoac mong dema
NUM.23.19	faka imoc meude.
NUM.23.19	Ye yoac dema ua imoc mesiude.
NUM.23.20	Negennec,
NUM.23.20	ni kenecyunubadeac uayoac nendac
NUM.23.20	nga yeng kenecyunuu
NUM.23.20	ni naric mi wama mong debade.
NUM.23.21	Nga ni Yacakow yearu
NUM.23.21	ebic mong mi henduae,
NUM.23.21	Isracel manau ebic mong mi feu henduae.
NUM.23.21	ngictaungina botucnginau kecdeac
NUM.23.21	sogac sogaigoc dendzerenggegec negendimbe.
NUM.23.22	Anutu yeac kuha
NUM.23.22	imoc kateburumakangiwaac kuc isoc.
NUM.23.22	Ye Aigitabangecfunac wangecyunuu eregec.
NUM.23.23	Yacakow yeac dzinacfaka mena
NUM.23.23	yearu fora kpac anude.
NUM.23.23	Isracel yeac mosocfaka mena
NUM.23.23	fora kpacngoc anude.
NUM.23.23	Nasotoa fingeru
NUM.23.23	Yacakow nga Isracel yeneac yofi degecde,
NUM.23.23	‘Hendae, Anutungo yenearu
NUM.23.23	fakatoa hania hania mekefec.’
NUM.23.24	Negendae, ngicngacareng imoc
NUM.23.24	yeni laiongngagera isoc yacma nandae,
NUM.23.24	yeni laionyang isoc yacma nandae.
NUM.23.24	Ye kecnegenga kpac kecma
NUM.23.24	yang kisandacmoc kpebucgema
NUM.23.24	sacfusia nedacmaguc mafeude.”
NUM.23.25	Ifi deu Balak ye Bilecam yofi edeec, “Ge sowecyununadeacsoc mi annadeu sifu mi kenecyunubesena.”
NUM.23.26	Ifi deu Bilecam ye yoac yofi meremmiec, “Ni 
NUM.23.27	Ifi deu Balak ye Bilecam yofi edeec, “Ge naric hana hesicguba amabangec monnu kende. Kende imohai gedang Anutungo negenu ngereeu meficnuma sowecyununade.” 
NUM.23.28	Ye ifi dema Bilecam hesickeu Pecor tikibumau emma imohacsing bangec kisi hendaroc.
NUM.23.29	Anu Bilecam ye Balak yofi edeec, “Ge neac negemma yomohai arata sewen mema burumakangiwa sewen nga ramangiwa sewengngoc nearu meyunu hana.” 
NUM.23.30	Ifi deu Balak ye edeec, ifi isoc amma arata meu tackenec ihai burumakangiwa mocgu mocgu nga ramangiwa mocgu mocgu, sesegerec ifi faikenec.
NUM.24.1	Anu Bilecam ye yofi henec, 
NUM.24.2	Fima henu Isracel yeni kisicfocnginasoc modacma guru mema kporucamanginau tacyac anggec. Ifi henu Anutuac Asungo yeac witiu maec. 
NUM.24.3	Mau kpefingyoac yofi dekperagiec,
NUM.24.3	“Ni Becor medaha Bilecamngo
NUM.24.3	yoac yofi deduae,
NUM.24.3	ni yoacna imoc
NUM.24.3	ngic kiwa tegec tegeraac yoac.
NUM.24.4	Yeng Anutuac yoac negende,
NUM.24.4	ye Kuctoa Mingina
NUM.24.4	yeac dedekperagiyoacac
NUM.24.4	kpefing hennegengande.
NUM.24.4	Ye bangecfu ngonducnemanu
NUM.24.4	kiwa tegeru wiac hengande.
NUM.24.5	O Yacakow, geac kporucamaga sasawa
NUM.24.5	imoc siricngina gombunga yombong.
NUM.24.5	Isracel, geac amagerecga guruya guruya
NUM.24.5	imoc songodzidziagoc.
NUM.24.6	Imoc tumiatoa emu
NUM.24.6	tiki botucnginau fekendae, ifi isoc
NUM.24.6	imoc semeng ua
NUM.24.6	dokutoa fekendeac tegiau isoc.
NUM.24.6	Imoc aloe
NUM.24.6	imoc cedar ic
NUM.24.6	doku tegiau nangandae ifi isoc.
NUM.24.7	Yeneac fawaunac doku maude,
NUM.24.7	wiac gbomea homecbesandae
NUM.24.7	imocac doku soha ambesande.
NUM.24.7	Ngictaungina ye Agag ferahabesande,
NUM.24.7	yeac eucererenga imoc miacgec
NUM.24.7	engena ambesande.
NUM.24.8	Anutungo Aigitabangecfunac
NUM.24.8	hesicyunuu eregec
NUM.24.8	kuc imoc kateburumakangiwaac kuc
NUM.24.8	ifi isoc yemmeec.
NUM.24.8	Yeni ngabafocngina bangeha bangeha
NUM.24.8	neyunudacgecde,
NUM.24.8	yeni sicngina hetackema
NUM.24.8	tebemedahanginango kpesariyunubesandae.
NUM.24.9	yeni laiongngagera isoc fedae.
NUM.24.9	Mongngo ye yarudeac
NUM.24.9	ammiudeacsoc mi ambesande.
NUM.24.9	Ngic kenecngunubesandae,
NUM.24.9	yeni kenecnginagoc.
NUM.24.9	Sowecngunubesandae
NUM.24.9	yeni sowecnginagoc.”
NUM.24.10	Ifi deu Balak ye yoac imoc negemma Bilecamgac herea buyombonggeec imoc gerec isoc dzeu maria kpema yofi edeec, “Ni ngabafocna sowecyununadeac hana dema heitaiguai nga geng ine imoc wama kenecyununa naso harebec bic ande. 
NUM.24.11	Imocac worama bangecgau kenna! Ni yofi edeguai, eweheihei anggemma bung gembade nga negennec, 
NUM.24.12	Ifi deu Bilecamngo yofi edeec, “Yoacdedengicfocga nearu sueyununecmoc yeni yofi edeyunuai, 
NUM.24.13	‘Balak ye ameau silwa nga gol wakema febac dede nga imoc neac anudeac deude isoc ni ine sifu 
NUM.24.14	Amma ni yaguc ngicngacarengfocna yenearu dzigenebade. Anu ngicngacareng yomoc yeni kecma ngade ngicngacarengfocga dafi ayemmegecde, imocac yoac edeguba negenna.”
NUM.24.15	Ifi dema kpefingyoara yofi dekperagiec,
NUM.24.15	“Ni Becor medaha Bilecamngo
NUM.24.15	yoac yofi deduae,
NUM.24.15	ni yoacna imoc
NUM.24.15	ngic kiwa tegec tegeraac yoac.
NUM.24.16	Ni Anutuac yoac negenduae,
NUM.24.16	ni negen negeng Engenatoa yearunac meduae.
NUM.24.16	Kuctoa Minginango wiac hende imoc henduae,
NUM.24.16	ni bangecfu manuu kicna tegecande.
NUM.24.17	Ni henduae amma yofinenggac kpac.
NUM.24.17	Ni kic fima hemba ye wegenac kpac.
NUM.24.17	Yacakow yearunac
NUM.24.17	asomeng mong fingecbesande,
NUM.24.17	ngictauac yasu mong
NUM.24.17	Isracel yenearunac erebesande.
NUM.24.17	Imoc Mocaw tuturunga sasawa
NUM.24.17	medzameyunudacma
NUM.24.17	Set medacfora sasawa
NUM.24.17	kpetotieyunudacbesande.
NUM.24.18	Ye ngabafora bangecngina mema
NUM.24.18	imocac mingina ambesande,
NUM.24.18	ye Edom nga Secir yeneac bangec mema
NUM.24.18	mingina ambesande.
NUM.24.18	Isracel ye kuhagoc yombong ambesande.
NUM.24.19	Ngictau ye Yacakow yearunac fingerec,
NUM.24.19	ngictauac kucngo garengyunuude,
NUM.24.19	ye taonnu tosea sufuma kecgecde
NUM.24.19	yeni kpetotieyunudacbesandae.”
NUM.24.20	Bilecam ye ifi dema Amalek hemma kpefingyoara yofi dekperagiec,
NUM.24.20	“Amalek ye mikingicngacareng sasawa
NUM.24.20	yeneac warac waracngina
NUM.24.20	nga yeni wisic wisickeau
NUM.24.20	ye kpetotiegec kpac ambesande.”
NUM.24.21	Ifi dema keningic yenemma kpefingyoara yofi dekperagiec,
NUM.24.21	“Keningic ge amagerecga imoc seria,
NUM.24.21	ge hoc peperandziac witiau
NUM.24.21	faecga faina tackende.
NUM.24.22	Nga gearu sifu yofi fingecbesande,
NUM.24.22	Assurngo keningic ngunuma
NUM.24.22	mengunuma witicngunubesandae.”
NUM.24.23	Ifi dema kpefingyoara torokpema wisic wisickeau yofi deec,
NUM.24.23	“Ebictoa yombongngo fingengemmebesande.
NUM.24.23	Anutungo ebicnginagoc anggecdeac ifi deu
NUM.24.23	mongngo naric mi kefude.
NUM.24.24	Kittingic yeneac kondung tegiaunac
NUM.24.24	wage yeni hama
NUM.24.24	Assur nga Ewer memayunubesandae
NUM.24.24	yeni ifingoc kecma
NUM.24.24	kpetotieyunudacbesandae.”
NUM.24.25	Anu Bilecam ye ifi dema yacma amabangehau dzigeneu Balak ye ifingoc yengena singau dzigene kenec.
NUM.25.1	Isracel yeni Sittim imohai kecma ngic yeni hanahema Mocaw yeneac naroangfocngina yenigoc serofaka angkecgec. 
NUM.25.2	Angkecgec naroang yeni anutunginaac sesegerecac nasou isracelngicngac yenearu heitaiyunugec kemma yaka nema anutunginaac kicfu ngonducnema eweheimigec. 
NUM.25.3	Isracel yeni ifi amma Bacal Pecor
NUM.25.4	Nga ye Mose yofi edeec, “Isracel ngenearu herebuna gerec isoc dzede, imoc kpac anudeac ge ngicngacareng yeneac enarafocngina sasawa meyunuma 
NUM.25.5	Ifi deu Mose ye Isracel yeneac desi desingicfocngina yofi edeyunuec, “Ngeni tembuc tembuc sasawango ngicfocngina botucnginaunac Bacal Pecor yearu torokpegecmoc sasawa homecfu faiyunubisia.”
NUM.25.6	Ifi demanu Mose nga isracelkpebung hafoangoc yeni 
NUM.25.7	Hau womonggareng Aharon medaha Elecadzar yeac medac Pinehas, ye ifi hemma ngichabu yeneac botucfu yacma sangara enaragoc mariau mema 
NUM.25.8	ngadengirau modacyuruma isracelngic imocac kporucamau emma yerahafoc wosongirau nesarima nebucyuruec. Ye ifi anu isracelngicngac yenearu hafei homectoayagoc imoc kpac anec, 
NUM.25.9	nga hafei homectoayagoc imocngo meyunuu ngicngac 24,000 homegec.
NUM.25.10	Anu 
NUM.25.11	“Womonggareng Aharon medaha Elecadzar yeac medac Pinehas, yeng ni isoc yeneac keracmangang amma Isracel yeneac botucfunac herebutoana kuha maudeac ua medac. Ifi anu ni keracmangang amma isracelngicngac mi meicyunudua nga tosea yeni yaguc kecdaengoc. 
NUM.25.12	Imocac yofi edebesena, ‘Ni yegoc ruaeac dzadzahacna mebade. 
NUM.25.13	Ye Anutuya neac amma keracmangang amma Isracel yeneac ngaba meic meicke ua meec, imocac ye nga yeac gboricfora yeac ngadeau fingecgecde, yeni dzadzahac imocac manau kecma womonggareng ua nasoya nasoya mekengkecbesandae.’ ”
NUM.25.14	Nga isracelngic midyanngac yegoc nebucyuruyuruya ye Salu medaha Dzimiri, ye Simeconggac amaarenghabu mong yeneac ngicenara. 
NUM.25.15	Nga midyanngac nebucgeec yeac kpara Kodzebi. Ye Midyan amaarenghabu mong yeneac ngicenara kpara Tsur, yeac naroanga.
NUM.25.16	Anu 
NUM.25.17	“Midyanngicngac yeni sufu sufuu tobangngunuma ikocfu wangecngunugecac ngeni midyanngic yenigoc dzikac kpema ewema yunudacbisia. 
NUM.25.18	Imoc yofiac, yeni Pecorac fakau tobangngunuma ngenigoc dzikac isoc kpema kecdae. Imohai naingngina Midyanggac ngicenaraac naroanga Kodzebi, yearu faka fingerec. Pecorac amma hafei homectoayagoc fingerec, wenac imohai Kodzebi kpebucgegec.”
NUM.26.2	“Ngeri isracelngicngac yeneac ngichabu hafoangoc amaarengngina modacma Isracel manau ngic kifangina twentiunac namma ende amma dzikacfu kenggecdeacsoc andae yeneac kpetengina medacbesera.” 
NUM.26.3	Ifi deu Mose nga womonggareng Elecadzar yeri Mocawac bangec tumiau Yardendoku tegia yeibigeng Yereho wegenahau imohai isracelngicngac yoac edeyunuma yofi deoc, 
NUM.26.4	“Ngic kifangina twentiunac namma ende yeneac kpetengina megec.” Imoc 
NUM.26.5	Isracelac waracmedac Recuwen yeac medacfora yenearunac yofiguc hagec. Hanoc yearunac Hanocac fingecsahe, Falluc yearunac Fallucac fingecsahe, 
NUM.26.6	Hetsorong yearunac Hetsoronggac fingecsahe amma Karmi yearunac Karmiac fingecsahe. 
NUM.26.7	Areng imoc yeneng Recuwen yeac fingecsaheunac. Nga ngic yenearunac ngic yofiguc wasaihabunginausoc arengyunugec imoc 43 730 anec.
NUM.26.8	Nga Fallucac medaha kpara Eliacaw. 
NUM.26.9	Eliacaw medacfora imoc Nemucel, Datan nga Awiram. Datan nga Awiram imoc yeri ngichabu yeneac enarahocngina meisingyuruyuruyango Koraac habuu torokpema Mose nga Aharon yereac yoac kpema 
NUM.26.10	Yoac kpegec bangecngo enara anggema Kora nga wiacfora yenigoc momoc gbokoyunudaru gerecngo ngic 250 yonohou homedacgec. Imocngo ngicngac goa yeni garengemegecdeac ma anec. 
NUM.26.11	Nga Koraac medacfora yeni ine mi homegec.
NUM.26.12	Nga yomoc Simecon medacfora fingecsahenginasoc yofi anggec, Nemucel yearunac nemucelngic yeneac fingecsahe. Yamin yearunac yamingngic yeneac fingecsahe, Yakin yearunac yakingngic yeneac fingecsahe, 
NUM.26.13	Dzera yearunac dzerangic yeneac fingecsahe nga Sacul yearunac saculngic yeneac fingecsahe. 
NUM.26.14	Areng imoc yeneng Simeconggac fingecsaheunac. Yeneac kpetengina imoc 22 200 anec.
NUM.26.15	Nga Gad medacfora yeneac fingecsahenginasoc yeni yofi anggec, Tsefon yearunac tsefonngic yeneac fingecsahe amma Haggi yearunac haggingic yeneac fingecsahe, nga Suni yearunac suningic yeneac fingecsahe, 
NUM.26.16	Odzini yearunac odziningic yeneac fingecsahe, Eri yearunac eringic yeneac fingecsahe, 
NUM.26.17	amma Arod yearunac arodingic yeneac fingecsahe nga Arecli yearunac areclingic yeneac fingecsahe. 
NUM.26.18	Areng imoc yeneng Gad medacfora yeneac fingecsaheunac. Nga ngic imoc yenearunac ngic yofiguc wasaiarengnginausoc arengyunuma kpetengina megec imoc 40 500 anec.
NUM.26.19	Anu Yehuda medachora imoc Er nga Onan yeri Kenacanbangecfu homeoc. 
NUM.26.20	Medacfora goa yeneac fingecsahenginasoc ine yofi, Sela yearunac selangic yeneac fingecsahe, Perets yearunac peretsingic yeneac fingecsahe nga Dzera yearunac dzerangic yeneac fingecsahe. 
NUM.26.21	Nga Perets medacfora yeni yofi kecgec, Hetsron yearunac Hetsrongngic yeneac fingecsahe, Hamul yearunac hamulngic yeneac fingecsahe. 
NUM.26.22	Areng imoc yeneng Yehuda fingecsaheunac. Nga ngic imoc yenearunac ngic yofiguc wasaiarenginausoc arengyunuma kpetengina megec imoc 76 500 anec.
NUM.26.23	Nga Yissaskar medacfora yeni fingecsahenginasoc yofi, Tolac yearunac Tolacngic yeneac fingecsahe, Puwa yearunac puwangic yeneac fingecsahe, 
NUM.26.24	amma Yasuw yearunac yasuwingic yeneac fingecsahe nga Simeron yearunac simeronngic yeneac fingecsahe. 
NUM.26.25	Areng imoc yeneng Yissaskar fingecsaheunac. Nga ngic imoc yenearunac ngic yofiguc wasaihabunginausoc arengyunuma kpetengina megec imoc 64 300 anec.
NUM.26.26	Nga Dzewulun medacfora yeni fingecsahenginasoc yeni yofi, Sered yearunac seredengic yeneac fingecsahe amma Elon yearunac elongngic yeneac fingecsahe nga Yahelecel yearunac yahelecelngic yeneac fingecsahe.
NUM.26.27	Areng imoc yeneng Dzewulun fingecsaheunac. Nga ngic imoc yenearunac ngic yofiguc wasaihabunginausoc arengyunuma kpetengina megec imoc 60 500 anec.
NUM.26.28	Nga Yosef medachora Manasse nga Efraim yereac fingecsahengira yofi, 
NUM.26.29	Manasse medacfora yeni yofi, Makir yearunac makiringic yeneac fingecsahe, nga Makir ye Gilecad mama. Gilecad yearunac Gilecadngic yeneac fingecsahe. 
NUM.26.30	Nga yomoc yeneng Gilecad medacfora, Icedzer yearunac icedzeringic yeneac fingecsahe amma Helek yearunac helekingic yeneac fingecsahe 
NUM.26.31	nga Asricel yearunac asricelngic yeneac fingecsahe, Sehem yearunac sehemngic yeneac fingecsahe 
NUM.26.32	nga Semida yearunac semidangic yeneac fingecsahe amma Hefer yearunac heferingic yeneac fingecsahe. 
NUM.26.33	Nga Hefer medaha Tselafehad ye medacfora kpac, naroangforasac fingecgec nga yeneac kpacngina yofi, Mahela, Noca, Hagela nga Mileka amma Tirtsa. 
NUM.26.34	Areng imoc yeneng Manasseac fingecsaheunac. Nga ngic imoc yenearunac yofiguc wasaihabunginausoc arengyunuma kpetengina megec, imoc 52 700 anec.
NUM.26.35	Nga yomoc Efrayim medacfora yeneac fingecsahenginasoc, Sutela yearunac sutelangic yeneac fingecsahe amma Beher yearunac beheringic yeneac fingecsahe nga Tahan yearunac tahanngic yeneac fingecsahe. 
NUM.26.36	Nga yomoc Sutela medaha mocgu anec. Eran yearunac erangngic yeneac fingecsahe. 
NUM.26.37	Areng imoc yeneng Efrayim fingecsaheunac. Nga ngic imoc yenearunac ngic yofiguc wasaihabunginausoc arengyunuma kpetengina megec, imoc 32 500 anec. Nga ngic imoc yeni Yosefac nambaracfora yeneac fingecsahenginasoc.
NUM.26.38	Nga yomoc Binyamin medacfora yeneac fingecsahenginasoc, Wela yearunac welangic yeneac fingecsahe, Asebel yearunac asebelngic yeneac fingecsahe, Ahiram yearunac ahiramngic yeneac fingecsahe, 
NUM.26.39	Sufam yearunac sufamngic yeneac fingecsahe nga Hufam yearunac hufamngic yeneac fingecsahe. 
NUM.26.40	Nga Wela medachora yeri Ared nga Nacaman. Amma Ared yearunac aredingic yeneac fingecsahe, Nacaman yearunac nacamangngic yeneac fingecsahe. 
NUM.26.41	Areng imoc yeneng Binyamin medacfora yeneac fingecsaheunac. Nga ngic imoc yenearunac ngic yofiguc wasaihabunginausoc arengyunuma kpetengina megec imoc 45 600 anec.
NUM.26.42	Nga Dan medaha mocgu yearunac fingecsahe yofi fingecgec, Suham yearunac suhamngic yeneac fingecsahe. Areng imoc yeneng Danggac fingecsaheunac. 
NUM.26.43	Suhamngicac areng sasawa ngic imoc yenearunac ngic yofiguc wasaihabunginausoc arengyunuma kpetengina megec imoc 64 400 anec.
NUM.26.44	Nga Aser medacfora yeni fingecsahenginasoc yofi, Yimna yearunac yimnangic yeneac fingecsahe amma Yiswi yearunac yiswingic yeneac fingecsahe nga Weri yearunac weringic yeneac fingecsahe. 
NUM.26.45	Nga Weri medacfora yeneac fingecsahengina imoc yofi, Hewer yearunac heweringic yeneac fingecsahe, Malekicel yearunac malekicelngic yeneac fingecsahe. 
NUM.26.46	Nga Aser yeac naroanga kpara Sarac. 
NUM.26.47	Areng imoc yeneng Aser medacfora yeneac fingecsaheunac. Nga ngic imoc yenearunac ngic yofiguc wasaihabunginausoc arengyunuma kpetengina megec imoc 53 400 anec.
NUM.26.48	Nga Naftali medacfora yeneac fingecsahenginasoc yeni yofi, Yahetsecel yearunac yahetsecelngic yeneac fingecsahe, Guni yearunac guningic yeneac fingecsahe, 
NUM.26.49	Yetser yearunac yetseringic yeneac fingecsahe nga Sillem yearunac sillemngic yeneac fingecsahe. 
NUM.26.50	Areng imoc yeneng Naftali medacfora yeneac fingecsaheunac. Nga yeni wasaihabunginausoc arengyunuma kpetengina megec, imoc 45 400 anec. 
NUM.26.51	Nga isracelngic wasaihabunginausoc arengyunuma kpetengina megec, imoc kpeturanggema 601 730 anec.
NUM.26.53	“Kpacnginaac kpetengina fekende, imocac siricfu bangec hendzicma yemmegec tembuc tembuc mema minginasoc ambisia. 
NUM.26.54	Ngeni kisic monggac ngichabu kuneng yeni bangec kuneng yemmebisia nga kisic monggac ngichabu kapia yeni bangec kapia yemmebisia. Imoc ngic wasaingichabuu kpetengina fede, imocac siricfu bangec hendzicma yemmebisia. 
NUM.26.55	Bangec imoc kpeing kpema hendzicbesonga. Ngeni ngicngacareng yeni kisicfocngina yeneac kpacareng nga kpetengina fekende, imocac siricfu bangec imoc mema mingina ambisia. 
NUM.26.56	Amma kpeing kpegec foraya fingerudesoc kisicfocngina modacma habu kuneng nga kapia bangec imoc mema mingina anggecdeac hendzicma yemmebisia.”
NUM.26.57	Nga Lewiac kisicfunac ngic yomoc fingecsahenginasoc arengyunuma kpetengina megec, Gereson yearunac geresonngic yeneac fingecsahe amma Kehat yearunac kehatngic yeneac fingecsahe nga Merari yearunac meraringic yeneac fingecsahe. 
NUM.26.58	Areng yomoc yeni Lewiac kisicfunac fingecsahengina, liwningic yeneac fingecsahe, hewerongngic yeneac fingecsahe, mahelingic yeneac fingecsahe, musingic yeneac fingecsahe, korangic yeneac fingecsahe. Nga Kehat ye ine Ameram mama. 
NUM.26.59	Nga Ameram enema kpara Yohewed, ye Lewiac naroang Aigitabangecfu fingerec. Nga ye Ameramgarunac Aharon nga Mose amma naingngira Miryam meyunuec.
NUM.26.61	Anu Nadaw nga Awihu yeri ine gerec siriha mong mi faigecdeac dedea imoc sese isoc mehama 
NUM.26.62	Nga lewingic sasawa afongina mocgunac namma ende yeni arengyunuma kpetengina megec imoc 23,000 anec. Yeni isracelngicngac yeneac botucnginau bangec mong mi yemmeyemmea, imocac amma yenigoc arengyunuma kpetengina mi megec.
NUM.26.63	Mose nga womonggareng Elecadzar yereng Mocawac bangectumia Yardendoku tegia yeibigeng Yereho wegenahau imohai isracelngic wasaihabunginausoc arengyunuma kpetengina meoc. 
NUM.26.64	Anu Mose amma womonggareng Aharon yeri warac Sinai bangec kisiu isracelngic wasaihabunginausoc arengyunuma kpetengina meoc, ngic imoc yenearunac mongngo habu yomoc yeneac botucfu mong mi kefec. 
NUM.26.65	Imoc yofiac, 
NUM.27.1	Anu Yosef medaha Manasse, yeac medaha Makirac medaha Gilecadac medaha Hefer yeac medaha Tselafehad yeac naroangfora yeneac kpacngina yofi, Mehela, Noca, Hagela nga Mileka amma Tirtsa. Yeni enara yeneac kicnginau hama fingecgec. 
NUM.27.2	Yeni 
NUM.27.3	“Mannina ye bangec kisiu homeec. Nga ye ine Kora nga habufora 
NUM.27.4	Nga ye medaha kpac kefecac amma kpara arengfora yenearu kpac anude imoc naric mi heide. Imocac manninaac dacmunafora yeneac botucfu bangec mong nemmebisia.”
NUM.27.5	Ifi degec Mosengo yoacngina imoc 
NUM.27.6	Kenu 
NUM.27.7	“Tselafehad naroangfora yeni yoac dedae imoc naric. Imocac ge mangnginaac dacmunafora yeneac botucfu bangec mong yemmena mangnginaac bangec imoc megec imocngo yeneac bangecyombong ambeso.
NUM.27.8	Amma isracelngicngac yofi edeyunubesena, ‘Ngic mong ye medaha kpac kecma homeudeu bangecyomonga imoc naroangaac ambeso. 
NUM.27.9	Me naroanga mong mi kefudeu bangeha imoc dacmunafora yemmegec yeneac ambeso. 
NUM.27.10	Me dacmunafora mong mi kecgecdeu bangeha imoc waecfora yeneac ambeso. 
NUM.27.11	Me waecfora mong mi kecgecdeu ine bangeha imoc yeac fingecsahe manaunac tosea mong migec yeac ambeso. Desi desiyoac imocngo isracelngicngac yenearu fakangina seria feu 
NUM.27.13	Henna wisickeu dacga Aharon arengfora yenigoc torokpeyunuec ifi isocngoc kennade. 
NUM.27.14	Warac Tsin bangec kisiu ngichabu yeneng yoacna kpegec. Tsin bangec kisiu Kades imohai Meriwa doku fede ngeri imohai ngichabu yeneac kicfu namma kpetiac anduae imoc mi mekperagiyemmema waocac ifi fingecgenude.”
NUM.27.15	Anu Mose ye 
NUM.27.16	“O K
NUM.27.17	Faina yeng waraiyemmema hesicyunuu kembisia nga yengngoc enara meyemmemanu meyunuma dzigenebisia. Yeng hesicyunuu kembisia nga yengngoc meyunuu dzigenebeso. 
NUM.27.19	Faima dena womonggareng Elecadzar nga ngichabu hafoangoc yeneac kicfu nammanu uayaac dekperagibesena. 
NUM.27.20	Dekperagima yeng geac tatac mema garengyunuudeac kuc tosea mina isracelkpebung hafoangoc yeni imoc hemma negemma yoara negentofoho amma kecbisia. 
NUM.27.21	Nga ye womonggareng Elecadzar yeac kicfu namma kpesi kpesi faikecbeso. Fau Elecadzarngo yeac turunga 
NUM.27.22	Anu Mose ye 
NUM.27.23	Nanu Mose ye 
NUM.28.2	“Ge isracelngicngac yoac yomoc dederecge ayemmena imoc modacbisia, ‘Yeni neac seseac yaka sesegerecna hafoangoc ohogec homuna gombunga fiu negemba ngereeudeac nasoyombongau piti mehakecbisia.’ 
NUM.28.3	Nga yofi torokpema edeyunubesena, ‘Ngeni wiac yofi mema 
NUM.28.4	Ge ramamedaha mong imoc asoac nga mong imoc ama toforebeso ande, imohai ohobesena. 
NUM.28.5	Amma sese imocac yaka dema wit uha gombunga yombong efakpete 1/10 mema oliwa medzamema imocac kerecdokuya hinkpete ¼ uhagoc yerecgema faikecbesena.”
NUM.28.6	Anu yeni Sinai tikiu wenacsoc sesegerec imoc hafoangoc ifinoc ohogec homuna gombunga fiu 
NUM.28.7	“Nga ge ramamedaha mocgu mocguacsoc seseac doku hinkpete ¼ mema faikecbesena. Kpetiac amau seseac dokuseria 
NUM.28.8	Nga ramamedaha kpetea yohockang imoc ama toforebeso anu ohobesena. Imoc asoac seseac yaka nga doku fainec, ifi isocngoc faikecbesena. Rama imoc ohona hafoangoc dzema homuna gombunga fiu 
NUM.28.9	Anu tacnegenggac wenacfu ine ramangiwa medaha yohockang kifangira mocgu angana nga sebingira soronga yombong nga puringa kpac faiyuruma seseac yaka dema wit uha gombunga yombong efakpete 2/10 mema kerecdokugoc yerecgema sese imocac doku ifingoc faikecbesena. 
NUM.28.10	Ngeni tacnegenggac wenacsoc sesegerec hafoangoc oho ohoac negemma sesegerec ifinoc faima wenacsocac sese imocac doku ifingoc faikecbisia.
NUM.28.11	Nga afo mong monggoc gboria ereude naso imohai wiac yofi imoc 
NUM.28.12	Nga burumakangiwa mocgu mocgu ohogecdesoc sese imocac yaka dema wit uha gombunga yombong efakpete 2/10 mema kerecdokugoc yerecgema faikecbisia. Amma noningngiwaac seseac yaka dema wit uha efakpete 2/10 mema kerecdokugoc yerecgema faikecbisia. 
NUM.28.13	Anu ramamedaha mocgu mocgu sasawa yeneacsoc seseac yaka imoc wit uha gombunga yombong efakpete 1/10 mema kerecdokugoc yerecgema faikecbisia. Sesegerec imoc ohogecde imoc homuna gombunga fiu 
NUM.28.14	Nga seseac doku yofi faibisia, ngeni burumakangiwa tembuc tembuc sasawaac waindoku seria hinkpete ½ faibisia, nga ramangiwa tembuc tembuc sasawaac hinkpete ⅓ amma ramamedaha tembuc tembuc sasawaac hinkpete ¼. Ngeni imoc sesegerec hafoangoc dzeude imoc afo mong monggoc gboria ereude naso imohai ifi faikecbisia. 
NUM.28.15	Anu kopocsic meic meickeac sese dema noningngiwa mong 
NUM.28.17	Tacma afo imocac wenac kpete fiftin, imohai nasotoa hanahema icsogong aenga kpac nema kecmagec wenac sewen wisickebeso. 
NUM.28.18	Nga wenac kpete mocgu imohai kpekpedzuc kpetiac amma wenacsoc ua mong mi mebisia. 
NUM.28.19	Anu 
NUM.28.20	Anu sese imocac yaka dema wit uha gombunga yombong mema kerecdokugoc yerecgebisia. Imoc burumakangiwa mocgu mocguacsoc efakpete 3/10 faibisia nga ramangiwaac efakpete 2/10 faikecbisia. 
NUM.28.21	Nga ramamedaha sewen mocgu mocgu yeneac negemma efakpete 1/10 mema faikecbisia. 
NUM.28.22	Amma noningngiwa mong kopocsic meic meickeac sese dema momoc faigec imocngo ngaba meic meicke ua mengemmeude. 
NUM.28.23	Nga imoc asoacsoc sesegerec hafoangoc ohoandae imocgoc ohobisia. 
NUM.28.24	Ngeni wenac sewen ifinoc amma kecma sesegerec hafoangoc ohogec homuna gombunga fiu 
NUM.28.25	Nga wenac sewen, imohai ine kpekpedzuc kpetiac amma tacbisia. Wenac imohai ua mong mi mebisia.
NUM.28.27	Anu sesegerec hafoangoc ohogec homuna gombunga fiu 
NUM.28.28	Nga sese imocac yaka dema wit uha gombunga yombong mema kerecdokugoc yerecgema faikecbisia. Burumakangiwa mocgu mocgu yeneacsoc efakpete 3/10 faibisia amma ramangiwaac efakpete 2/10 
NUM.28.29	nga ramamedaha sewen mocgu mocgu yeneacsoc efakpete 1/10 faikecbisia. 
NUM.28.30	Amma noningngiwa mong imoc ngaba meic meickeac ua meudeac negemma ohobisia. 
NUM.28.31	Ngeni wenacsoc sesegerec faikecma seseac yaka nga dokuyagoc ifingoc faikecbisia. Amma yang faikecgecde, imoc yeneac sebingina soronga yombong nga puringa kpac ambeso.
NUM.29.1	Nga afo kpete sewenggac wenac kpete mocgu imohai kpekpedzuc kpetiac tacbisia. Anu wenac imohai ua mong mi mebisia. Ngeni wenac imohai trampet fifigec udumeng meficgebeso. 
NUM.29.2	Anu sesegerec hafoangoc ohogec homuna gombunga fiu 
NUM.29.3	Nga sese imocac yaka imoc wit uha gombunga yombong kerecdokugoc yerecgema yofi faibisia, ngeni burumakangiwagoc efakpete 3/10 faibisia nga ramangiwagoc efakpete 2/10 faibisia. 
NUM.29.4	Nga ramamedaha sewen tembuc tembucacsoc efakpete 1/10, ifi faikecbisia. 
NUM.29.5	Amma noningngiwa mong kopocsic meic meickeac sese dema momoc ohogecde imocngo ngaba meic meicke ua mengemmeude. 
NUM.29.6	Anu afo mong monggoc gboria erede imocac sesegerec hafoangoc ohogecde naso imohai imoc seseac yakagoc faikecbisia. Amma uamemesocac sesegerec imoc ifingoc naso imohai imocac yaka nga dokugoc faikecbisia. Ngeni imoc sasawa dederecgeyoacngina fede, imoc modacma 
NUM.29.8	Amma sesegerec hafoangoc oho ohoya imoc yofi ohogec homuna gombunga fiu 
NUM.29.9	Faiyunuma sese imocac yaka dema wit uha gombunga yombong kerecdokugoc yerecgema faikecbisia. Ngeni burumakangiwaac efakpete 3/10 faibisia nga ramangiwa imocac efakpete 2/10 faibisia. 
NUM.29.10	Nga ramamedaha sewen mocgu mocgu sasawaacsoc efakpete 1/10, ifi faidacbisia. 
NUM.29.11	Faima noningngiwa mong imoc kopocsic meic meickeac sese dema faibisia. Nga ngeni ifingoc kopocsic nga ngaba meickegecdeac sesegerec nga wenacsocac sese hafoangoc dzekefude amma sese sasawaac yaka nga doku momoc faikecbisia.
NUM.29.12	Anu afo kpete sewen imocac wenac kpete fiftin ngeni imohai wenac sewenggacsoc 
NUM.29.13	Amma ngeni sesegerec hafoangoc oho ohoac dema gerecac sese yofi mehama ohogec homuna gombunga fiu 
NUM.29.14	Amma sese imoc yeneac yaka dema wit uha gombunga yombong kerecdokugoc yerecgema yofi faikecbisia, burumakangiwa kifaya mocgu angana tetin nga mocgu mocgu yeneac efakpete 3/10 faibisia nga ramangiwa yohockang mocgu mocgu yereac efakpete 2/10, ifi faikecbisia. 
NUM.29.15	Nga ramamedaha fotin mocgu mocgu sasawa yeneac efakpete 1/10, ifi faikecbisia. 
NUM.29.16	Amma ngeni ifingoc noningngiwa mong kopocsic meic meickeac sese dema faibisia. Amma ngeni ifingoc wenacsoc sese hafoangoc dzeande imoc faima imocac yaka nga doku momoc faikecbisia.
NUM.29.17	Nga wenac kpete yohockang imohai ine burumakangiwa twelf kifangina mocgu angana nga ramangiwa yohockang amma ramangiwa fotin kifangina mocgu angana amma sebingina soronga yombong nga puringa kpac faibisia. 
NUM.29.18	Ngeni sese imocgoc kpetenginaacsoc seseac yaka nga doku dedea fede imocacsoc torokpema faibisia. 
NUM.29.19	Amma ngeni ifingoc noningngiwa mong kopocsic meic meickeac sese dema faibisia. Amma ngeni ifingoc wenacsoc sese hafoangoc dzeande, imoc faima imocac yaka nga doku momoc faikecbisia.
NUM.29.20	Nga wenac kpete harebec imohai ine burumakangiwa ilewen nga ramangiwa yohockang amma ramamedaha fotin kifangina mocgu angana nga sebingina soronga yombong nga puringa kpac faidacbisia. 
NUM.29.21	Ngeni burumakangiwa nga ramangiwa amma ramamedaha kpetenginaacsoc seseac yakangina nga dokungina dedea imocacsoc momoc faikecbisia. 
NUM.29.22	Amma ngeni ifingoc noningngiwa mong kopocsic meic meickeac sese dema faibisia. Amma ngeni ifingoc wenacsoc sese hafoangoc dzeande imoc faima imocac yaka nga doku momoc faikecbisia.
NUM.29.23	Nga wenac kpete neackpac imohai burumakangiwa ten nga ramangiwa yohockang amma ramamedaha fotin
NUM.29.24	Amma burumakangiwa nga ramangiwa amma ramamedaha kpetenginaacsoc seseac yakangina nga dokungina dedea imocacsoc sesegoc torokpema faibisia. 
NUM.29.25	Anu ngeni ifingoc noningngiwa mong kopocsic meic meickeac sese dema faibisia. Nga ngeni ifingoc wenacsoc sese hafoangoc dzeande, imoc faima imocac yaka nga doku momoc faikecbisia.
NUM.29.26	Nga wenac kpete marimong imohai burumakangiwa nain nga ramangiwa yohockang amma ramamedaha fotin kifangina mocgu angana nga sebingina soronga yombong nga puringa kpac faidacbisia. 
NUM.29.27	Amma burumakangiwa nga ramangiwa amma ramamedaha kpetenginaacsoc seseac yaka nga dokugoc dedea imocacsoc torokpema faikecbisia. 
NUM.29.28	Nga ngeni ifingoc noningngiwa mong kopocsic meic meickeac sese dema faibisia. Anu ngeni ifingoc wenacsoc sese hafoangoc dzeande imoc faima imocac yaka nga doku momoc faikecbisia.
NUM.29.29	Nga wenac kpete siks imohai burumakangiwa eit nga ramangiwa yohockang amma ramamedaha fotin kifangina mocgu angana nga sebingina soronga yombong nga puringa kpac, imoc faidacbisia. 
NUM.29.30	Anu burumakangiwa nga ramangiwa amma ramamedaha kpetenginaacsoc seseac yaka nga doku dedea imocacsoc torokpema faikecbisia. 
NUM.29.31	Nga ngeni ifingoc noningngiwa mong kopocsic meic meickeac sese dema faibisia. Anu ngeni ifingoc wenacsoc sese hafoangoc dzeande, imoc faima imocac yaka nga doku momoc faikecbisia.
NUM.29.32	Nga wenac kpete sewen imohai burumakangiwa sewen nga ramangiwa yohockang amma ramamedaha fotin kifangina mocgu angana nga sebingina soronga yombong nga puringa kpac, ifi faiyunubisia. 
NUM.29.33	Amma burumakangiwa nga ramangiwa amma ramamedaha kpetenginaacsoc seseac yaka nga doku dedea, imocacsoc torokpema faikecbisia. 
NUM.29.34	Nga ngeni ifingoc noningngiwa mong kopocsic meic meickeac sese dema faibisia. Anu ngeni ifingoc wenacsoc sese hafoangoc dzeande imoc faima imocac yaka nga doku momoc faikecbisia.
NUM.29.35	Nga wenac kpete eit imohai kpekpedzucnaso kpetiac tacbisia amma uamemesoc ua mong mi mebisia. 
NUM.29.36	Tacma sesegerec hafoangoc ohogecdeac, gerecsese yofi mehama ohogec homuna gombunga fiu 
NUM.29.37	Anu burumakangiwa nga ramangiwa amma ramamedaha kpetenginaacsoc seseac yaka nga doku dedea, imocacsoc torokpema faiyunukecbisia. 
NUM.29.38	Nga ngeni ifingoc noningngiwa mong kopocsic meic meickeac sese dema faibisia. Anu ngeni ifingoc wenacsoc sese hafoangoc dzeande imoc faima imocac yaka nga doku momoc faikecbisia.
NUM.29.39	Sese imoc ifinoc nasotoangina deserigec, imohai yombong 
NUM.29.40	Anu Mose ye 
NUM.30.1	Anu Mose ye isracelngicngac yeneac kisicfunac ngicenarafocngina yoac yofi edeyunuec, “
NUM.30.2	Ngic mong ye 
NUM.30.3	Anu ngac mong ye sebigboringoc mamaac amau kecmangoc 
NUM.30.4	mamango dedeseriyoara deseriecmoc negemma yoac mong mi deudeu ye dedeseriyoara sasawa dedarec imoc seria feude. 
NUM.30.5	Anu mamango wenac imohaingoc dedeseriyoara sasawa negemma kpetarimiudeu ine dedeseriyoarango me wiac meudeac deseriec dedeseriyoara imoc mi seriude. Ye mamango kpetarimiec imocac amma 
NUM.30.6	Me dedeseriyoarango wiac monggac segekefudeac mi negentegecma enacbibicngosac dedeseriyoac deserima deec, imoc femanungoc ngic meudeu 
NUM.30.7	eweango dedeseriyoac deec imoc negemma wenac imohaingoc mi kpetarimiudeu ngacac dedeseriyoacngo seribeso. 
NUM.30.8	Me eweango wenac imohaingoc dedeseriyoara sasawa imoc negemma kpetarimiudeu ine ye mi negentegecma enacbibihangosac dedeseriyoac imoc deu yoac deseriecac yoara imoc mi seriude anu 
NUM.30.9	Anu ngachotsec me ngac ngic mewa angana imoc yeneac dedeseriyoac sasawa deserigecde imocngo ine seriude.
NUM.30.10	Nga ngac nenggac mongngo eweaac amau kecma yoac mong deserima deude me wiac monggac segekefude me wiac mong meudeac deserimanu 
NUM.30.11	eweango negemma imocac yoac mong mi dema kpetarimiudeu ye dedeseriyoara deseriec, imoc sasawa seriude. 
NUM.30.12	Nga eweango wenac imohaingoc dedeseriyoac enacbibihango deseriec imoc negemma herecgeude me kpae heimiudeu ine enaraunac dedeseriyoac sasawa mau deseriecmoc imoc eweango waecac 
NUM.30.13	Anu ngic mong ye enemaac dedeseriyoac me wiac monggac segekefudeac meseribeso dema naric meseriude nga kpetarimibeso dema naric kpetarimiude. 
NUM.30.14	Nga ewea ye wenaha wenaha imocac yoac mong mi dema enemaac dedeseriyoac nga segekekecac yoac sasawa dema deseriec imoc meseriude. Ye dedeseriyoac imoc negemma wenac imohaingoc yoac mong mi deecac meseriudenoc. 
NUM.30.15	Nga ye dedeseriyoac negemma yaguc me wereckenu kecma mi kpetarimiudeu ye yoac dedarec nga ua sasawa meudeac dema deseriec imoc meseriude. Imoc yofiac, ye enemaac dedeseri negenec wenac imohai kpekpetariyoac mong mi deec. Ye ifi amma dedeseria meserima enemango faka mangana anecac ebic imoc tofohobeso.”
NUM.30.16	Eweeneng botucnginau amma manggac nga naroanga sebigbori mong yegoc yeac amau kecandae yeneac botucnginau yoacseria ifinoc modacgecdeac 
NUM.31.1	Anu 
NUM.31.2	“Ge isracelngicngac yeneac amma midyanngic turungngina kpouyemmebesena. Imoc wisickeu homema mangfocga yenearu torokpeyununade.”
NUM.31.3	Anu Mose ye isracelngic yofi edeyunuec, “Ngeni ngicfocngina dzikacac wiac yemmegec yeni dzikac fingerudeac efaima kecbisia. Ngic imoc yeni kemma Midyan yenigoc ewema 
NUM.31.4	Ngeni isracelngic kisicnginasoc ngic 1,000 meisingyunuma sueyunugec dzikacfu kembisia.” 
NUM.31.5	Deu yeni ifi amma Isracel ngicareng kisicnginasoc imohacnac 1,000 nga 1,000 meisingyunugec dzikacac wiacnginagoc nandacgec, ngic imoc yeni 12,000 anggec. 
NUM.31.6	Anggec Mose ye ngic imoc yeninoc kisic mocgu mocgu sasawaac ngic tausen dzikacfu sueyunuu kenggec. Anu womonggareng Elecadzar medaha Pinehas yeng kpetiac amaac wiac kpetiac nga udumengngo garengyunuudeac trampet meu momoc kenggec.
NUM.31.7	Kemma 
NUM.31.8	Amma yeni imohai ifingoc Ewi, Rekem, Tsur nga Hur amma Rewac, Midyan ngictau faef imoc momoc kpebucyunugec. Amma Becor medaha Bilecam wasaibeangngo ifingoc kpebucgegec. 
NUM.31.9	Kpebucyunuma isracelngicngac yeni midyangngac nga nambaracfocngina wangecyunuma meyunuma kenggec. Amma yeni donggiburumakafocngina nga ramanoningfocngina amma finacgedangngina sasawa ifingoc wangecyunuma mekenggec. 
NUM.31.10	Mema taongtoatoangina sasawa nga kporucamangina guruya guruya sasawa tackenec ihai kecgec imoc faigec dzedarec. 
NUM.31.11	Yeni dzikacfaka ifi modacma finacgedangngina wangecyunuma ngacnambarac amma ramaburumaka imoc sasawa meyunudacgec. 
NUM.31.12	Amma yeni witicngacnambarac nga firang anggecac dzikacfaka modacma wiac megec imoc Mose nga womonggareng Elecadzar amma isracelngicngac yeneac kpebung yenearu kporucamabangecnginau Mocawac bangec tumiau Yardendoku tegia yeibigeng Yereho wegenahau, ihai meyunu kenggec.
NUM.31.13	Anu Mose nga womonggareng Elecadzar amma ngichabuac ngicenarafocngina sasawa yeni kporucamabangec ngadeau meficyunugecdeac kemema kenggec. 
NUM.31.14	Kemma Mose ye dzikachabutoaac gareng enarafocngina imoc tausen yeneac enarafocngina nga handred yeneac enarafocngina dzikacfunac hagecmoc yeneac herebu negemma ngaba ayemmeec.
NUM.31.15	Ayemmema yofi deec, “Ngeni ngac sasawa onggongyunudau imocac hania dafi? 
NUM.31.16	Negendae, ngac yenennoc Bilecamgac yoac modacma isracelngicngac tobangyunugec Pecor anutu yearu kpeketahama 
NUM.31.17	Imocac ngeni medacfocngina nga ngac ngic yenigoc bic fegec imoc sasawa kpebucyunubisia. 
NUM.31.18	Nga ngacnaroang sasawa yeni ngicngo mi kpesereyunugec amma ngic yenigoc mi fegec imoc yeni ine ngeneac anggecdeac onggongyunugec kecbisia.
NUM.31.19	Amma ngeni kporucamabangectoaninaac ngadeau tacyac angkecmagec wenac sewen wisickebeso. Nga ngic tembuc tembuc sasawango ngic kpebucyunugec me dzikacfu homegec farengngina kpeseregec ngeni momoc sasawa wenac kpete harebec nga sewen imohai ngenang nga witicyunuma meyunugec ngeni kongaha anggecdeac faka fede imoc modacbisia. 
NUM.31.20	Modacma wamba sasawa yangseberango memea nga wiac sasawa noningdzoeyango memea amma wiac icngo memea sasawa imoc ngeni ngenaoc dzuacgec kongac kpedacbeso.”
NUM.31.21	Anu womonggareng Elecadzar ye ngic dzikacfunac hagec yeni yofi edeyunuec, “Ngeni ngicngac yoacngina desigecdeac singseria imoc modacbisia. 
NUM.31.22	Ngeni gol, silwa, aieng sacsac, aieng kpara tin,
NUM.31.23	wiac imoc seria sasawa gerecfu dzeu mi manganeude imoc gerecfu ohogec seuha kpac ambeso. Ifi amma wononga kpac anganggac doku witiau gigigec kongaha ambisia. Amma wiac goa sasawa gerecfu oho ohoacsoc mi angande imoc dokungo dzuacdacbisia. 
NUM.31.24	Nga wenac kpete sewen imohai wambagedangngina dzuacma kongaha amma imocac ngadeau kporucamabangecnginau naric enggecde.”
NUM.31.25	Anu 
NUM.31.26	“Ge nga womonggareng Elecadzar amma ngichabuac ngicenarafocngina ngeni ngac nga ramaburumaka dzikacfunac megec imoc osoyunudacbisia. 
NUM.31.27	Osoyunuma mendzicgec habu yohockang anu habu mong imoc wasaingic dzikacfu kenggec yeneac ambeso nga habu mong imoc ngichabu hafoangoc yeneac ambeso. 
NUM.31.28	Ammanu wasaingic dzikacfu kenggecmoc wiac yemmeyemmea imohacnac 
NUM.31.29	Yeneng wiac megec ge imohacnac wiac imoc mema 
NUM.31.30	Mima isracelngicngac dzikacfu mi kenggec yenearunac wiac mendzicma yemmeyemmea yahacnac ine yofi mebesena, fifti imohacnac mocgu, ngic nga burumaka nga donggi nga noning amma rama, imoc ramaburumaka sasawa yenearunac mocgu mocgu mema lewingic 
NUM.31.31	Anu Mose nga womonggareng Elecadzar yeri 
NUM.31.32	Anu wasaingichabu yeni dzikacfu firang amma wiac megec imocac kpetea yofi fingerec:
NUM.31.32	Rama imoc 675,000,
NUM.31.33	burumaka imoc 72,000,
NUM.31.34	donggi imoc 61,000.
NUM.31.35	Amma ngac ngic yenigoc mong mi fegecmoc
NUM.31.35	yeneac kpetengina imoc 32,000 anec.
NUM.31.36	Anu mendzicgec tosea yofiguc imoc wasaingichabu dzikacfu kenggec yeneac onga anec:
NUM.31.36	Rama 337 500 imohacnac
NUM.31.38	Amma burumaka 36,000 imohacnac
NUM.31.39	Nga donggi 30,500 yemmeyemmea
NUM.31.39	imohacnac 
NUM.31.40	Amma ngacnaroang 16,000 imohacnac
NUM.31.41	Nga Mose ye 
NUM.31.42	Finac mendzicma mehagec imoc Mosengo mendziru wasaingic yeneac habu mong anec nga isracelngicngac yeneac mong anec. 
NUM.31.43	Isracel ngichabu yeneac wiac yofi fingerec:
NUM.31.43	Rama 337,500,
NUM.31.44	burumaka 36,000,
NUM.31.45	nga donggi 30,500,
NUM.31.46	amma ngacnaroang 16,000.
NUM.31.47	Nga Mose ye isracelngicngac yeneac noboha mendzic mendzicra imohacnac ngac nga yang fifti kecdacgec, imohacnac mocgu mocgu meyunuma lewingic 
NUM.31.48	Anu wasaienarafocngina wasaihabu tausen garengyunugec nga handred garengyunugec yeni Moseac hoannu hama 
NUM.31.49	yofi edegec, “Enactofoc tofohofocga neni wasaingic, neneac bageu imoc yeni osoyununi kecdacdae mong mi hofocyunudimbe. 
NUM.31.50	Imocac amma neni tembuc tembuc sasawango dzikacfunac wiac golngo memea medaring imoc 
NUM.31.51	Ifi degec Mose nga womonggareng Elecadzar yeri yeneac mariunac wiac gombunga gombunga hania hania golngo memea sasawa imoc meoc. 
NUM.31.52	Nga ngic tausen habuya habuya nga ngic handred habuya habuya imoc yeneac ngicenarafocngina yeni 
NUM.31.53	Nga wasaingic yeni tembuc tembuc sasawango dzikacac finac mema mehagec. 
NUM.31.54	Anu Mose nga womonggareng Elecadzar yeri ngic tausen habuya habuya nga ngic handred habuya habuya enarafocngina yenearunac gol imoc mema 
NUM.32.1	Recuwen nga Gad yereac esangabofocngira yeni Yacedzer nga Gilecadbangec, bangec yohockang imoc henggec ramaburumaka imohai naric kekecacsoc anec. Nga yeneac burumakahabu kuneng nga homac kecgec. 
NUM.32.2	Anu ifi hemma Mose nga womonggareng Elecadzar amma ngichabuac enarafocngina yenearu hama yofi degec, 
NUM.32.3	“Atarot, Diwon, Yacedzer, Nimra, Hesbon, Elecale, Sewam nga Newo amma Wecon 
NUM.32.4	bangec imoc 
NUM.32.5	Yeni ifi dema torokpema yofi degec, “Ge neneac negenna naric andeu bangec dedimbe imoc enactofoc tofohofocga neni nemmena mema Yardendoku edibigengau mi kennide.”
NUM.32.6	Ifi degec Mosengo yofi edeyunuec, “Sactosofocngina yeni dzikacfu kemmagec ngeni ine yei kecgecde me? 
NUM.32.7	Ngeni nocac isracelngicngac ubangina kuha memagecdeac ayemmedae? Ngeni ifi andaeac yeni 
NUM.32.8	Nga ni warac mangfocngina Kades Barnea bangecfu kecma bangec henggecdeac sueyunuba yeni faka imocngoc angec. 
NUM.32.9	Yeni Eskol tumiatoa keme kemea bangec imohai kemma imoc hemma ngicngac ubangina kuha maudeac ayemmegec 
NUM.32.10	Anu 
NUM.32.11	‘Aigitabangecfunac magecmoc yeni kifangina twentiunac namma ende, ngic imoc yenearunac mongngo mong Awraham, Itsak nga Yacakow bangec yemmebadeac deseriai ihai mong mi kengyombonggegecde. Ni yoac dederecge ayemmeba yeni imoc sasawa hoanggegec amma ni mi modacnugec. 
NUM.32.12	Nga kenidzingic Yefunne yeac medaha Kalew nga Nun medaha Yehosuac yerengsac 
NUM.32.13	Anu 
NUM.32.14	Nga negendae, ngeni fingecsahe amma yacma ngic kopocsicnginagoc mangfocngina yeneac tatacngina mema 
NUM.32.15	Ngeni ye ngadehema mi modacgecdeu ine yeng ngicngacareng hafoangoc yomoc wayunuu yeni bangec kisiungoc torokpema kecma homedacgecde imoc ngeneac kopocsic anude.”
NUM.32.16	Ifi edeyunuu yeni Moseac hoannu kemma yofi edegec, “Ge neneac negenna ngereeudeu neni yomohai ramaburumakafocnina yeneac oda mema enemmedacfocnina yeneac taongngina menide. 
NUM.32.17	Nga neni nenang ine dzikacac wiac mema efaima isracelngicngac waraiyemmema kecmina bangec mema minginasoc andacgecde naso imohai faiyununide. Nga enemmedacfocnina yeni taonnina odaseria manau kecmagec bangec mingina yeneng naric mi memanganeyunugecde. 
NUM.32.18	Nga neni amabangecninau mi dzigenema kecmina isracelngicngac yeni mocgu mocgu sasawango bangecngina mebisia. 
NUM.32.19	Nga neneac bangec imoc Yardendoku yeigeng wenac ere ereaubigeng fedeac neni yenigoc bangec Yardendoku edinoboc imohai mong mi menide.”
NUM.32.20	Yeni Mose ifi edegec yeng yofi edeyunuec, “Ngeni faka ifi angyombonggema dzikacac wiacngina mema 
NUM.32.21	amma dzikacac ngicfocngina sasawa yeni Yardendoku 
NUM.32.22	bangecngina wangecyunuma 
NUM.32.23	Nga ifi mi anggecdeu ine 
NUM.32.24	Imocac yaguc kemma enemmedacfocngina yeneac taongngina nga ramaburumakafocngina yeneac oda imoc momoc mema enacnginaunac yoac eredacdac imoc modacdacbisia.”
NUM.32.25	Ifi deu Gad nga Recuwen yereac kisicfunac yeneng Mose yofi edegec, “Enactofoc tofohofocga neni kunennina ge yoac edenununec ifi isoc annide. 
NUM.32.26	Enengmedacfocnina nga ramaburumakafocnina sasawa yeni Gilecad taong tackende ihai kecgecde. 
NUM.32.27	Nga enactofoc tofohofocga ngic sasawa neni ine dzikacac wiacnina mema efaima 
NUM.32.29	“Gad nga Recuwen yereac kisicfunac sasawa imoc yeni 
NUM.32.30	Anu yeni ine imoc wama dzikacac wiacnginagoc kecdaemoc ngenigoc ferecgema dzikacfu mi kenggecdeu ine Kenacanbangecfu ngeneac botucnginau bangec mema mingina amma kecbisia.”
NUM.32.31	Ifi deu Gad nga Recuwen yereac kisicfunac yeneng yofi meremmigec, “
NUM.32.32	Neni dzikacac wiacninagoc 
NUM.32.33	Anu Mose ye emoringictau Sicon nga basangngictau Og yereac bangec imocac manau taong fekenec nga bangec noboha taontoanginagoc bangec yerecgedacma fede, imoc Gad nga Recuwen yereac kisicfunac amma Yosef medaha Manasseac kisicfunac ngicngacareng noboha yeni yemmedarec.
NUM.32.34	Yemmeu Gad kisicfunac yeni ama yofi megec, Diwon, Atarot, Arocer, 
NUM.32.35	Atrot Sofan, Yacdzer, Yogewoha, 
NUM.32.36	nga Bet-Nimra amma Bet-Haran. Nga taontoa imoc odaseringinagoc amma ramafocngina yeneac oda megec.
NUM.32.37	Nga Recuwen kisicfunac yeni ine ama yofi megec, Hesbon, Elecalec, Kiryataiyim, 
NUM.32.38	Newo, Bacal Mecon (ama imoc yeneac kpacngina mong kpacgec) amma Siwema. Taong sasawa mekenggec imoc yeneac kpacngina ifinoc kpacdacgec.
NUM.32.39	Nga Manasse medaha Makir yeac kisicfunac yeni emoringicngac Gilecadbangecfu kecgec yeni yunukporac ayemmema bangecngina mema mingina anggec. 
NUM.32.40	Amma Mose ye Gilecad imoc Manasse medaha Makir yeac kisicfunac yemmeu yeni imohai kecgec. 
NUM.32.41	Anu Manasse medaha mong kpara Yacir yeac kisicfunac yeni ine emoringic yeneac ama goa mema mingina amma kpacngina Hawot Yacir kpacgec. 
NUM.32.42	Amma Nowac arengforagoc yeni kemma Kenat taontoa nga yeneac ama fekenggec imoc mema mingina amma kpara Nowacngoc kpacgec.
NUM.33.1	Mose nga Aharon yereng enara meyemmema isracelngicngac habuya habuya meyunuma Aigitabangec wama kenggec. Yeni kporucamabangec dahai kporucamangina kpedzigec enu kecgec bangec imocac kpacngina yomoc. 
NUM.33.2	Mose ye 
NUM.33.3	Yeni afo kpete mocgu imocac wenac kpete fiftin imohai efaima yacma kporucamangina meickema Racamses wama kenggec. Imoc onggoc onggonggeac nasotoa wisickeu aigitangicngac sasawa yenemma nammagec kengecngina kpac kucgoc kenggec. 
NUM.33.4	Kenggec naso imohai Aigita yeni waracmedacfocngina sasawa 
NUM.33.5	Yeni efaima yacma kporucamangina meickema Racamses wama imohacnac kemma Sukkot imohai sikema kporucbedzongina kpedzigec enu guru mema tacyac anggec.
NUM.33.6	Nga yeni efaima yacma kporucamangina monggoc meickema Sukkot wama kemma Etam bangec kisi hanahede imohai sikema kporucbedzongina kpedzigec enu guru mema tacyac anggec.
NUM.33.7	Amma yeni efaima yacma imohacnac kporucamangina meickema Etam wama dzigenema kemma Pi Hahirot Bacal-Tsefon imocac wenac ere ereaubigeng Migdol fanihau sikema imohai kporucbedzongina kpedzigec enu guru mema tacyac anggec.
NUM.33.8	Anu yeni efaima yacma kporucamangina meickema Hahirot wama kemma kondung botuhau ferecgema kengkecma Etam bangec kisiu kemma kecmagec wenac harebec wisickeu Mara sikema imohai kporucbedzongina kpedzigec enu guru mema tacyac anggec.
NUM.33.9	Amma yeni efaima yacma kporucamangina meickema Mara wama kemma Elim imohai sikegec. Nga Elim imohai doku kiwa twelf fekenec amma pam ic sewenti nangkenec, yeni imohai kporucbedzongina kpedzigec enu guru mema tacyac anggec.
NUM.33.10	Nga yeni monggoc efaima yacma kporucamangina meickema Elim wama kemma kondung sacsac tegiau kporucbedzongina kpedzigec enu imohai guru mema tacyac anggec.
NUM.33.11	Amma yeni efaima yacma kporucamangina meickema Kondung sacsac wama kemma Sin bangec kisiu sikema kporucbedzongina kpedzigec enu imohai guru mema tacyac anggec.
NUM.33.12	Amma yeni efaima yacma kporucamangina meickema Sin bangec kisi wama kemma Dofka imohai sikema kporucbedzongina kpedzigec enu guru mema tacyac anggec.
NUM.33.13	Amma yeni monggoc efaima yacma kporucamangina meickema Dofka wama kemma Alus imohai sikema kporucbedzongina kpedzigec enu guru mema tacyac anggec.
NUM.33.14	Amma yeni imohacnac efaima yacma kporucamangina meickema Alus wama kemma Refidim imohai sikema kporucbedzongina kpedzigec enu guru megec. Nga bangec imohai ngicngac yeni doku mong negecdeacsoc mi feec.
NUM.33.15	Ifi anu yeni efaima yacma kporucamangina meickema Refidim wama kemma Sinai bangec kisiu sikema imohai kporucbedzongina kpedzigec enu guru mema tacyac anggec.
NUM.33.16	Nga yeni monggoc efaima yacma kporucamangina meickema Sinai bangec kisi wama kemma Kiwerot-Hatacawa imohai sikema kporucbedzongina kpedzigec enu guru mema tacyac anggec.
NUM.33.17	Amma yeni efaima yacma kporucamangina meickema Kiwerot-Hattacwa wama kemma Hatserot imohai sikema kporucbedzongina kpedzigec enu guru mema tacyac anggec.
NUM.33.18	Amma yeni imohacnac efaima yacma kporucamangina meickema Hatserot wama Ritma imohai kensikema kporucbedzongina kpedzigec enu guru mema tacyac anggec.
NUM.33.19	Amma yeni monggoc efaima yacma kporucamangina meickema Ritma wama Rimmon-Perets imohai kensikema kporucbedzongina monggoc kpedzigec enu guru mema tacyac anggec.
NUM.33.20	Amma yeni efaima yacma kporucamangina meickema Rimmon-Perets wama Liwna imohai kensikema kporucbedzongina kpedzigec enu guru mema tacyac anggec.
NUM.33.21	Amma yeni efaima yacma kporucamangina meickema Liwna wama Rissa imohai kensikema kporucbedzongina kpedzigec enu guru mema tacyac anggec.
NUM.33.22	Amma yeni imohacnac efaima yacma kporucamangina meickema Rissa wama kemma Kehelat imohai sikema kporucbedzongina kpedzigec enu guru mema tacyac anggec.
NUM.33.23	Amma yeni efaima yacma kporucamangina meickema Kehelat wama kemma Safer tiki imohai sikema kporucbedzongina kpedzigec enu guru mema tacyac anggec.
NUM.33.24	Amma yeni efaima yacma kporucamangina monggoc meickema Sefer tiki wama kemma Harada imohai sikema kporucbedzongina kpedzigec enu guru mema tacyac anggec.
NUM.33.25	Amma yeni efaima yacma kporucamangina meickema Harada wama kemma Makhelot imohai sikema kporucbedzongina kpedzigec enu guru mema tacyac anggec.
NUM.33.26	Amma yeni efaima yacma kporucamangina meickema Makhelot wama kemma Tahat imohai sikema kporucbedzongina kpedzigec enu guru mema tacyac anggec.
NUM.33.27	Amma yeni efaima yacma kporucamangina meickema Tahat wama kemma Tara imohai sikema kporucbedzongina kpedzigec enu guru mema tacyac anggec.
NUM.33.28	Amma yeni efaima yacma kporucamangina meickema Tara wama kemma Miteka imohai sikema kporucbedzongina kpedzigec enu guru mema tacyac anggec.
NUM.33.29	Amma yeni efaima yacma kporucamangina meickema Miteka wama kemma Hasmona imohai sikema kporucbedzongina kpedzigec enu guru mema tacyac anggec.
NUM.33.30	Amma yeni efaima yacma kporucamangina meickema Hasmona wama kemma Moserot imohai sikema kporucbedzongina kpedzigec enu guru mema tacyac anggec.
NUM.33.31	Amma yeni efaima yacma kporucamangina meickema Moserot wama kemma Bene Yacakan imohai sikema kporucbedzongina kpedzigec enu guru mema tacyac anggec.
NUM.33.32	Amma yeni efaima yacma kporucamangina meickema Bene Yacakan wama kemma Hor-Hagidegad imohai sikema kporucbedzongina kpedzigec enu guru mema tacyac anggec.
NUM.33.33	Amma yeni efaima yacma kporucamangina meickema Hor-Haggidegad wama kemma Yotewatac imohai sikema kporucbedzongina kpedzigec enu guru mema tacyac anggec.
NUM.33.34	Amma yeni efaima yacma kporucamangina meickema Yotewata wama kemma Awerona imohai sikema kporucbedzongina kpedzigec enu guru mema tacyac anggec.
NUM.33.35	Amma yeni efaima yacma kporucamangina meickema Awerona wama kemma Etseyon Gawer imohai sikema kporucbedzongina kpedzigec enu guru mema tacyac anggec.
NUM.33.36	Amma yeni efaima yacma kporucamangina meickema Etseyon Gawer wama kemma Tsin bangec kisi
NUM.33.37	Amma yeni efaima yacma kporucamangina meickema Kades wama kemma Hor tikiu Edombangecac ma fede, ihai sikema kporucbedzongina kpedzigec enu imohai guru mema tacyac anggec. 
NUM.33.38	Anu 
NUM.33.39	Aharon ye kifaya 123 ammanu Hor tikiu homeec.
NUM.33.41	Anu isracelngicngac yeni efaima yacma kporucamangina meickema Hor tiki wama kemma Tsalemona imohai sikema kporucbedzongina kpedzigec enu guru mema tacyac anggec.
NUM.33.42	Nga yeni efaima yacma kporucamangina meickema Tsalemona wama kemma Punon imohai sikema kporucbedzongina kpedzigec enu guru mema tacyac anggec.
NUM.33.43	Amma yeni efaima yacma kporucamangina meickema Punon wama kemma Owot imohai sikema kporucbedzongina kpedzigec enu guru mema tacyac anggec.
NUM.33.44	Nga yeni efaima yacma kporucamangina meickema Owot wama kemma Mocawbangecac ma fekenec Iye-Hacawarim imohai sikema kporucbedzongina kpedzigec enu guru mema tacyac anggec.
NUM.33.45	Amma yeni efaima yacma kporucamangina meickema Iyim wama kemma Diwon-Gad imohai sikema kporucbedzongina kpedzigec enu guru mema tacyac anggec.
NUM.33.46	Amma yeni efaima yacma kporucamangina meickema Diwon-Gad wama kemma Almon-Diwlatayim, imohai sikema kporucbedzongina kpedzigec enu guru mema tacyac anggec.
NUM.33.47	Amma yeni efaima yacma kporucamangina meickema Almon-Diwlatayim wama kemma Awarim tikibangecfu Newo fanihau bangec imohai sikema kporucbedzongina kpedzigec enu guru mema tacyac anggec.
NUM.33.48	Amma yeni efaima yacma kporucamangina meickema Awarim tikibangec wama kemma Mocawac bangec tumiau Yardendoku tegia yeibigeng Yereho wegenahau kporucbedzongina kpedzigec enu guru mema tacyac anggec.
NUM.33.49	Anu kporucamahabungina Yardendoku tegiau Bet-Yesimot taonnunac hanahema fekengkecma Awel-Sitim imohai wisickeec. Yeni Mocawac bangectumia imohai kporucbedzongina kpedzigec enu guru mema tacyac anggec.
NUM.33.50	Anu 
NUM.33.51	“Ge isracelngicngac yofi edeyununa, ‘Ngeni Yardendoku ferecgema Kenacanbangecfu kenggecde 
NUM.33.52	imohai bangec imocac mingina sasawa kecdae imoc kporacyunugec worama kendacbisia. Amma nemuongangina sasawa nanggeyunugec fekende imoc sasawa kpetackema hesisickebisia. Amma aieng nganoc gerea hetinggegec patatakeu nemuongangina megec imoc sasawa kpedzameyunuma bangecngina hodunga bumau onga megec fekende imoc ifingoc kpedzameyunudacbisia. 
NUM.33.53	Ni bangec imocnoc megecdeac ngemmeduaeac ngeni imoc mema mingina amma imohai amagerecngina mema tacyac amma kecbisia. 
NUM.33.54	Nga ngeni fakangina fede, imocacsoc kpeing kpema fingecsahenginasoc bangec hendzicma mebisia. Kisicfocnginaac habu kuneng yeni bangec kuneng yemmegec mebisia nga kisicfocnginaac kpetengina mamea yeni bangec efeanec yeneacsoc yemmebisia. Ngeni fakangina modacma kpeing kpema imocngo isinggeudesoc ngic tembuc tembuc sasawa noboha noboha yemmegec mingina ambisia. Ngeni mangfocngina yeneac kisic modacma bangec hendzicma mema mingina andacbisia.
NUM.33.55	Anu bangecngina mema mingina mi kporacyunuma meicyunugecdeu ine ebicngina yofi fingerude. Bangecfu kecgecdengoc yeneng kicngina nga sebinginau biring isoc nendangngunuma bangecnginau igocngunuma kecgecde. 
NUM.33.56	Ifi fingerudeu ni yeni faka ayemmebesonga negensiai imoc ngeni angemmebade.’ ”
NUM.34.2	“Ge isracelngicngac yoac yofi dederecge ayemmema edeyunubesena, ‘Ngeni Kenacanbangecfu kenggecde imohai bangecac ma fede imoc negembisia. Bangec imocnoc ngeneng imocac mingina amma kecgecdeac dedea. Kenacanbangecac maya yofi fekende.
NUM.34.3	Bangec imoc saotbigeng Tsin bangec kisiu imohacnac hanahema Edombangec tegiau mema kembeso. Nga saotbigenggac mangina imoc Kondungdzohongtoa
NUM.34.4	Mekengkecma meremma Akrabbim fagannu saotbigeng imohai meremma kemma Tsinbangec ferecgema kengkecma Kades Barneau saotbigeng imohai kemma Hatsar-Addar ferecgema Atsemon meficgeude. 
NUM.34.5	Amma bangecac ma Atsemon imohacnac meremma Aigita dokubisic nobocnac noboc kengkecma kondungtoau
NUM.34.6	Nga wenac keme kemeaubigenggac mangina imoc Kondung kuneng imocngo ngeneac ma ambeso.
NUM.34.7	Nga nortbigenggac bangec ma imoc Kondung kuneng imohacnac hanahema ma taigec kengkecma Hor
NUM.34.8	Sikeu Hor tikiunac torokpema mangina taigec Hamatsinnu sikebeso. Ma imocngo Tsedad modacma kembeso. 
NUM.34.9	Imocac witiau imoc kengkecma Tsifron sikema kengkecma Hatsar-Enan imohai wisickeude. Imocngo ngeneac nortbigenggac bangecac mangina ambeso.
NUM.34.10	Nga wenac ere ereaubigeng bangecnginaac ma imoc Hatsar-Enan imohacnac hanahema ma taigec kengkecma Sefam sikebeso. 
NUM.34.11	Sikeu Sefam imohacnac mekengkecma Ayinu wenac ere ereau Riwla imohai sikebeso. Sikeu imohacnac kemema kengkecma Kinneret dzohonggac tegiau wenac ere ereaubigeng modacbeso. 
NUM.34.12	Nga imohacnac Yardendokuu mekengkecma kondunnu wisickede. Ngeneac bangecnginaac kpetea ifinoc yerecgema fekembeso.’ ”
NUM.34.14	Anu Recuwen amma Gad kisicfunac nga Manasseac kisicfunac habu noboha yeni amaarengnginasoc modacma bangecngina bic megec. 
NUM.34.15	Kisic yohockang imoc amma kisic noboha imoc yeni Yardendoku tegia yeibigeng Yereho wegenahau, wenac ere ereubigeng, imohai bangecngina bic megec.”
NUM.34.16	Anu 
NUM.34.17	“Ngeni bangec mingina kecgecdeac hendzicma ngemmegecde ngic imoc yereac kpacngira yofi, womonggareng Elecadzar nga Nun medaha Yehosuac. 
NUM.34.18	Amma ngeni kisicngina fekendesoc imohacnac ngicenara mocgu mocgu meisingyunugec yeneng bangec hendzicma bangecngina yemmebisia. 
NUM.34.19	Nga ngic imoc yeneac kpacngina yofi,
NUM.34.19	Yehudaac kisicfunac
NUM.34.19	Yefunneac medaha Kalew.
NUM.34.20	Simeconggac kisicfunac
NUM.34.20	Ammihud medaha Semucel.
NUM.34.21	Binyaminggac kisicfunac
NUM.34.21	Kiselon medaha Elidad.
NUM.34.22	Dan kisicfunac
NUM.34.22	ngicenara Yageli medaha Bukki.
NUM.34.23	Yosef medachora yereac kisicfunac
NUM.34.23	Manasse medacfora yenearunac
NUM.34.23	ngicenara Efod medaha Hannicel.
NUM.34.24	Efrayimgac kisicfunac
NUM.34.24	ngicenara mong meisinggegec
NUM.34.24	imoc Sifetan medaha Kemucel.
NUM.34.25	Dzewulun kisicfunac
NUM.34.25	ngicenara mong meisinggegec
NUM.34.25	imoc Parenak medaha Elitsafan.
NUM.34.26	Yissaskar kisicfunac ngicenara mong
NUM.34.26	imoc Adzan medaha Paleticel.
NUM.34.27	Aser kisicfunac ngicenara mong
NUM.34.27	Selomi medaha Ahihud.
NUM.34.28	Amma Naftaliac kisicfunac
NUM.34.28	ngicenara mong meisinggegec
NUM.34.28	imoc Ammihud medaha Pedahecel.”
NUM.35.2	“Ge isracelngic yofi anggecdeac edeyununa. Yeni bangec mema mingina anggec imohacnac Lewiac kisicarengfora taong goa yemmegec imocngo yeneac amagerec ambeso. Amma ngeni ramaburumaka yeneac kpindzingbangec taongngina wegenahau yerecgema fede imoc ifingoc yemmebisia. 
NUM.35.3	Yemmegec yeni yenang taong manau tacyac anggec kpindzingbangec imoc donggiburumaka kereta taikecdae nga ramaburumakafocngina amma noc amayang sasawa feyemmede, yeni imohai kecbisia.
NUM.35.4	Kpindzingbangec imoc taonggac odatoa ngadeau yerecgema fekende imocngo kubit 1,000
NUM.35.5	Nga taong ngadeau wenac ere ereaubigenggac kpete megec kubit 2,000
NUM.35.6	Ngeni lewingic yeni taon siks yemmegecde, imoc ngickpekpengic yeni taong imohai kemma sufugecdeac taong anude. Amma torokpema lewingic taon 42 yemmebisia. 
NUM.35.7	Ifi anu lewingic taong nga kpindzingbangec yerecgede imoc yemmegecde, imocac kpetea kpeturanggeu 48 ambeso.
NUM.35.8	Anu isracelngicngac yeni taong mema mingina anggec imohacnac kisic ngicngacarengngina habu kuneng yeni taong homac yemmebisia nga kisic ngicngacarengngina habu kapia yeni taong kpete kapia yemmebisia. Yeni tembuc tembuc sasawango bangecngina megec imocacsoc taong ifi mema lewingic yemmebisia.”
NUM.35.9	Anu 
NUM.35.10	“Ge isracelngicngac yofi edeyunubesena, ‘Ngeni Yardendoku ferecgema Kenacanbangecfu kensikema taong goa yofi meisingyunubisia. 
NUM.35.11	Ngic mongngo segema ngicogea mong kpehomeudeu ngickpekpengic ifia yeneac ebicfunac sufu sufuac taong goa desiyunubisia. Imoc ngic yeni segema ngic kpehomegec yeneng ihai kemma sufubisia. 
NUM.35.12	Sacac turung kpouyemmebauac taong imocngo sufu sufuamangina ambeso. Anu ngic ye segema ngic kpema ngickpekpengic anec yeng kemma taong imohai kecma nasoya fingeru ngichabuac kicnginau kemma nanu yoara desigecde. 
NUM.35.13	Ngeni Lewiac kisicareng taong dafiguc yemmegecde imoc yenearunac siksngo sufu sufuama ambisia. 
NUM.35.14	Ngeni Yardendoku edinoboc taong harebec meisingyunuma Kenacanbangecfu taong harebecngoc meisingyunuma sufu sufuamangina anggecdeac desiyemmebisia. 
NUM.35.15	Taong siks imocnoc isracelngicngac nga ngicngac naso wegenanec bangecnginau kecdaemoc nga kuricngic botucnginau kecdae yeneac sufu sufuama ambeso. Nga imohai ngic mongngo segema ngicogea mong kpehomeec ngic imoc mocgu mocgu sasawa yeni ihai kemma sufuma kecbisia.
NUM.35.16	Anu wiac mong aiengngo memea imocngo ngicogea kpeu homeudeu ngic imoc ye ngickpekpengic. Imocac ye homecfu faibeso. 
NUM.35.17	Nga ngic mong ye hoc mong mariau mema hoc imocngo yenerehomeudeacsoc andeu nga ngic ye hoc ifiango ngicogea mong heiu homeudeu ngic imoc ye ngickpekpengic. Imocac ye homecfu faibeso. 
NUM.35.18	Me wiac mong icngo memeango yunuhomeudeacsoc ande imoc mariau mema ngicogea wiac ifiango kpeu homeudeu ngic ye ngickpekpengic. Imocac ye homecfu faibeso. 
NUM.35.19	Nga sacac turung kpoukpoungic yeng ngickpekpengic imoc meficgeudeu imohaingoc homecfu faibeso. 
NUM.35.20	Me ngic mong ye ngicogea ubango ukuma kecdeac amma kpefaheude me sufuma yeac tomai kecma wiac mong ukuma heihomeude 
NUM.35.21	me yeac ngaba angkecma herea bu mariango heiu homeudeu yeac yofi negembesonga ngicogea maringo heiec imoc ye ngickpekpengic. Imocac ye homecfu faibeso. Sacac turung kpoukpoungicngo ngickpekpengic imoc meficgeude imohaingoc homecfu faibeso.
NUM.35.22	Anu ngic mongngo ogea ngaba mi ammima mariango heude me herebu mi negemma wiac mong eng segema ukuu kemma ngicogea heiude, 
NUM.35.23	me hoc mong ngic yenerehomeudeacsoc mema imocngo segema ngicogea mi hemma eng heu homeude ye ngabaya kpac kefu ifi fingerude me kpeudeac segema eng anu ebic fingerec isoc 
NUM.35.24	ngichabu yeneng ngickpekpengic nga sacac turung kpoukpoungic yereac botucngirau yoac imoc singseria fede imocac siricfu desiyecmebisia. 
NUM.35.25	Desiyecmema ngichabu yeneng ngic segema ngickpekpengic anec, ye onggonggema turung kpoukpoungic yeac mariaunac mesima sufu sufuamau warac worama kenec imohai monggoc faigec takecbeso. Takecmanu womonggarengtoa kpetiac kerecdokungo nadzic nadzicmia yeac homecnasou wisickebeso.
NUM.35.26	Anu ngic segema ngickpekpengic anec yeng sufu sufuamau sufuec imoc wama ngadeau kemema kecmanu 
NUM.35.27	sacac turung kpoukpoungicngo hama ngic imoc kpebucgeudeu turung kpoukpoungic ye kopocsiha kpac anude. 
NUM.35.28	Imoc yofiac, ngic segema ngickpekpengic anec ye sufu sufuameau kecmanu womonggarengtoa homeuguc imohaisac amabangehau dzigenebeso.
NUM.35.29	Nga ngeni noboc noboc kecgecdesoc yoac desi desi ua feude imohai singseria imocngo fingecsahengina feengkefudesoc ngenearu fekecbeso.
NUM.35.31	Anu ngickpekpengic homecfu faigecdeac desigecdeu ye kefudeac kekehaac bung dzongo mi mebisia. Ye homecfu faibeso.
NUM.35.32	Nga ngickpekpengic yeng sufu sufuamau worama kemma kecmanu womonggarengtoa mi homemanu ngeni ngickpekpengicngo bangehau dzigenema kembeso deu negemmima buma mi mebisia.
NUM.35.33	Ngeni bangec kecdae imoc kpetiac. Anu imoc 
NUM.36.1	Manasse esea Gilecad, Makir medaha, Yosef medachora yereac kisicfunac, yeneac medacfocngina nadunga nadunga keceregec amma yeneac enarafocngina yeni Mose nga isracelngic enarafocngina yeneac enarameme yenearu kenggec. 
NUM.36.2	Kemma yofi degec, “
NUM.36.3	Nga yeni Isracelac kisic goa yenearunac ngic meyunugecdeu ine bangecyombongngina imoc bangecfocnina yeneac bangec hendzic hendzira fenemmede imohacnac mema kisic damoc yenigoc kecgecde yeneac bangec hendzic henedzira ihai torokpegecde. Ifi amma neneac arennunac wiac goa wangecnunubauac. 
NUM.36.4	Ifi fingerudeu isracelngicngac neneac sogac sogaiac kifanasotoa
NUM.36.5	Ifi degec Mose ye 
NUM.36.6	Nga 
NUM.36.7	Imoc yofiac, isracelngicngac ngeneac bangec hendzic hendzira imoc kisic monggarunac kisic monnu mi kembeso, kpac. Isracelngicngac tembuc tembuc sasawango kisicfocngina yeneac bangec hendzic hendzira seria mekecbisia. 
NUM.36.8	Nga naroang sasawa Isracel kisicfunac bangec yomongnginagoc kecdae yeni mangfocngina yeneac kisicfunac ngic meyunubisia. Ifi anggec isracelngicngac ngeni tembuc tembuc sasawango esangabofocngina yeneac bangec hendzic hendzira mekecma mingina angkecbisia. 
NUM.36.9	Imoc yofiac, bangecngina hendzic hendzira imoc kisic monggarunac kisic monnu mi kembeso. Isracelngicngac sasawa ngeneac kisicfocngina ngeni tembuc tembuc sasawango ngenang bangec hendzic hendzira seria mekecbisia.”
NUM.36.10	Anu Tselafehad naroangfora Mahela, Tirtsa, Hagela, Mileka nga Noca yeni 
NUM.36.11	Yeni waecfocngina yeneac medacfocngina meyunudacgec. 
NUM.36.12	Yeni Yosef medaha Manasse yeac kisicfunac ngic meyunugec bangecyombongngina imoc mangnginaac kisicac manaungoc fekefec.
RUT.1.1	Yehuda bangecfu desi desingic
RUT.1.2	Ngic yeac kpara Elimelek nga enema kpara Nacomi amma medachora kpacngira Mahelon nga Kilyon. Yeni Efrataac kisicfunac, Yehuda bangecfu Bet-Lehem amaunacngo Mocawbangecfu kemma kecgec.
RUT.1.3	Kecma Nacomi ewea Elimelek ye homeec. Homeu Nacomi medachoragoc yenengsac kecgec. 
RUT.1.4	Kecma medachora yeri Mocawngac meyuruoc, monggac kpara Orepa nga mong Ruti. Anu yeni ihaingoc kecmagec kifangina tengnganoc wisickeec. 
RUT.1.5	Ifi kecma Mahelon nga Kilyon yeri ifingoc homeoc. Homeec Nacomi ye ewemedacfora kpac kefec.
RUT.1.6	Ifi kecmanu, 
RUT.1.7	Efaima erangihora yerigoc bangec kecgec, imoc wama Yehuda bangecac sing imoc modacma Yehuda bangecfu monggoc dzigenegec.
RUT.1.8	Dzigenema sinnu kemma Nacomingo erangihora yofi edeyuruec, “Ngeri fingec fingec amangirau nonggohocngiragoc kecma yadioc ama ihai monggoc dzigenebesera. Amma ngeri ni nga ewehocngira homeoc, neni nenenggareng gombunga yombong anemmekefoc, ifi isocngoc 
RUT.1.9	Amma 
RUT.1.10	Kiacma yofi deoc, “Kpac, neri gegoc nenahafoc geac arengfocga yenearu kennide.”
RUT.1.11	Ifi deec Nacomingo ine yofi edeyuruec, “Naroanghocna dzigenema kenec! Nigoc kefecdeac negemba naric mi ande. Ni medac monggoc meyuruba yadima ewehocngira anecdeac siriha kpac. 
RUT.1.12	Naroanghocna, ngeri amangirau dzigenema kembesera! Ni ngac kpengengngo ngic monggoc memeac siriha kpac. Amma ni negemba naric angana ambac dede, ni ngic gboria tofocnac yomohai mebai. Meba medac fingecbaocfu 
RUT.1.13	ngeri monnu mi kekeng medac yadiecdeac yerembima yereac tomai naric mi kecbaocngoc. Naroanghocna imoc fora yombong edenguruduae. 
RUT.1.14	Ifi deu yeri monggoc arohoma kiaroc. Kiarec Orepango erangia titikokoc ammima dzigene kenec. Nga Rutingo ine erangiaaru kpeketaheseriu Nacomingo yofi edeec,
RUT.1.15	“Henna, baruga ye arengfora nga nemufora yenearu dzigenede. Ge ifingoc baruga modacma dzigenena.”
RUT.1.16	Deu Rutingo ine yofi meremmiec, “Ni ge waguma dzigenebadeac mi hatahenenna. 
RUT.1.17	Kennade ihai ni kembadengoc nga kecnade ihai ni ifingoc kecbade. Amma geac arengfocga imoc neac arengfocnangoc. Nga geac Anutu imoc neac Anutungoc. Anu ge dahai homenade ni ihaingoc homeba tonggonubisia. Homecngosac ni gearunac mesinuude. Wiac mongngo mesinuudeu imocac turunga 
RUT.1.18	Ifi dema yearu seria yombong kpeketaheec. Anu Nacomingo ifi hemma imocac yoac monggoc mi deec engsac wau yerahafocngoc kenoc.
RUT.1.19	Kengkecma Bet-Lehem amau kensikeec ngicngac sasawango yerenggec. Yeremma kpidohoma orommegec. Amma ama mingina ngac yeneng yeri yerensima kpesiemema degec, “Imoc Nacomi gedang.”
RUT.1.20	Ifi kpesiemegec deec, “Neac Nacomi monggoc mi debisia. Kuc mingina yengenaoc negemmanu nearu ubahodungtoa fingerec, imocac neac kpacna Mara kpacnubisia. 
RUT.1.21	Ni warac finactoanagoc kenai. Nga yaguc ine 
RUT.1.22	Anu Nacomi nga erangia Ruti yeri Mocawbangecfunac Bet-Lehem amau dzigeneoc. Nga yeri bali kpememenaso hanac hanaheau imohai hasikeoc. Nga Ruti ye ine mocawngac.
RUT.2.1	Nacomi ewea Elimelek, yeac arennunac ngic kpactoayagoc mong dzofinactoayagoc kefec, yeac kpara Bocadzi.
RUT.2.3	Ifi deu ye ua mong feec ihai kensikema kpememengic yeneac ngadenginau namma fora goa mafeec, imoc mekpedzuc anec. Ua imoc Bocadziac ua, Ruti ye imoc mi negemma engsac uau kenec. Amma Bocadzi ye ine Elimelekac arennunac.
RUT.2.4	Naso imohaingoc Bocadzi ye Bet-Lehem amaunac maec. Mama kpememengic yenemma yofi edeyunuec, “
RUT.2.5	Anu Bocadzi ye uangiha kpememengic yeneac gareng, yearu kemma kpesimiec, “Ngacnaroang imoc meracac enactofoc tofohongac?”
RUT.2.6	Ifi deu kpememengic garengina yeng yofi meremmiec, “Ngacnaroang imoc Mocawbangecfunac. 
RUT.2.7	Ye Nacomigoc haoc amma ye yaguc hama yofi dedac, ‘Ni naric kpememengic yeneac ngadeu kecma fora goa memedadang anggec mafeu imoc mekpedzuc ambai, me?’ Ifi dema asoacngoc yombong hama tacnegenga kpac mekpedzucne andac. Yagucnec bedzobedzou kapianec tacnegemma mama ua mede.” 
RUT.2.8	Ifi deu Bocadzingo Ruti edeec, “Naroanna, ni edeguba negenna! Ge ua monnu bali me witfora mekpedzuc annadeac mi kembesena. Ge ua yomohaisac namma mekpedzuc ambesena amma neac uangacfocna yenigoc ua mebesena. 
RUT.2.9	Amma kpememengic yeni dahai kecdae, imoc hemma uangacfocna yeni modacyunubesena. Nga ngic yeneng memanganegubauac kpaeyoac bic edeyunudua. Amma dokuac anggenu naric kemma doku enannunac fima nebesena. Imoc uangic yeneng fiha faidau.”
RUT.2.10	Ifi deu Rutingo fafoc heima ngonducnemima deec, “Ni ngac bangec monnunac imoc negennemmaguc sifu hoannunec, imoc faka siriha mong.” 
RUT.2.11	Ifi deu Bocadzingo deec, “Ge ewega bic homeu kecma erangiga henggareng ammiannec. Ammima nonggomangfocga nga amabangecga imoc wadacma ngicngac mi negennununec nenearu kuric hama kecnec, siducga imoc sasawa bic edenugec negenai. 
RUT.2.12	Wiac sasawa andacnec imocac turunga 
RUT.2.13	Ifi deu Rutingo deec, “Kunenna, gearunac bacngisi meficgeduae. Ni uangacfocga yeni isoc mi ambare ge sifu wanacngacga gombunga anennec.”
RUT.2.14	Anu yakanaso anu Bocadzingo Ruti edeec, “Ge yei hama icsogong goa mema wainnu nemuruckema nena.” Ifi deu Ruti ye kpememengicngac tacgecfu, yenigoc matarec. Taru Bocadzi ye baliac fora faigec gerecfu kpegbanggeec imoc goa miu mema neec. Neu gebeckpeu tosea fau tarec. 
RUT.2.15	Taru Ruti ye baliac fora goa monggoc mekpedzuc anudeac yarec. Yacma kemmanu Bocadzingo uangicfora edeyunuma yofi deec, “Ye naric wagec kemma baliac fora dedeha dedehaac botucfunac mocgu mocgu mafeude, imoc mebeso nga ngeni sifu kpae mi heimibisia. 
RUT.2.16	Amma ngeni dedecfunac yombong yeng meudeac negemma fora mocgu mocgu taiukuanggec mafeu ye hemma mebeso. Meu ngeni imocac mi kpetarimibisia.”
RUT.2.17	Bocadzingo ifi deu Ruti ye uau fora mekpedzuc angkecmanu ama toforeec. Toforeu mekpedzuc anec imoc mema seuha meickedacma forasac meec, imocac kpetea 36 lita,
RUT.2.18	Anu seuha meickema fora mema serema taunnu enec. Enu erangiango dafiguc mekpedzuc anec, imoc henec. Nga Rutingo yaka neu gebeckpeu tosea mekemma widicma erangia miec.
RUT.2.19	Miu erangiango kpesimiec, “Ge yaguc dahai kecma wiac kuneng imoc mekpedzuc angkecma mehanec? Ngic damocngo genggareng anggendac ye kenehagoc.” Ifi deu Ruti ye meracac uau kemma ua meec, imocac siduc erangia yofi ammiec, “Ni yaguc ngic mong kpara Bocadzi, yeac uau kecdua.”
RUT.2.21	Ifi deu Rutingo deec, “Amma ngic imoc yofi dedac, ‘Ge neac enactofoc tofohongicngacfocna yenigoc kecbesena. Kecmana semenna sasawa mekpedzucanggec endacbeso.’ ”
RUT.2.22	Anu Nacomingo erangia Ruti yofi edeec, “Naroanna ge yeac uangacfora yenigoc kecnadengo naric ande. Nga ua monnu kembang debac imoc ine memanganegubau.”
RUT.2.23	Anu Ruti ye erangiagoc kecma Bocadziac uangacfora yenigoc bali nga wit mekpedzucne amma kecmanu bali nga wit mekpedzucnaso imoc wisickeec.
RUT.3.1	Anu Nacomingo erangia yofi edeec, “Naroanna ni naric geac sing mong tobanggema meficguba tatacga gombunga ambac. 
RUT.3.2	Ge Bocadziac uangacfora yenigoc kecnec, ngic imoc ye nerang arennirangoc ande. Ye tofocnac yomohaingoc bali nga wit kpekpesobennu baligbomea firannu ukuma kefude. 
RUT.3.3	Imocac ge naric doku nadzicma wambaga gombunga heima sebiga kerecngo nadzicmima bali nga wit kpekpesobennu kembesena. Ifi anna, yeng ine mi gembeso. Amma ge, ngic imoc henna ye nenedokuya nedaru wisickeu kemma dahai feude,
RUT.3.4	imoc hennegeng ambesena. Amma ge imohai kemma kperaceme fefea haniau fede, imoc miacma emma febesena. Anu ge noc ua menade, imoc yengenaoc edeguude.” 
RUT.3.5	Ifi deu Rutingo yofi meremmiec, “Ge yoac edenunec, imoc sasawa andacbade.” 
RUT.3.6	Ifi dema ye bali nga wit kpekpesobennu kemma erangiango edeec, imocac sirihau sasawa anec.
RUT.3.7	Anu Bocadzi ye nenedoku nedacma songogoc feac feac kemma bali guruya guruya tackenec imocac wegenahau wisic wisickeau mama gaufeec. Gaufemanu Ruti ye akikic kemma haniau kperaceme fefea miacma emma feec. 
RUT.3.8	Femanu tofocnac dzongiau ngic ye kpidohoma meremma henu ngac mongngo yeac haniau feec. 
RUT.3.9	Feu hemma kpesimiec, “Ge merac?” Ifi deu yeng yoara meremmima deec, “Ni Ruti, geac wanacnaroangga. Ge neac ewenaac sacarennunac memeficngicna annecac amma ngakpiga toseango wanacnaroangga ni naric kperacnuna.”
RUT.3.10	Ifi deu Bocadzingo deec, “Naroanna, 
RUT.3.11	Imocac, naroanna, ge kengec mi ambesena. Ge noc wiacac derecgenennade imocac sirihaungoc ambade. Amma neac tosofocna taong yomohai kecdae, yeni geac ngac gombunga imoc bic hennegeng anggecac amma ifi ambade. 
RUT.3.12	Anu ni geac ewegaac sacarennunac memeficngicga, imoc fora. Amma memeficngicga mong geac sacarennunac wegenac ande, yeng kisicninau warainende. 
RUT.3.13	Ge naric tofocnac yomoc yei torokpema kecmana. Yeng wereckenu memeficngic sinnina fede, imoc modacma songo negemma megubeso negenu naric anudeu megubeso. Anu ye memeficngic sinnina modacma naric mi anudeu isoc imohai ine neng megubade. 
RUT.3.14	Ifi edeu Rutingo Bocadziac haniau femanu ama wereckeng mau kundung femanu mi hemmagec kenec. Kembeso anu Bocadzingo deec, “Ge bali nga wit kpekpesobennu yei hadang, imoc mongngo mi negembeso.” 
RUT.3.15	Ifi dema yofi deec, “Ge ngakpiga witiau hesima tiamemana!” Ifi deu ye ngakpia hesima tiameu Bocadzingo baligbomea teti
RUT.3.16	Emma erangiaaru kensikeu erangiango kpesimiec, “Naroanna, dafi fingecdac?” Deu ngicngo Ruti wiac sasawa ammiec, imocac siduc ammidarec. 
RUT.3.17	Ammima torokpema deec, “Ye bali teti kiloasoc yomoc yofi dema finendac, ‘Ge entegeng erangigaaru naric mi kennade.’ ” 
RUT.3.18	Anu Nacomingo edeec, “Naroanna, wiac dafi fingerude, ge imocac tomai kecmana imoc fingectegecbeso. Ye ua mede, imoc yagucngocnoc mesiudeac hatahede.”
RUT.4.1	Anu Bocadzi ye taonnu emma taonggac odatoaac naguyau kemma matarec. Tacmanu, Bocadzingo Ruti asoac ngic siduha ammiec, Rutiac eweaac sacarennunac memeficngic,
RUT.4.2	Mataru Bocadzingo taonggac ngicenara yenearunac ngic ten heitaiyunuma deec, “Ngeni yei hama tacgec!” Ifi deu kemma matacgec. 
RUT.4.3	Matacmagec Bocadzingo ngic imoc siduc yofi ammiec, “Sactosonina Elimelekac uabangec imoc Nacomingo Mocawbangecfunac dzigene hama bunggac sueudeac dede. 
RUT.4.4	Ni dede imoc negenduaac dekperagigemba, Ge yoc tacdimbe nga habu nenanggac enarafocnina tacdae, yeneac kicfu sacarennunac memeficngic sinnina fede, imoc modacma bummebeso dema naric bummenade. Nga memeficngic sinnina fede, imocngoc modacma mi bummebeso denecfu, imoc naric edenuna negemba. Nocac yeac sacarennunac memeficngic ifia mong mi kecdae. Imoc geng warac warac nga ni geac ngadeu nerangsac kecdipe.” Ifi edeu memeficngicngo deec, “Ni naric memeficngic sinnina fede, imoc modacma bangec imoc bummebade.”
RUT.4.5	Ifi deu Bocadzingo torokpema deec, “Ge bangec Nacomi nga Rutiarunac bummenade imoc uayoaragoc. Ge imoc bummenadeu ge ifingoc ngic homeec yeac hotsec Ruti mocawngac ye menade. Ifi anna homecac bangecyombonga imocac mingina mong fingecma yeng bangec imoc tiu ennu kpara febeso.” 
RUT.4.6	Yoac ifi edeu Ruti eweaac sacarennunac memeficngicngo yofi meremmiec, “Ifi anu ni sifu memeficngic sinnina, imoc naric mi modacbade. Ifi ambadeu neanna nga enennabaracfocna wiacnina memanganebaiac neng ambai isoc geng memeficngic sinnina modacma imoc bummena. Neng mebadeacsoc mi anduae.”
RUT.4.8	Dema torokpema memeficngicngo Bocadzi yofi edeec, “Imocac bangec imoc geanggaoc bummebesena!” Ifi dema hanitabea hesima miec.
RUT.4.9	Ifi anu Bocadzingo enarafora nga kpebung tacgec yofi edeyunuec, “Ngeni wenac yomohai hepuc anemmagec ni Nacomiac mariunac Elimelek, Kilyon nga Mahelon yeneac bangec nga wiac sasawa imoc bummeduae. 
RUT.4.10	Amma ni Mahelonggac kpac heigboriba bangec yobonga nganoc engngoc feudeac hotseha mocawngac Ruti meba enenna anude. Amma yeac kpac daramunafora yenearu nga taonggac odanaguyau oho ohoya feude. Imocac ngeni yaguc hepuc annendaenoc.”
RUT.4.12	Anu 
RUT.4.13	Anu Bocadzingo Ruti ameau hesicke enu enema anec. Anu yegoc feyac anu 
RUT.4.14	Meu ngac yeneng Nacomi edegec, “Nenang 
RUT.4.15	Amma ngac kpengeng ammana yennoc mekiriguma karuga anude. Imoc yofiac erangiga geac songo homac negengkecdengo sabac medac. Nga geac medac seweng kecbau debac, erangigango sifu yeni feracyunude.”
RUT.4.16	Ifi degec Nacomi ye sabac imoc metabuhe ammima garenggekefec. 
RUT.4.17	Kecmanu ngachabu wegenac kecgec yeneng degec, “Nacomi ye medac mong metacde.” Ifi dema yeneng kpara Owed kpacgec. Ye Yisayac mama anec nga Yisay ye Dawidac mama.
RUT.4.18	Peretsac kisicfora yeneac kpacareng yofi fede, Perets yearunac Hetsron fingerec. 
RUT.4.19	Hetsronarunac Ram, Ramarunac Amminadaw fingerec. 
RUT.4.20	Amminadaw yearunac Nacson, Nacsonarunac Salma fingerec, 
RUT.4.21	Salmaarunac Bocadzi, Bocadziarunac Owed fingerec. 
RUT.4.22	Owedarunac Yisay fingerec amma Yisayarunac ine Dawid fingerec.
PSA.1.1	Ngic goa yeni Anutu ngadehema mangana megecdeac ayemmeu ngic mong ye imoc wama yeneac dederecgeyoac mi modacande, me ngic kopocsicgoc yeneac sinnu mi kengande, nga ye desusuicngic, yeneac botucfu naric mi tarude, ngic ifia ye kenehagoc.
PSA.1.2	Ye Anutuac dedeseriyoacac songo negemma hadzing toforec imoc hennegeng amma negengising angkecde.
PSA.1.4	Ngic Anutu ngadehema mangana megecdeac ayemmeande, yeni ngic dindingac, yeni isoc kpac. Firangngo padi sebera homemea mefiranggeande, yeni ifia isoc. 
PSA.1.5	Imocac ngic mangana yeni Anutuac yoacfu namma naric mi serigecde. Yeni kopocsicmemengo dindingac yeneac kpebunnu Anutuac kicfu mi serigecde. 
PSA.1.6	Anutungo ngicngac dindingac yeneac sing hennegeng amma garengyunuude. Nga ngic Anutu ngadehema mangana megecdeac ayemmeande, yeni ine kpac anggecde.
PSA.2.2	Bangecac ngictau yeni efaigec ngicenara uayoacnginagoc, yeni kpeturanggema 
PSA.2.3	“Yeri sengngo witicnunuoc, nenang imoc herecgema rekongngirango mendannunude, imoc merecgema ukubisina.”
PSA.2.4	Ngic kurumenga kurumenga, imohai kecde, ye dzomorede. 
PSA.2.5	yoac ngabayagoc deu herebuyango kengec meficgeyemmema yofi deude, 
PSA.2.6	“Foracngoc, ni ngictauna neac Tsion tiki kpetiacfu bic faiba tacde.” 
PSA.2.7	 yoac desima neac deec, imoc dekperagiba, yofi edenuec, “Ni yagucnoc megudua. Ge medacna nga ni geac Mangga. 
PSA.2.8	Ge wiac gembadeac kpesinenna ni ngicngac bangec monnunac desigemba yeneng geac anggecde. Bangec tegia fekende, yeni sasawa geac anggec geng mingingngina annade.
PSA.2.9	Ngictauyasuga aiengngo memea mekecnec, ge imoc mema ngicngo enang kpedzameandae, ifi isoc yasugango kpedzameyununade.”
PSA.2.10	Imocac ngictau ngeni yomoc negensibisia. Bangecac enara uayoacnginagoc kecdae, ngeni goroyoac yomoc negemma garengemema kecbisia. 
PSA.2.11	Ngeni 
PSA.2.12	Medac ye herebu bic angkecde. Yeng ngaba angemmeu ngeni sinnu manganema kpac ambauac haniau ngonducnema titikokoc ammibisia.
PSA.2.12	Ngicngac yeac hoannu sufuma kecdae, yeni kenecnginagoc.
PSA.3.1	O 
PSA.3.2	Ngic homac yeneng neac yofi deandae, “Anutungo ye ebicfunac naric mi mesiude.” 
PSA.3.3	O 
PSA.3.4	Ni 
PSA.3.6	Ngic teng taoseng nga noc yeneng habuya habuya kpedzucnema noboc nobocnac hama nubeso oronnugec ni yeneac mi kengecnuude.
PSA.3.7	O 
PSA.3.8	 ye ebic mesi mesi mingina. Kebu, ge ngicngacfocga kenecnununa. 
PSA.4.1	O Anutu, ge neac dindingac kekecna, ni kpacguba ge kpakpacna negemma turunga merennenna. Ebicfu ubaebic meficgeba geng titing meficgenenna kekecna ngereeu naric kefai. Ge wosoefac anemma nunumuna negenna.
PSA.4.2	Ngicac medacfora, ngeni neac eweheihei kekec heimeremma desofoc anengandae, imoc naso dafiguc angkecgecde? Ngeni yoac sicsauc foraya kpac, imocac songo negemma ikocac sing meficgegecdeac ua meandae, ngeni imoc naso dafiguc angkecgecde?
PSA.4.5	Ngeni sese sirihau meficgema faima 
PSA.4.6	Ngicngac homacngo yofi deandae, “Wiac gombunga edzacnunugecdeac anemmede. O 
PSA.4.7	Ngic goa yeni semeng uanginau wit nga waing gboria efea kpac fingeru sogaigecde anu geng sogac sogai herenau fainec, imocngo ine yeneac ubangerec ferahade.
PSA.4.8	O 
PSA.5.2	Ngictauna nga Anutuna, ni numugenduaeac kedzac kpena nga meficnunadeac kpacguba ge kpakpacna nga enacudumenna negenna. 
PSA.5.3	O 
PSA.5.4	Anutu, geng ngic ngadeguma mangana megecdeac ayemmeande, yeneac ubangerec mi negennec nga ngic mong ye faka mangana hoanggeande, yeng gegoc naric mi kefude. 
PSA.5.5	Ngic yoackpekpe yoac homac osoandae, yeni geac kicfu naric mi hama nanggecde. Ge yarengic ubango ukuyunudacma wayununade.
PSA.5.6	Geng ngic ikocyoac deandae, yeni kpetotieyununa kpac anggecde. Nga ngic ogofocngina kpebucyunuma sac hembeso ayemmeande nga ogofocngina tobangyunuandae, ngic ifia yeni 
PSA.5.7	Geng yoac dedzege amma imoc modackecnec. Imocac ni amagau erema kicna kpetiac womonggau fima eweheiheigoc fafoc heigemma numugembade.
PSA.5.8	O 
PSA.5.10	O Anutu, ge ngic ifia yoacfu faiyunuma kopocsicnginaac turunga yemmebesena. Yeni yenaoc yoac goa dzegegecac yoac imocngo memayunubeso. Yeni singyoac kpekecgec homac andeac kporacyununa yeni ngadeau kemema kecbisia. Yeni yoacga kpegec, imocac ge memayunubesena.
PSA.5.11	Ngicngac hoanggau hama sufuma kecdae, yeni sogac sogai meficgeyemmema ubangerec ayemmena nasosoc ubangerecac yegec heikecma sogac sogaigoc kecbisia. Geng orongyunuma onggongyununa. Ge ifi anna ngicngac yeneng kpacgaac songo negemma geac negenggec engena anu sogaigecde.
PSA.5.12	, geng ngic dindingac kenehema gombunga ammina imocngo mariku isoc kasoya anude.
PSA.6.2	O 
PSA.6.3	O 
PSA.6.4	O 
PSA.6.5	Homecfu kemegec, yeni ge mi negensigugecde nga mong ye homecamau kemema fede, yeng ge naric mi dengereguude.
PSA.6.6	Ni asoringa anengkefu kucna kpac ande. Ni tofocnacsoc kiacba kickumana dokutoa isoc mama heifefena heiude. Amma ni homac kiacba kickumanango fefena meu boroc boroc yombong angande. 
PSA.6.7	Ni ubahodunnagoc kecduaeac kiacba kicna ngopic kpede nga kiacba ngabafocna sasawa yeneng ebic meficgenenggec kicna kuha kpac ande.
PSA.6.9	Ni ubamangang amma 
PSA.6.10	Ngabafocna yeni gameyunudaru homac yombong kengecyunuu fakanginaac amma gameyunuu wanuma bic yombong woragecde.
PSA.7.1	O 
PSA.7.2	Ngic mongngo yeneac mariunac naric mi mesinuudeac laionyangtoa isoc sorienacnginango sebina merecgegec kapuc kpeu menuma kembauac geng onggonnuna.
PSA.7.3	O 
PSA.7.4	Me ngic mongngo nigoc ruae kecmanu mangana hoanggema ammibai me ngabangicnaac finac eng wangecma mekembai dede
PSA.7.5	ngabangicna ye geng negemmana kisannuma naric menubeso. Ye kpebucnuudeac ubana tindziru onganango bangecac gotennu febeso. 
PSA.7.6	O 
PSA.7.7	Ngicngac yeni kicgau hama kpeturanggegec ge wi kurumennu ngictau tatacgau tacma garengyununa. 
PSA.7.8	 ngiha ngiha sasawa faka angammengina isinggedacma foraya deude. O 
PSA.7.10	Anutu Kuctoa mingina, ye neac kasona. Yeng ngicngac hereninau ikoc nga hamangec mong mi fede, nenang ebicfunac mesinunuude.
PSA.7.11	Anutungo ngicngac faka angammemengina yoacfu isinggema faka dindingac modacma foraya deude. Amma ye wenacsoc mangana hemma modzea tide.
PSA.7.12	Ngic mong ye ubea mi merendeu Anutungo soea dzumuma tebea kpesaiudeac efaiude.
PSA.7.13	Ye kpebucyunuudeac dzikacac iwaiya mengerema tebemedaha gerec borangagoc memengere bic andac.
PSA.7.14	Negenggec, ngic imoc ye wiac mangana kpenanggema ebicngo tobangyunuudeac heregoc kecma wiac hereau meficgeu imohacnac fingerude, imoc kpara ikoc.
PSA.7.15	Ngicngac botacfu meyunuudeac negemma yeng teng keme kemea anudeac bangec homac usuma yengenaocngoc makpema tengau kemeude.
PSA.7.16	Ye tobangyunuudeac ebic arenggema ngicngac ogofora ayemmeu ebic imocngo dzigene hama yengena oruhau heiude. Nga ye ogofora memanganeyunuu faka imocngo yengenaaru dzigenema ye memanganema oruhau heiude.
PSA.8.1	O 
PSA.8.2	Ge nambarac kapia nga sabac namuu kecdae uayoac yemmena yeneng geac kpac kuneng heiwayong memigec faka kuhagoc fingerude. Ge ngabafocga kecdae, yeneac amma ifi annec. Nambarac yeni ifi anggec ngabafocga nga ngicngac goa yeni turung kpoukpouyoac homac osoandae, yeni yoacngina kpac anu waicke tacgecde.
PSA.8.3	Geng kurumenga kurumenga meficyununa marikibiga andae nga ge afo nga asomeng sasawa wi faiyununa tatacnginau seria tacgec yenenganduae. Yenemma
PSA.8.4	yofi negensima deba, “Geng ngic negensinunuma ngicac medacfora gombunga garennunukecnec, imocac warecguduae. 
PSA.8.5	Geng ngic negensima meficgema ngicac medac gombunga garenggekecnec, imocac warecguduae. Ye kurumenggac areng yeneac mamea anudeac geng faina kefec. Amma ye kuc kibikperagiagoc kekecac iraya heiminec. 
PSA.8.6	Ge marikibiga sasawa meficgema yeng imocac kunenga kefudeac fainec. Ge wiac sasawa yeac haniaac bageau bic faiminec. 
PSA.8.7	Imoc amau rama burumaka sasawa nga manennu yang sasawa 
PSA.8.8	amma sawau neng sasawa nga kondunnu kondungyang amma kondung manau yang hania hania singngina mema kenghaandae, imoc yeac haniaac bageau faina garengyunuude.”
PSA.8.9	O 
PSA.9.2	Ni ubangerec negemma geac amma sogaibade. O Kuctoa mingina, ni geac kpac kuneng heiwayong memima yegec heibade.
PSA.9.3	Ngabafocna yeni gemma dzigenema tifainggema mayunuu kpac anggec. 
PSA.9.4	Nga geng yoacfu nanggenuma yoacna faka dindingafu desina yoacfu firang anai. Ge ngictau tatacgau tacma faka dindingac modacma yoac isinggema desinec.
PSA.9.5	Geng ngicngac bangec monnunac Anutu mi negemmidae, yeni yunumeting ayemmenec nga ngic Anutu ngadehema mangana megecdeac ayemmeande, yeni kpetotieyununa kpac anggec kpacngina meickenec. Nga imoc sufuma nasoya nasoya kpac anude.
PSA.9.6	Ngabafocnina yeni amangina sesuhasac wisic wisickea kpac anu ngaba yeneng imohai kpac anggec. Geng taongngina hembarackena kpac anggec ngic mongngo yeneac naric mi negensiude.
PSA.9.8	Ye faka dindingac modacma bangectoa bangecac ngicngac yoacngina isinggema foraya dema monde mondea kpac kecma ngiha ngiha yoacngina desibesande.
PSA.9.9	Ngicngac goa yeneng ngic ogofocngina ebic meficgeyemmegec ubaebicnginagoc kecgec, yeneac sufu sufuamangina seria, imoc 
PSA.9.10	O 
PSA.9.12	Ye ngic sac hetinggegec, yeni negengyunuma kopocsicnginaac turunga kpouyemmeude. Ngicngac ebicnginagoc kecma ye kpacgec yeng imoc naric mi nigeckpeude.
PSA.9.13	O 
PSA.9.14	Ge ifi anna ni faka gombunga angannec, imocac siduc andacma eriendzong megembade. Nga ge ebicfunac mesinunec, imoc Tsion naroangaac naguu namma sogac sogaigoc dekperagiyemmebade.
PSA.9.15	Ngicngac bangec monnunac Anutu mi negemmidae, yeni yenaoc teng usuma imohai kemegec nga ufic mesufuma faigec, imocngo haninginau meu mayunuec.
PSA.9.16	 yoacfu faifai uaya ngicngac yenearu meu neni ye negemmidimbe. Ngic Anutu ngadehema mangana megecdeac ayemmeande, yeni maringinango ua megec, imocngo yenang botacngina amma witicyunuude. 
PSA.9.17	Ngicngac Anutu ngadehema mangana megecdeac ayemmeande nga bangec monnunac ngicngac Anutu nigecyunuu kecandae, yeni homecamau kemma kecgecde.
PSA.9.18	Ngicngac iwaiac obohoma kecandae, Kebungo yeneac ebicngina nasosoc mi nigeckpeude, kpac. Ngicngac makpekpea yeneng Anutungo meficyunuudeac negensima tomai kecandae, yeni nasoya hau wiac imocac fora henggecde.
PSA.9.19	O 
PSA.9.20	O 
PSA.10.1	O 
PSA.10.2	Ngic Anutu ngadehema mangana meudeac ammiande, ye yengenaac negenu engena ande. Ifi anu gereagoc kemma ngicngac kucmama kisangyunuma ebicngina arenggema mendangyunuude.
PSA.10.3	Ngic Anutu ngadehema mangana meudeac ammiande, ye hereau negensongo mangana fede, imocac negenu engena anu yoac homac osoude. Ye iwaiac kichodung amma wiac homac mekpedzuc amma mekefudeac ammiude amma 
PSA.10.4	Ngic Anutu ngadehema mangana meudeac ammiande, ye sebia meemma deude, “Anutu ye wiac imocac mi kpesinenude.” Amma yofi negensima kecde, “Anutu mong mi kecde, kpac.”
PSA.10.5	Ngic mong ifi kecande, ye uaya nasosoc naric amma ngereeude. Ye ngabafora sasawa yeneac negenu wiac efeacnec andeac dzomoreyemmeude. Ye yoacga kpekefu geng wiac hengising amma foraya deannec, imoc yeac hereau fedeac imoc naric mi henude.
PSA.10.6	Ye yengenaac yofi negenude, wiac mongngo menuu goroc goroc naric mi ambade. Ni nga esangabofocna kecma ebic mong naric mi meficgenide.
PSA.10.7	Ye sowecyoac nga ikoc amma ogofocngina ebicfu faiyunuudeac yoac dekefude. Dekefu enara imocngo wakeu enacbibihau ngicngac tobangyunuudeac yoac nga ogofocngina memanganeyunuudeac yoac mesufuude. 
PSA.10.8	Ye amabangec wegenacfu sufuma tomai tacande. Taru ngic mongngo mangana mi meande, ye hau ngic manganango ngic memanganeyunuudeac areng andae, kiwa yenearu fima sufu sufuu kpebucyunuude.
PSA.10.9	Laionyangtoango icbisic botucnginau sufuma tacande, yeng ifi isoc sufuma kucmama yeni meyunuudeac tomai taru ngicngac memeficngina kpac andae, yeni ufihau mendanggegec meyunuma kenude.
PSA.10.10	Ebicfu mayunugecdeac areng yeni ngonducnema bangecfu sufuma tacdae. Tacma memeficngina kpac kecma yeac mariu kpegec yeng kuhagoc meyunuude. 
PSA.10.11	Ngic mangana ye ubeau yofi negensiude, “Anutu ye neac nigeckpeu kiwa semema naric mi nenude.”
PSA.10.12	O 
PSA.10.13	Ngic Anutu ngadehema mangana meudeac ammiande, ye nocac Anutu ngadehema yengenaac negemma yofi deude, “Ye kopocsicnaac turunga mi kpounenude.” 
PSA.10.14	Anutu, geng sifu ngicngac ebic nga kpendzenggoc kecdae, yeni yenemma ebicngina negensima marigango meficyununadeac negennec. Memangac manganea kecde, ye kekeha gearu waande nga geng beging yeneac memeficngic.
PSA.10.15	Geng ngic Anutu ngadehema mangana meudeac ammiande nga yarengic, yeneac maringina hetackena. Hetackema fakangina mangana hengising amma meficgekecna sasawa kpac andacbeso.
PSA.10.17	O 
PSA.10.18	Nga ngicngac goa yeni ogofocngina ebicfu faiyunugec. Faiyunugec ge ngicngac ubaebicgoc kecdae nga nambarac beging kecdae, yenenggareng ayemmema faka dindingac modacma ayemmebesena. Ge ifi anna bangecngic yeneng kengectoa monggoc mi meficgeyemmegecde.
PSA.11.1	Ni 
PSA.11.2	Negenna, ngic Anutu ngadehema mangana megecdeac ayemmeande, yeni ngic goa herenginau ikoc nga hamangec mong mi fede, yenemma tebemedahango wedecyunugecdeac negemma kundunnu namma gurutu taima kpesaigecde.
PSA.11.3	Ngic yeneng dedeseriyoaraac titiseri kpetotieyunuma meickegecdeu ngicngac dindingac yeneng wiac imoc mengeregecdeac obohogecde.
PSA.11.5	 ngic dindingac fakangina tobanggeude. Nga yeng ngic Anutu ngadehema mangana megecdeac ayemmeande, yeneac faka momoc tobanggeude. Amma ngic yarefakaac songo negengandae, yeni ubango wayunuude.
PSA.11.6	Ngicngac Anutu ngadehema mangana megecdeac ayemmeande, yeng yeneac witiu hoc gerec dzedzeagoc nga sarafa gerec borangagoc kpakeu yenereude. Yeneremanu firang gerea yenereude. Imoc pakenginau kpakegec kemema yenang wiac anu yeni ebic imoc pakeunac isoc negecde.
PSA.12.1	Ngicngac yoac modac modacfaka angandae, yeni bic kpac andacma ngicngac botucninau monggoc mi kecgecde. Nga Anutuac enac tofoc tofohongic, yeni kpac amma monggoc mi kecgecde. O 
PSA.12.2	Ngic sasawa yeni ogofocnginagoc denengeng amma ikoc andacgec enacbibicnginaunac yoackerec ikoha eremanu herenginau manganango tobangyunugecdeac yoac degecde.
PSA.12.3	Ngicngac yeni enacnginau yoackerec ikoha anggecde nga nedzarangnginango yenanggac yoac engena homac osogec 
PSA.12.4	Yeni yofi deandae, “Neni nedzaranninango kuc nemmeu seria nannide nga enacbibicninango meficnunuu ngic mongngo naric mi garennunuma dzegenunuude.”
PSA.12.5	Ifi degec 
PSA.12.6	 yoac deserima deec, imoc sasawa yoac kongaha nga seuha kpac. Ngic yeni silwa gerec gereagoc ohogec atac 7 anu bangecfu mama kongac koporarac anude. 
PSA.12.7	O 
PSA.12.8	Ngicac medacfora botucnginau yeneng yarefakaac negenggec engena ande. Nga ngic Anutu ngadehema mangana megecdeac ayemmeande, yeni noboc noboc oronnunuma kengha andae.
PSA.13.1	O 
PSA.13.2	Ni ubaebicgoc kecduae, imoc wisickeudeac tomai kecma ubahodung wenacsoc negengkecduae, imoc kpac anudeac tomai kecduae. Ngabafocna yeni firang anggec yeneac bageu kecduae, imoc wisickeudeac imocac tomai momoc kecduae.
PSA.13.3	O 
PSA.13.4	Nocac ngabangicnango yofi debacac, “Ni firang bic andua.” ifi deu ni goroc goroc amma manubeso anu ye imocac sogaibacac meficnuna.
PSA.13.5	Geng yoac dedzege amma imoc modackecnecac negenseriguma kecduae. Geng ebicfunac mesinunecac amma ni heregoc geac desogai angkecduae.
PSA.14.2	 kurumennu kecma ngicac nambarac yenemma kefude. Nga ngic mong ye negen negentegehagoc kecma Anutu hofocande, Kebungo kic fiu mau ngic ifia yeac kicfifi angkecde.
PSA.14.3	Nga yeni ine sasawango ngade ngade monggoc kemedacma fakangina heimeremma manganedacgec. Ngic mongngo mong faka gombunga mi angkecde, mocdong kpac yombong.
PSA.14.4	Yarengic yeni wiac negemma negen negentegecgnginagoc mi anggecde. Nga ngicngo yaka neandae, yeni ifi isoc ngicngacfocna neyunuma 
PSA.14.5	Anutungo ngicareng dindingac kecandae, yenigoc kefudeac amma manganameme yeneng kengectoa amma homac yombong kpidohogecde. 
PSA.14.6	Yarengic ngeneng ngic makpekpea arengngina memanganebeso angandae, fora. Nga 
PSA.14.7	O, Isracel neneac mengec mengere, ye Tsion tikiunac mama habeso, imocac yombong anemmede. 
PSA.15.1	O 
PSA.15.2	Ngic mong ye faka angammemeau kopocsic mong mi meficgeude nga mong ye faka gombunga angkecma hereaunac yoac fora ereu deude, yeng ihai naric kefude.
PSA.15.3	Ngic mong ye nedzarangango ngadeyoac mi deude nga ogea mi memanganeude nga mong ye ogofora yeac wegenac kecandae, yeni game kpekpeuu naric mi faiyunuude, yeng ihai naric kefude.
PSA.15.4	Ngic mong ye ngic mangana, yeneac modzea tiande nga ngicngac 
PSA.15.5	Ngic goa yeneng ngic mong yearu turung angkecdae amma kpougecde, imohai yeng profit dema dzo monggoc torokpema mi meude. Amma ngicngac goa kopocsicngina kpac kecdae, yeng yeni yoacfu memayunuudeac moneng naric mi meude, ngic ifia yeng Kebuac tiki kpetiacfu naric kefude.
PSA.15.5	Ngic mong ye faka imoc angkecde, ye wiac mongngo meu goroc goroc naric mi anude.
PSA.16.1	O Anutu, ni geac hoannu hama sufuma kecbadeac onggonnuna.
PSA.16.2	Ni 
PSA.16.3	Bangecfu ngicngac kpetiac yeni ngicngac eweheiheinginagoc, yeneac negemba ngereede.
PSA.16.4	Ngicngac nemuonga meisinggema hoanggeandae, yeni ine ubahodung kekecnginau kpedzigec hama ebicngina monggoc nga monggoc anude. Ni yeneac sese dema sac naric mi hetinggebade nga kpacngina enacbibicnango naric mi kpacbade.
PSA.16.6	Wiac hendzicma nemmegec, imohai neac bangec nga tatacna gombunga fede. Foracngoc, ni amabangecyombonna imocac ubangerec negenduae.
PSA.16.7	 dederecge anemma sing edzacnuudeac kenehebade.
PSA.16.9	Imocac ubaherenango ubangerec negemma ubaongana sogaiu sebina ifingoc ruaegoc anude.
PSA.16.10	Geng ubaongana homecamau naric mi wanade. Amma ge enac tofoc tofohongicga kisereu wana mi hoaeude. 
PSA.16.11	Geng kekecac sing kpounennec. Geac kicfu sogac sogai hafoangoc fede nga marifoigau ubangerec feengkecbesande.
PSA.17.1	O 
PSA.17.2	Ge yoacfu neac yoac faka dindingac modacma forana debesena nga geac kicngo faka dindingac hembeso. 
PSA.17.3	Foracngoc, ge tofocnac yugucnuma tobangge herena hennegeng annadeu nearu mangana mong mi meficgenade. Enacnango yoac kopocsihagoc mong mi debadeac negenseriai.
PSA.17.4	Ngic goa yeni faka angammemengina hania hania fede, fora. Nga ni sifu enacbibicgango yoac denec, imoc modacma garengemema yarengic yeneac sinnu mong mi kenai. 
PSA.17.5	Ni serima geac sinnu tima kengha amma hanina mong mi tiposockeec.
PSA.17.6	O Anutu, geng nunumunaac turunga merennennadeac kpacguduae. Ge kedzacga nearu faima yoacna negenna. 
PSA.17.7	Geng yoac dedzege amma imoc modackecnec, wiac imoc bibiagoc andeac imoc edzacnuyombonggena. Ngicngac neni ngabafocnina yenearunac meickema sufunideac geac hoannu hani geng ebicfunac mesinununade. Nga ngaba yenearunac gearu hama marifoigau sufunide.
PSA.17.8	Ge geangga kicga garenggeannec, ge ifi isoc ni garennuma kpeganggaac debannu fainuma mesufununa.
PSA.17.9	Ngic goa yeni Anutu ngadehema mangana megecdeac ayemmeu kpetotienubeso andae. Nga ngaba yeni kpebucnugecdeac negemma oronnuma nandae, ge yenearunac mesufununa. 
PSA.17.10	Yeni herengina dzegegec yenearu ubamangang mong mi feyemmeu enacnginango yoackpekpe kpegecde.
PSA.17.11	Yeni hanina modacma kisannuma meficnuma yaguc oronnuma nandae. Yeni kicngina kucgoc nearu fima bangecfu kpefacnubeso andae. 
PSA.17.12	Laionyangtoango wiac kisamma sorienacngo sebia merecgeudeac ammiande nga laion kuhagocngo sufu sufuu ngonducnema tomai feande, yeni ifi isoc andae.
PSA.17.13	O 
PSA.17.14	O 
PSA.17.15	Anu ni dindingac kecma kicmesuga hembade nga gauunac gborima geac kicsiric hemba gunucnude.
PSA.18.1	O 
PSA.18.2	 ye neac hoc peperandzi seria, ye amana seria amma neac yungec yungecngic. Ye Anutuna nga neac hoc peperandzi seria anu ni yeac hoannu kemma sufuma kecbade. Ye kasona nga ye kuhagoc amma ebicfunac mesinuu yeac odaseriau kecbade.
PSA.18.3	 eriendzong memini ngereeyombonggede. Ni ye kpacba yeng ngabafocna yeneac witicfunac mesinuude.
PSA.18.4	Homecac witicngo fusenuu doku tunggbaungngo wegenac hama memanganenubeso anu kucna kpac anec.
PSA.18.5	Nga homecamaac witicngo fusenuu homecac botacngo sinna hedzickegec.
PSA.18.6	Ni ebicfu kecma Anutunango meficnuudeac kpacbare yeng womongau tacma ubaudumenna negemma kedzac kpema kiacna negenec.
PSA.18.7	Yeng ngaba anecac bangecngo kockpac amma kpemindzaheu usoc meu tikiac titiseri yeni dendeng kpegec. 
PSA.18.8	Ye samaha singausing hosuc mau gerecngo enarausing erema wiac dzerecgeu kpac andarec. Hoc gerecyohoagocngo enaraunac erema singsararang kpema kenggec. 
PSA.18.9	Ye kurumenga kurumenga merarangyunuma hau kundungtoango hania bageau tarec. 
PSA.18.10	Ye keruw witiau taru imocngo kpegangagoc kpututuckeu haec. Ye firanggac kpeganga witiau heima sawakebangau haec.
PSA.18.11	Ye kundung mema imocngo kperacemema kiahoeng dzadzungo bedzoya amma oronggeu imocac manau tarec. 
PSA.18.12	Kibikperagingo waraimima hoeng mekperagiyunuu yeni yeac kicfu kenggec kia nomanggbomea kuneng amma mau hoc gerecyohoagocngo ifingoc hoeng manaunac maec.
PSA.18.13	Nga nomanggbomeatoa nga hoc gerecyohoagocngo maec, imocac manaunac 
PSA.18.14	Ye tebe kperecgema tebemedac isoc kpesaiu ngabafora singsararang kpegec. Ye piratac kucnginagoc sing edzacyunuma faiu yeni sing imoc modacma kenggec. 
PSA.18.15	O 
PSA.18.16	Ye sawau tacma maria sinema menuma doku dzohong keme kemeaunac kpedzinuec. 
PSA.18.17	Neac ngabangicngo kuhagoc anu yeng yeac mariunac mesinuu ngic neac modzongina tiande, yeneac kucngo feracnuecac yeng yenearunac mesinuec. 
PSA.18.18	Naso manganango ebihagoc neac wegenac hau ngabafocna yeneng kicnau hama namma nubeso anggec 
PSA.18.19	Ye neac songo negenecac amma ebicfunac mesinuma sawea homac meficgenemma hesicnu kemma ihai fainuec.
PSA.18.21	Ni Anutu wama faka mangana mong mi amma 
PSA.18.22	Yeac dedesiyoac imoc sasawango kicnau feu ni nasosoc hemma yeac singyoac mong mi ngadehema wayai. 
PSA.18.23	Amma ni yeac hehennu kopocsic mong mi meficgeai, kpac. Ni kopocsic meficgebaiac fagung amma garengemekefai. 
PSA.18.24	Nga marinango faka kongaha angkefecac 
PSA.18.25	O Kebu, ngic mongngo yoac modackefu ge yoacga modackecnec, imoc edzahanade. Nga mong ye kopocsic mong mi meficgeu geng kopocsic mong mi meficgeannec, imoc edzahana henude.
PSA.18.26	Mong ye uba kongahagoc kefu geng ubaga kongaha, edzahenade. Nga mong ye fakaya heimeremma mangana modackefu ge ifingoc fakaga gombunga heimeremma mangana ammina henude. 
PSA.18.27	Geng ngicngac yumia ebicfunac mesiyununade. Nga ngic yenanggac negenggec wiac engena ande nga gamea kpac kecma kicngina miacandae, geng ine yeni memayununade.
PSA.18.29	O, ge sing meficgenenna ngabahabu memayunubade. Anutunango kuc nenu odatoangina membarackema ferahabade.
PSA.18.30	Anutu ye faka angammemea dindingac nga 
PSA.18.31	 ye mocgungo Anutu fora amma Anutunina mocgungo hoc peperandzi seria.
PSA.18.32	Ngicngac wamba heigec kemeande, ifi isoc Anutungo kuc heinenu kemeu sing ebiha kpac meficgenenu gombunga kengkecbade.
PSA.18.33	Yeng hanina mengereu kate yanggac haniherec isoc anu bic yombong nedzibade. Nga ye tikiu nambadeac kuc nenu naric mi manuude. 
PSA.18.34	Ye marina mengereu dzikacac negen negenggoc anduaeac tebe seria aiengngo memea, imoc naric taibade.
PSA.18.35	Ge ebicfunac mesinuna imocngo kasona angkecde. Ge marifoigango nanggenuna serima namba geng meficnuna ngickuneng anai. 
PSA.18.36	Ni tiserima nambadeac geng tumiatoa meficgenenna haninango mong mi tiposockeec.
PSA.18.37	Amma ni ngabafocna kisangyunuma meficyunuma memanganeyunuba kpac andacgec monggoc dzigeneai. 
PSA.18.38	Ni ngic yunuhomeai, yeni haninau makpema monggoc mi yacgec.
PSA.18.39	Geng dzikac kpebadeac kuc heinemma ngabafocna neac bageau faiyununa mayunuu fegec. 
PSA.18.40	Nga ge ngabafocna faka ayemmena yeni ngadengina nearu meremma wanuma kenggec. Nga ngic yeneng neac modzongina tiu neng kpetotieyunuba kpac anggec. 
PSA.18.41	Yeni memeficac kiacgec nga ebicfunac mesiyunuudeac ngic mong ine mi tarec. Yeni 
PSA.18.42	Ni kpedzameyunuba yeni sendung firangngo mefiranggeande, ifi isoc anggec. Ni sinnu goteng isoc meicyunuma ngadeau ukuyunuai.
PSA.18.43	Ngiha ngiha yeneng ngaba anenggec geng imohacnac mesinunec. Mesinuma sing meficgenenna bangec monnunac ngicngac yeneac garengtoa anai. Ni ngicngacareng goa mi negengyunuba yeneng neac bageu kecma kingang kpenenggec. 
PSA.18.44	Ngic yeni siducna negemma yoacna bic tofohogec kuricngic yeneng hama neac kicfu ngonducnema ewena heigec. 
PSA.18.45	Yeni kucngina mau dzonongngina fedeu amangina seria wama imohacnac mama hagec.
PSA.18.47	Anutungo ebicna negemma turunga kpouyemmema ngiha ngiha neac bageu kecgecdeac faiyunuec.
PSA.18.48	Oc, ye ngabafocna yeneac mariunac mesinuma kicnginau miacnuma kpac kuneng nenec. Ge yarengic kucnginagoc, yeneac mariunac mesinunec. 
PSA.18.49	Imocac bangec monnunac ngicngac botucnginau namma afegubade. O 
PSA.18.50	Yeng ngictauya faka ammiu dzikactoau firang angkefude. Ye ngic meisinggema kerec nadzicmiu yeng yeac ngictau anu yegoc kecma yoac dedzege anec, imoc modackefude. Yeng Dawid meisinggema nasoya nasoya ye nga esangabofora yenigoc kecde nga kecbesande.
PSA.19.1	Anutu ye kuc nga kibikperagiagoc, kurumenga kurumenga yeni siduc imoc dekperagikecdae nga sawango yeac marikibi deireckeude.
PSA.19.2	Hadzing mongngo hadzing ogea yoac imoc edeu tofocnac mongngo tofocnac ogea imoc dedekperagi ammiude.
PSA.19.3	Yeni yoacngina ning kpeu yoac mong mi dedae, fora. Ngic mongngo ubaudumengngina mi negenude. 
PSA.19.4	Nga ubaudumengngina imoc sifu bangectoa bangec, imohai kengkecde. Yeni yoacnginango bangec noboc noboc wisic wisickeau kendarude. Anutungo kurumenga kurumenga, imohai wenacac kporucbedzo mong faiu fede. 
PSA.19.5	Ye memeturang ngic mongngo memeturang ama manaunac ubangerecgoc maande, ifi isoc haude. Wenac ye nedzi nedzi ngic kuhagocngo firang anudeac sogac sogaigoc nedziande, ifi isoc hama 
PSA.19.6	kurumenga kurumenga tegia monnusing erema singa modacma kemebesonga tegia nobocsing kemeude. Ye gerea yombong anu wiac mongngo yearu naric mi sufuude.
PSA.19.8	 dederecgeyoac imoc dindingac amma sogac sogai hereninau meficgenemmeude. Amma 
PSA.19.9	 eweheiheigoc kekec imoc kongaha amma feengkecbesande. Nga 
PSA.19.10	Imoc gol ferahama gol tegeng momoc ferahaude. Amma imoc kukundzau songea ferahama songea yombong ande. Imoc kukundzau kpedzucneandimbe, imoc ferahayombonggeude.
PSA.19.11	Dederecgeyoacgango kingang ngicga goroya kpeu ye imoc modackefu, imocngo ubangerec wiac engena miude.
PSA.19.12	Ngic yengenaocngoc isingemema kopocsiha naric mi hentegerude, kpac. Kebu, ge kopocsicna sufu sufuya wana.
PSA.19.13	Ni, kingang ngicgango kopocsicfaka goa yofi negemma mekecbai, “Faka imoc songea andeac angkecbadenoc.” Ni ifi amba geng sinna hedzickena kopocsicngo mi garennubeso. Ge ifi anna ni kopocsic mong mi meficgebade nga singyoac kpema faka mangana mi ambade.
PSA.19.14	Nga enacbibicnaunac yoac nga negen negeng herenau fede, imoc geng negenna ngereebeso.
PSA.19.14	O 
PSA.20.2	Yeng womongaunac memefic suegenu Tsion tikiunac heimefic anggemma mang anggembeso. 
PSA.20.3	Ge sese mema faiannec, yeng imoc sasawa negenu febeso nga sesegerecga ohoannec, imocac negenu ngereebeso. 
PSA.20.4	Ge wiac monggac heresongoga anu ye wiac imoc gembeso nga geng areng sasawa faina yeng imocac fora meficgegembeso.
PSA.20.5	Ge firang andanggac ubangerecac arohoma sogac sogai ambisina. Nenang Anutuninaac kpacfu firanggac ma kpedzini embeso. 
PSA.20.7	Ngic goa yeni dzikacac keretac negenggec wiac engena anu yoac homac osogecde. Nga goa yeni becosiac negenggec wiac engena anu yoac homac osogecde. Nga nenang 
PSA.20.8	Yeni kucngina kpac anu fafocnginango heima mayunuude. Nga nenang yacma hongngoc serima nannide.
PSA.20.9	O 
PSA.21.1	O 
PSA.21.2	Hereau songo feec, ge imoc meficgemidang nga enacbibihango wiacac kpesigenu ge imoc sasawa mima mong mi wadang. 
PSA.21.3	Geng ye heitaima kenecgaac finactoa mima ngictau ira gol tegengngo memea oruhau fainec. 
PSA.21.4	Ye kekecac kpesigenu geng kekec mina nasoya nasoya fekengkefude.
PSA.21.5	Nga ge mefickena ye firang amma feracyunuma kuc nga kibikperagitoagoc ande. Ge ngickunenggac kuc nga kibikperagi mina ye kunengngina kefude. 
PSA.21.6	O, kenecgango yegoc nasosoc feengkecbesande. Ge yegoc kecnecac ye ubangerec negemma sogaima kefude.
PSA.21.7	Ngictau ye 
PSA.21.8	Ge marigango ngabafocga mendangyununade nga marifoigango ngic geac modzongina tiande, yeni meyunuude. 
PSA.21.9	Ge didiu fingectegecnade, naso imohai ngaba yeni ngic gerecfu manganeandae, ifi isoc gerecgango yonohoude. 
PSA.21.10	Ge yeneac esafocngina kpetotieyunuma bangecfunac meicyununade. Amma ge yeneac gboricfocngina ngic medacfocngina botucnginaunac meicyununa kpac anggecde.
PSA.21.11	Yeni mangana arenggema gubeso amma ge tobanggugecdeac sing mengeregecdeu uangina imoc naric mi fingerude.
PSA.21.12	Ge tebega kicnginau kpesaina yeni dzigenema ngadeguma woragecde.
PSA.21.13	O 
PSA.22.2	O Anutuna, ni hadzing tofocnac kiacba turunga mi merennennec, ni waickema mong mi kecbade.
PSA.22.3	Ge kpetiac, imoc fora. Isracel neneng eriendzong megenni, imocngo ngictau tatacga anude.
PSA.22.4	Bangecfocnina yeni warac negenseriguma kecgec. O, yeneng negenserigugec geng ebicfunac mesiyununec.
PSA.22.5	Yeni kpacgugec geng ebicfunac mesiyununec. Yeni negenseriguma seria nanggec ubangina kuha mi maec.
PSA.22.6	Anu ni ngic kpac, ni gususac. Ngic yeneng desofoc anenggec ngicngac yeni neac modzongina tide.
PSA.22.7	Ngicngac sasawa yeni nemma detenic anemma nedzarang sinenemma orucngina kpatitickenemma yofi dedae, 
PSA.22.8	“Ge ebicga 
PSA.22.10	Ni fingeraiunacngoc geac hoannu fainugec geac anai. Ni nonggo heremanau taraifunac kecma yaguc ge Anutuna kecnecngoc.
PSA.22.11	Ebicngo mewegenenuu mongngo mi meficnuudeac geng neac hereau mi kecbesena.
PSA.22.12	Burumakangiwa homacngo oronnuma nandae. Basangac burumakangiwa kucnginagocngo oronnuma nandae. 
PSA.22.13	Yeni mewegenenuma enacngina anggedae. Laionyangtoa yeneng soringina nga enacnginango wiac mong merecgegecdeac kucgoc yombong arohoandae, yeni ifi isoc andae.
PSA.22.14	Ngicngac yeneng doku bokonnunac kpakeandae, yeni ifi isoc ni kpakenugec mama kerengaiba sicna dzuhura sasawa fotockedacdac. Ni ubaherena kendokereha isoc amma herena manau sisingaima doku doku ande.
PSA.22.15	Enang dzame dzameaac noboha kerenga fede, ni ifi isoc gbanggema kucna dzikema kpac andac. Nedzarannango kerengaima dumbennau mendanggeu ge homecac sendunnu fainuna feduae.
PSA.22.16	Kasi yeneng oronnuma sinna tidzickecdae nga yarengic habunginagoc yeneng oronnuma nangkecdae. Yeni hanimarina nendanggedau. 
PSA.22.17	Sicna sasawa fingectegeru ni imoc osobadeacsoc anduae. Nga ngicngac yeneng kic nearu fiyombonggema ni ifi nemma negenggec ngereede. 
PSA.22.18	Yeni wambana botucnginau mederema ngakpina merang meudeac kpeing kpedae.
PSA.22.19	O 
PSA.22.20	Ge hama dzikacac beang, imohacnac mesinuna nga kekecna kasi yeneac kucfunac meickena. 
PSA.22.21	Ge laionyangtoaac enacfunac mesinuna. O, geng kpacna negemma ubaongana ubaebicgoc kecde, imoc kate burumakaac baicfunac onggonggenecac
PSA.22.22	ni munafocna geac kpac kuneng dekperagiyemmema kpebung botucnginau namma ge eriendzong megembade.
PSA.22.23	Ngicngac 
PSA.22.24	Ye ngic kpendzengagoc hemma kpendzengtoaac amma ye mi ngadeheec nga ubango mi waec. Ye kicmesuya yearunac mi mesufuec nga kiaru yeng kiara negenec.
PSA.22.25	Geng oyang boyang ubanau faina ni habutoa yeneac botucfu namma ge eriendzong megembade. Nga ngic geac ewega heiandae, yeneac kicfu namma dedeserinaac turung kpoudacbade.
PSA.22.26	Ngicngac makpekpea yeni nema gebecyunuude nga ngicngac 
PSA.22.27	Bangec tegiaunac ngiha ngiha yeneng yeac negemma ubangina dzigeneu 
PSA.22.28	, kuc minginango bangec monnunac ngicngac garengyunuude.
PSA.22.29	O, bangecac ngicngac yeni yenanggac ngenggec wiac engena ande, yeni sasawango yeac kicfu ngonducnegecde. Yeni sasawango yeac kicfu ngonducnema bangecfu sendunnu kenggecde. Ngic yeni kekecngina garenggegecdeacsoc mi amma homedacgecde, yeni yeac kicfu ngonducnegecde.
PSA.22.30	Bangecfocngina ngade hagecde, yeneng kingang kpemigecde. Ngicareng ngade fingecgecde, yeni yenemma Kebuac kpacsiduc dekperagiyemmegec negenggecde.
PSA.22.31	Yeneng yeac fakaya dindingac, imoc ngicngacareng ngade fingecgecde, yeni edeyunugecde. Ye uaya ifi mesiec, imoc edeyunugecde.
PSA.23.2	Ye maneng kpindzing sabayagoc fede, ihai fainuu febade nga doku tegiau hesicnuu kemma ruaegoc kecnegeng ambade. 
PSA.23.3	Ye ubaongana mengerema kuc gboria monggoc nenude. Amma ye yengena kparaac amma sing dindingacfu hesicnuu imohai kengkecbade.
PSA.23.4	Nga ni homecac kperemennu kemema kundung kundunnu kembadeu wiac mangana fingeru imocngo kengec naric mi meficgenenude, nocac Kebu gennoc nigoc kecnec. Geac dzikac nga yasungo meserinuecde.
PSA.23.5	Ge ngabafocna kicnginau yombong yakana mengerena neba kerecdokungo orucnau nadzicnenna sebinango ireckeude. Ge neac kpakenec mewakeyombonggena tosea ngadeau maude.
PSA.23.6	Ge faka gombunga anennade. Foracngoc, geng yoac dedzege amma imoc modackecnec nga fakaga imocngo hesicnuma kekecnaac uameme sasawau hesicnunadengoc.
PSA.23.6	Nga ni 
PSA.24.2	Yennoc bangec meficgema imoc kondungdoku nga dokutoa witinginau faiu seria fede.
PSA.24.3	Ngic merang 
PSA.24.4	Mong ye maria nga herea kongaha kecande nga nemuonga mi afeheude amma ikoc mi amma yoac mong mi deserima deude, 
PSA.24.5	ye ifi kecmanu 
PSA.24.6	Ngicareng Anutu hofocandae, yeni siricngina ifi. Yeni Yacakowac Anutu, yeac kicfu nambeso ayemmede. 
PSA.24.7	Nagutoa ngeni hereema witigec. Nagu feengkecdae, ngeni kuc nga kibikperagiaac ngictaungo ereudeac hereema kunengngoc witigec.
PSA.24.8	Nga kuc nga kibikperagiaac ngictau imoc merac? Ye 
PSA.24.9	Nagutoa ngeni hereema witigec. Nagu feengkecdae, ngeni kuc nga kibikperagiaac ngictaungo ereudeac hereema kunengngoc witigec. 
PSA.24.10	Nga kuc nga kibikperagiaac ngictau imoc merac? Ye 
PSA.25.1	O 
PSA.25.2	O Anutuna, ni negenseriguma kecduae. Ngic yeneng game kpekpeu fainubauac geng kpae heiyemmena. Ngabafocna yeneng ebicnaac sogaima dedzomoc anembauac kpae heiyemmena.
PSA.25.3	Oc, ngic mong ye ge negensingguma tomai kefu yeneng desofoc ammibauac kpae heiyemmena. Nga ngicngac goa ikoc ayemmegecdeac areng faiandae, yeni ine game kpekpeu faiyunubesena.
PSA.25.4	O 
PSA.25.5	Anutu ge neac ebicfunac mesi mesingic. Ge imocac yoacga forau hesicnuma faka fora edekpou anenna. Ni asoacnac kemma marai geac tomai kecduae.
PSA.25.6	O 
PSA.25.7	O 
PSA.25.9	Ye ngicngac yumia faka dindingac modacma hesicyunuma yengena sing edekpou ayemmeude.
PSA.25.10	Ngicngac 
PSA.25.11	O 
PSA.25.12	Ngic mong ye 
PSA.25.13	Amma ngic imoc ye kekeha ngereeu wiac monggac mi obohoude nga yeac esamedacfora yeni bangec mema mingina yombong anggecde.
PSA.25.14	Nga ngic 
PSA.25.16	, ni tembucna amma ebicgoc kecduaeac neacnec wosoefac anemma dzigenema nearu monggoc hana.
PSA.25.17	Ni ebicna herenau fede, imoc monggoc yadide. Ge ubaebicfunac mesinuma ebicna sasawa meickena.
PSA.25.18	Ge kpendzenna nga hereebicna negensima kopocsicna wadacna.
PSA.25.19	Neac ngabangic yeni homac amma yeni ngabatoanginagoc amma ngadenuandae, imoc negensina.
PSA.25.20	O, ni geac hoannu hama sufubadeac kekecna onggonggema ebicfunac mesinuna. Nga ngic yeneng desofoc anembauac ge kpae heiyemmena. 
PSA.25.21	Ni geac tomai kecduaeac dindingac kecma kopocsic mong mi meficgeanduae amma ikoc nga hamangecna kpac kecanduaeac faka imocngo onggonnubeso.
PSA.25.22	O Anutu, ge Isracel ngicngac bummenunuma ebicfunac mesinunudacna.
PSA.26.1	O 
PSA.26.2	O 
PSA.26.3	Ge yoac dedzege amma imoc modackecnec, imoc hemma geac yoac fora tofohoma kecbade.
PSA.26.4	Ni ikocngic yenigoc naric mi kecbade nga ngic manganangina gombungaac bageau mesufuandae, yenigoc naric mi kecbade.
PSA.26.5	Ni yarengic yenigoc naric mi kecbade nga ngic Anutu ngadehema mangana megecdeac ayemmeande, yenigoc naric mi tacbade.
PSA.26.6	O 
PSA.26.7	Ni ubana miacma ubangerec megemma kucfakaga wiac engena negemma dekperagiba negenggecde. 
PSA.26.8	O 
PSA.26.9	Ge kopocsicmeme meicyununade, naso imohai ni yenigoc mi meicnuna. Nga ngic goa yeneng ngicngac ogofocngina yeneac sac hetinggegecdeac ayemmeande, ge meicyunuma neac kekec yenigoc mi meickebesena.
PSA.26.10	Ngic imoc yeni maringinau yarefaka anggecdeac wiac megecde nga marifoinginau hiedzo mema benukerere faka megec wakeude.
PSA.26.11	Ni neannaoc dindingac kecma kopocsic mong mi meficgekefai. Ge imocac wosoefac anemma ebicfunac mesinuna.
PSA.26.12	Haninango bangec sorongau tima nambade nga habutoa yeneac kicfu 
PSA.27.2	Yarengic yeneng wegenac hama gbokonubesonga andae amma ngabafocna ogofocnginagoc yeni wegenac hama tifainggema mayunuude.
PSA.27.3	Wasaingic habutoagoc hama nugecdeac bedzongina mema oronnugecdeu ni naric mi kengecnuude. Yeni nugecdeac dzikac kpegecdeu ni negengyohocna kpac kecma seria nambade.
PSA.27.4	Ni wiac mocgu imocac 
PSA.27.5	Ye ebicnasou yengena oda manau onggonnuude. Ye kporucwomongau mesufunuma wi hoc peperandzi seriau fainuu gombunga kecbade.
PSA.27.6	Ye orucna miaru ngabafocna oronnudae, yeni feracyunuma wi namma yenembade. Ni sogaima ubangerec negemma Anutu womongau sese faimima sogac sogaiac yegec heima 
PSA.27.7	O 
PSA.27.8	Geng yofi denec, “Ge neac kicmesu hennadeac anggembeso.” Ge ifi dena herenango meremma dede, “O 
PSA.27.9	O Anutu, ge ebicfunac mesinunade nga ni geac kingang ngicga. Ge kicmesuga nearunac mi mesufuna nga ngaba amma mi meicnuna. Ge meficnukecnecac mi ukununa. Ge ni mi ngadenuma wanuna.
PSA.27.10	Nonggo manna yereng ngadenuma wanuec 
PSA.27.11	O 
PSA.27.12	Ngic goa yeni enacnginaunac yareasu ereande, yeni yoacfu yacma neac yoac ikoha degecde. Ge yeneac songo mi modacna nga yeneac mariu mi fainuna.
PSA.27.13	Ni ngicngac gbori kecdae, yeneac bangecfu 
PSA.27.14	Ge 
PSA.28.1	O 
PSA.28.2	Ni kpesi kpesi gearu hama kiacba ge ubaudumenna negenna. Ni kicna kpetiac womonggaugeng fima marina miacma geng meficnunadeac numubade.
PSA.28.3	Ngic Anutu ngadehema mangana megecdeac ayemmeande nga yarengic amma ngic enacnginango ruae dema herenginango ine tobangyunugecdeac mangana arenggeandae, yeni meicyununade, imohai ni yenigoc mi meicnuna.
PSA.28.5	 ua mekecde nga mariango wiac meficgekecde, yeni imoc hemma wama mi negensiandaeac yeng kpedzameyunuma monggoc mi nanggeyunuude.
PSA.28.7	 ye kucna nga kasona anu herenango ye negenserima kefude. Ye meficnuu herenango sogaiu ubangerecac yegec heimibade.
PSA.28.9	O, ge ngicngacfocga ebicfunac mesiyununa amma geangga ngicngacfocga andae, yeni kenecyunuma yenenggareng ayemmema nasoya nasoya tofohoyunubesena.
PSA.29.2	Ngeni 
PSA.29.4	 ubaudumeng imoc kuhagoc yombong. 
PSA.29.5	 ubaudumengngo yomondzoc ic kpetackeude. 
PSA.29.6	Yeng Lewanon bangec yoac edeu ye burumaka medaha isoc yuude nga Siriong bangec ye burumakangiwa isoc yuude.
PSA.29.8	 ubaudumengngo bangec kisiu fingeru imocngo dzonoma fedeude. 
PSA.29.9	 ubaudumengngo kateburumaka yoac edeyunuu medacfocngina fingecgecde. Yeng ic maria kpemoronggedarude. Yeac womonnu yofi dema arohodacgecde, “
PSA.29.11	 ngicngacfora kuc nemmema kenecnunuu ruaegoc kecbisina.
PSA.30.2	O 
PSA.30.3	O 
PSA.30.4	O, 
PSA.30.5	Ye ngabaya naso wegenanec mekefude nga fakaya gombunga imoc kekecninau sasawa fekefudengoc. Ge tofocnac kiacnade nga asoac sogac sogai meficgenade.
PSA.30.6	Ni naric kecma wiac monggac mi obohoai, imohai yofi deai, “Ni seria nanduaeac wiac mongngo nuu goroc goroc naric mi ambade.”
PSA.30.7	Nga ge kicga nearu sufuna ine kengecngo memanuec. O 
PSA.30.8	O 
PSA.30.9	“
PSA.30.10	O 
PSA.30.11	Geng ubaebicna heimerenna yegec fededuae nga songgonggac wamba heikefai, ge imoc meickema sogac sogaiac wamba heinenna kemeec.
PSA.30.12	Ge ifi anna ni waicke monggoc mi kecbade. Herenango yegec heima eweheiheigoc afegubade, o 
PSA.31.1	O 
PSA.31.2	Ge kedzacga nearu faima nearu bic hama ebicfunac mesinuna. Geng neac hoc peperandzi seria anna imohai hama sufubade. Ge amana seria amma ebicfunac mesinubesena.
PSA.31.3	Foranoc, ge neac hoc peperandzi nga amana seria. Ge kpac kunenggaac amma hesicnuma singga edzacnuna.
PSA.31.4	Ge neac sufu sufuama annecac ngic yeni ufic sufu sufuu faigec mendannuu, geng imohacnac yungecnuna. 
PSA.31.5	Ni ongaasuna marigau faiduae. O 
PSA.31.6	Ngicngac yeneng nemuonga ikocnginagoc hoangyunuma eweheihei ayemmeandae nga ni ine yeni ubango wayunuma 
PSA.31.7	Geng kpendzenna hengkecnec nga geng yoac dedzege amma imoc modackecnec, imocac ubangerec negemma sogaibade. 
PSA.31.8	Ge ngabafocna yeneac mariu mi fainuma sawea kuneng meficgenenna haninango naric tima nambade.
PSA.31.9	O 
PSA.31.10	Kekecna ubahodunggoc kefai nga asoringa anenu kifana kengkefec. Ni ngicngac memanganeyunukefaiac amma kucna kpac anu sicnango kucmama amma kpac ambeso ande.
PSA.31.11	Ngabafocna sasawa yeneng desofoc anengandae. Nga ngicngac nigoc wegenac kecandae, yeni neac modzongina tiu wanuandae amma ogofocna yeneng sinnu meficnuma nemma woraandae. 
PSA.31.12	Ngic ogofocngina homegec ngicngac yeneng yeneac nigecyunuande, yeni ifi isoc neac nigecyunuec. Enang mong tohou ngic yeneng imoc ukuandae, ni ifi isoc anduae.
PSA.31.13	Ngicngac homacngo neac dengunuc kpengunuc anengkecdae imoc negenduae. Ni noboc noboc kemma kengectoa amma kpidohoba yeni nugecdeac yoac dedzege amma kpebucnugecdeac yoac dzegedae.
PSA.31.14	O 
PSA.31.15	Neac naso imoc geac mariu fede. Ge ngabafocna nukporac anendae, yeneac mariunac mesinuna. 
PSA.31.16	Ni geac kingang ngicga, imocac kicmesugango nerarannuna. Geng yoac dedzege amma imoc modackecnecac ebicfunac mesinuna.
PSA.31.17	O 
PSA.31.18	Nga ngicngac enacbibicnginango ikoc angandae, ge yeneac enac medzickena. Ngic yeni yenanggac negenggec engena anu ngic ogofocngina dindingac ngadeyunuma yeneac ubakpekpeyoac deandae, ge ngic imoc yeneac enac medzickena.
PSA.31.19	Ngicngac ge eweheihei anggendae, yeni gombungagango garengyunuannec. Nga ngicngac neneng geac hoannu hama sufuni geng ngicngac sasawa yeneac kicfu gombunggango meficnununade, fakaga gombunga imoc homac yombong.
PSA.31.20	Ge kasonina anna ngicngac yeneng memanganenunugecdeac arenggegec geng mesufununuannec. Ge kasonina amma hoannununa ngic mangana yeneac yoac manganango naric mi memanganenunuude.
PSA.31.22	Foracngoc, ni kengec amma yofi deai, “Yeni kicgaunac meicnuma hereau fainugec.” Nga ni kpesi kpesi amma meficnunadeac kiacba gennoc kiacna negennec.
PSA.31.23	Ngic yeni yenanggac negenggec wiac engena anu angammeme hania hania angandae, imohai yeng turunga mangana efea kpac merengyemmeude.
PSA.32.2	Ngic mong 
PSA.32.3	Ni kopocsicna mi deficgema waba feu asoacnac kemma marai asoringa anenu mi wisickemanu kecbare sebina kpac ambeso anec. Wenac nasou wiac kerenga amma moronggeande, ni kucna ifi isoc kpac anec.
PSA.32.4	Ge marigango hadzing toforec merandzinukecnecac wenacngo kpeu bangec gbanggeande, kucna ifi isoc gbanggema kpac ambeso anec. 
PSA.32.5	Anu ni kopocsicna gearu deficgeai. Ni kopocsicna mi semema yofi deai, “Ni singyoac kpekefai, imoc 
PSA.32.6	Anutuac enac tofoc tofohongic yeni ebic fingecyemmeu yeneng gearu numubisia. Numugec ebic kuneng me doku tunggbaungngo naric mi kpesereyunuude.
PSA.32.7	Ge neac sufu sufuamana. Ebicngo memanubeso anu geng onggonnuna ebicngo naric mi memanganenuu geng sogac sogaiac aro kunengngo oronnunade. 
PSA.32.9	Becosic nga donggi yeni negen negengngina kpac kecdae. Ge yeni isoc mi ambesena. Yeni dumbengnginau witic kpena kemeu, imohai yoacga modacgecde nga witiha kpacngo geac wegenac naric mi hagecde.”
PSA.32.10	Ngicngac Anutu ngadehema mangana megecdeac ayemmeande, yeni ebic homac meficgema mayunuude. Nga ngicngac yeni 
PSA.32.11	O ngicngac dindingac, ngeni sasawango sogaima 
PSA.33.1	O ngicngac dindingac, ngeni 
PSA.33.2	Ngeni kurerengo 
PSA.33.3	Ngeni yeac yegec gboria heimibisia. Ngeni gita mengerema kpegec musi gombunga fingeru dendzerenggema yegec heibisia.
PSA.33.5	 dindingac kekec nga sing dindingac modac modac fakaac songo negenude. 
PSA.33.6	 yoac dema kurumenga kurumenga meficyunuec. Ye enacasuyango wenac nga afo amma asomeng habutoanginagoc meficyunuec.
PSA.33.7	Ngicngac yeni doku kirunnu faiandae, yeng ifi isoc kondunggac doku kpedzucyunuu mocgu anggec amma kondung keme kemea dokunginagoc amangina mengerema tatacnginau faiyunuec.
PSA.33.8	Bangectoa bangecngo 
PSA.33.9	Yeng yoac enacngo deu wiac imoc fingerec. Nga fingecgec deu imohaingoc wiac sasawa fingecdacma seria feec.
PSA.33.10	Bangec monnunac ngicngac Anutu mi negemmidae, yeneng negen negengngina arenggegec 
PSA.33.11	Nga 
PSA.33.12	Bangecareng mong yeni Anutungina 
PSA.33.14	Ye ngictau tatahau tacma kiwa bangecac ngicngac yenearu fima nenendacma
PSA.33.15	ngicngac neneac woubocninaac siriha dema meficgedacma faka angammemenina sasawa hennegeng anude.
PSA.33.16	Ngictau ye yengena wasai ngichabu yeneac kucfu dzikacfu firang naric mi anude nga wasaingic ye yengena kucfu ngaba yeneac mariunac naric mi woraude.
PSA.33.17	Dzikacac becosicac kucfu dzikacfu firang angandae anu negen negeng imocngo fora mi ande. Nga becosic kuctoanginagocngo ngaba yeneac mariunac naric mi mesiyunugecde.
PSA.33.18	Foracngoc, ngicngac yeneng 
PSA.33.19	Yeng yenenggareng ayemmema homecfunac mesiyunuude. Ye bodi nasou yakaac garengyunuu kecgecde.
PSA.33.21	Neni yeac kpara kpetiac negenserima kecnideac hereninango yearu sogaima kecde.
PSA.33.22	O 
PSA.34.1	Ni nasosoc 
PSA.34.2	Ubaonganango 
PSA.34.3	O, ngeni nigoc 
PSA.34.4	Ni 
PSA.34.5	Ngicngac neni kicnina yearu fini sogac sogaiac kperagingo kicmesunina mekperagiu kperagigoc annide nga kicmesunina gameagoc amma sacsac naric mi kpeude. 
PSA.34.6	Ni ngic makpekpeango kiacba 
PSA.34.7	Ngicngac neneng Anutuac eweheiheigoc kecni 
PSA.34.9	 eweheihei ammiandae, yeni wiac monggac naric mi obohogecde. Imocac ngicngacfora kpetiac kecdae, ngeni ye eweheimima kecbisia.
PSA.34.10	Laionyang gboria yeni yaka hofocma herenginaac homegecde, fora. Anu ngicngac 
PSA.34.11	O nambarac, ngeni yei hama yoacna negembisia. Ni 
PSA.34.12	Ge kekecac songo negembesena nga naso gombunga hembesonga anggengkecde 
PSA.34.13	ge nedzaranggango yoac mangana mi debesena amma ge enacbibicgango ikocyoac mong mi debesena.
PSA.34.14	Ge faka mangana ngadehema angammeme gombunga angkecbesena amma ruaeac sing meficgenadeac uatoa mebesena.
PSA.34.16	Ye yarengic yenemma meicyunuma bangecfu ngicngac ninigec meficgeyemmeu yeneng monggoc mi negensiyunugecde.
PSA.34.17	Ngicngac dindingac yeni 
PSA.34.18	Ngicngac ubamanganggac wosongina toho tohoya kecgec 
PSA.34.19	Ngic dindingacngo kpendzeng kpekecde, imoc wiac homac yombong, nga 
PSA.34.20	Ye sira gombunga garenggeu sira mong mi kpetackegecde nga kpetackebesandae.
PSA.34.21	Ngic Anutu ngadehema mangana meudeac ammiande, ye yarefakaac wiac manganango kpebucgeude. Nga ngicngac ngic dindingac ngaba ayemmeande, yeni yoacfu kopocsicnginagoc deyemmegec makpegecde.
PSA.35.1	O 
PSA.35.2	Kebu ge dzikacac kaso nga mariku mema yacma meficnuna. 
PSA.35.3	Ge tebe nga dzikacac naka mema ni kisannuandae, yeni yununa. Ge ongana yofi edena, “Ni ebicfunac mesigubade.”
PSA.35.4	Ngic yeni kpebucnubeso anggec geng feracyunuma game kpekpeu faiyununa eweheiheia kpac ambisia nga kpetotienubeso anggec geng kpae heiyemmena yeni dzigenema oboc kpoboc ambisia.
PSA.35.5	, firangngo padihakoya fifiranggema kisangande, ifi isoc fingecbeso. Geac angerongo ifi kisangyunuu kembisia. 
PSA.35.6	Ge negemmana yeni singngina kundung kpema pososoc anu 
PSA.35.7	Yeni hania kpacfu eng memanganenubeso dema ufic mong mesufuma faigec nga kekecna eng megecdeac dema teng mong usugec. 
PSA.35.8	Nga geng negemmana yeneng wiac mong mi negemmagec wiac manganango hama kpetotieyunubeso. Yeni ufic faigec, imohai imocngo yenang mendangyunubeso amma teng usugec, imohai yenaoc kemegec kpetotieyunuu kpac andacbisia.
PSA.35.9	Ifi anu onganango 
PSA.35.10	Sicna sasawango degecde, “O 
PSA.35.11	Ngic yeni mangana arenggema yacma yoacfu nearu hama faka goa mi negenduae, imocac dekpesi anendae. 
PSA.35.12	Ni yeneac faka gombunga amba yeneng ine turunga mangana merennendae, imocac ongana ebiride.
PSA.35.13	Anu yeneng hafei amma kecgec, imohai ni sifu ubamanganggac wamba torungo memea heima yakasege amma kpendzenggoc kecma ngonducnema yeneac amma numuai.
PSA.35.14	Faka anai, imoc neanna sactosona monggac me dacnaac angang isoc ubamangang negengkefai. Amma nonggonango homeu ambai isoc songgonggac wamba heima ngonduc ngonduc kengha kefai.
PSA.35.15	Anu ni tifainggeai, imohai yeneng ine ubangerec negemma adzoroma namma nubeso anggec. Yeneng memanugecdeac kpedzucnegec nga godzungic goa mi negengyunuduae, yeneng memanganenugec, imoc wisic wisickea kpac. 
PSA.35.16	Ngic Anutu ngadehema mangana angkecdae, yeneng yeni isoc monggoc nga monggoc enac kisaranggedae.
PSA.35.17	O 
PSA.35.18	Geng ifi anna ni kpebung habutoa yeneac kicfu geac ubangerec megembade amma ngicngac habutoagoc nanggec ni yenigoc namma eriendzong megembade.
PSA.35.20	Yeni ruaeac yoac mong mi deandae nga ngic bangecfu yumia kecdae, yeneac ikocyoac dema memanganeyunugecdeac negensidae. 
PSA.35.21	Yeni enacngina anggema udumengtoa meficgema neac yofi deandae, “Yahec, imoc gennoc andang, neni gending.”
PSA.35.22	O 
PSA.35.23	O Anutu, ge neac Kebu. Ge yacma kockpac amma yoacna nanggema meseribesena. 
PSA.35.24	O 
PSA.35.25	Yeni ge negemmana yofi mi deemebisia, “Naric yombong, ifi yombonnoc fingecmiudeac negening.” nga yeni monggoc mi debisia, “Yagucnoc ye kpetotieni kpac andarude.”
PSA.35.26	Yeni neac ebicac amma ubangerec negendae, imocac ge negemmana yeni oboc kpoboc anggec game kpekpeu faiyunubesonga. Ngicngac goa yeneng memanuma feracnuma ubangerec negendae, yeni gamengo wamba isoc semeyunuu eweheiheia kpac kecbisia.
PSA.35.27	Nga ngicngac yeni neac yoacac fora dindingac fingerudeac ayemmeande, yeni ge negemmana ubangerec negemma sogaima dendzerenggema arohobisia. Yeni nasosoc yofi dekecbisia, “
PSA.35.28	Ifi anu neac nedzarangngo fakaga dindingac dekperagima asoacnac kemma marai dedengerecga deude.
PSA.36.2	Ye yoackerec nga ikoc angemema ubeau yofi negenude, “Ngicngac ogofocna memanganeyunudua, imoc ngic mongngo naric mi hennegeng anude nga fakana imocac modzongina mi tiude.” 
PSA.36.3	Ngic imoc ye enacngo ogofocngina tobangyunuudeac yoac nga ikocyoac arenggema deude. Ye bicngoc negentegecma wiac gombunga angkefec, imoc bic wama eng kefude. 
PSA.36.4	Nga ye fefeau fema ogofora tobangyunuudeac mangana arenggema sing manganasac modackefudeac negenude. Ye faka angammeme mangana mong mi ngadehema waude.
PSA.36.5	O 
PSA.36.6	Tikitoa nangkendae, ifi isoc geac dindingac kekecga ande. Ge yoacfu sing dindingac modacma yoacngina desiyemmeannec, imocngo kondung keme kemea isoc ande. O 
PSA.36.7	O Anutu, geng yoac dedzege amma imoc modackecnec, fakaga imoc wiac engena yombong. Neni, ngicngac yeneac nambaracfocnginango, geac hoannu hadacma kpegangga marabeau sufuma kecnide.
PSA.36.8	Geac amau yaka gombunga gombunga homac feu ubangerecga doku isoc hanemmeu nekecdimbe.
PSA.36.9	Kekecac haniaac dokudzohong, imoc gearu fekefude nga neni geac kperagiu kperagi hengkecdimbe.
PSA.36.10	O Kebu, geng yoac dedzege amma imoc modackecnecac fakaga imocac ngicngac negenggukecdimbe, nenearu fekecbeso. Ngicngac herenginau ikoc nga hamangec mong mi fede, geng yeni ebicfunac mesiyununa. 
PSA.36.11	Ubakpekpe ngic ye haniango ni tifacnubaac kpae heimibesena. Amma ngic Anutu ngadehema mangana megecdeac ayemmeande, ge yeneac kpae heina yeneng ni mi kporacnubisia. 
PSA.36.12	Yarengic yeni bangecfu mayunuu fedae, yeni mayunuu monggoc mi yacgecde.
PSA.37.1	Ngic Anutu ngadehema mangana megecdeac ayemmeande, ge yeneac modzoga mi tibeso. Nga faka mangana angandae, ge yeneac keracmangang mi ambesena.
PSA.37.2	Yeni naso wegenanecsac kecma kpindzingngo dzanggeande, ifi isoc dzanggegecde. Wiac mong maria tengging tenggingngo homeande, yeni ifi isoc homegecde.
PSA.37.3	Ge 
PSA.37.4	Ge 
PSA.37.5	Ge kekecgaac sing 
PSA.37.6	Nga yeng nanggeguu ge firang anna imocngo wenac kperagia isoc mekperagiyunuude. Amma nanggeguu dindingac annade, fakaga imoc wenac nasou wenac kperagiande, ifi isoc kperagiude.
PSA.37.7	Ge 
PSA.37.8	Ge ngaba mi ambesena nga herebufaka imoc ngadehema monggoc mi negembesena. Modzotitingo manganau wangecguudeac ngicngac ubango mi ukuyunubesena.
PSA.37.9	Ngic Anutu ngadehema mangana megecdeac ayemmeande, yeng yeni meicyunuu kpac anggecde. Nga ngicngac 
PSA.37.10	Ngic Anutu ngadehema mangana megecdeac ayemmeande, yeni naso mi hereemanu monggoc mi kecgecde. Ge tatahau kemma ye hofocyombonggema naric mi meficgenade.
PSA.37.12	Ngic Anutu ngadehema mangana megecdeac ayemmeande, yeni ngic dindingac yunugecdeac areng faima enac kisaranggedae. 
PSA.37.13	Nga 
PSA.37.14	Ngic Anutu ngadehema mangana megecdeac ayemmeande, yeni ngicngac makpekpea amma ngicngac iwaiac obohoma kecdae yeni yunugecdeac amma ngicngac fakangina dindingac kpebucyunugecdeac soe taima tebengina kpedzigecde. 
PSA.37.15	Soenginango yenang herengina nendanggeu tebengina usuude. 
PSA.37.16	Nga ngic didingacngo wiac kapianec mekecde, imoc wiac gombunga. Anu ngic Anutu ngadehema mangana megecdeac ayemmeande, yeni wiac efea kpac feyemmeude, imocngo ngic dindingac yeac finacbisic, ifi isoc mi ngereeude.
PSA.37.17	Ngic Anutu ngadehema mangana megecdeac ayemmeandae, yeni ebicfu enggec maringina kpetackeude. Anu 
PSA.37.19	naso ebihagoc hau yeni seria nanggecde. Mongngo game kpekpeu naric mi faiyunuude nga bodinaso hau wiac monggac naric mi obohogecde.
PSA.37.20	Ngic Anutu ngadehema mangana megecdeac ayemmeande, yeneng ine kpac anggecde. Dzaring dzuria moronggema kpac angandae, ifi isoc 
PSA.37.21	Ngic Anutu ngadehema mangana meudeac ammiude, ye wiac turung amma mema turunga imoc mi kpouande. Ngic dindingac, yeng ubangerec negemma wiac naric eng yemmeude. 
PSA.37.22	Ngicngac 
PSA.37.24	Ye todinggebac, fora. Nga Kebungo mariau medeac naric mi makpeude.
PSA.37.25	Ni medacnaungoc kecerekecma yaguc ngickpengeng anduae, imohai hemba Anutungo ngic dindingac naric mi wau eng kecande, kpac. Nga yeac nambaracfora yeni yakaac mong mi derecgegecde.
PSA.37.26	Yeng nasosoc iwai eng yemmekecde nga nambaracfora yeni ogomefic amma ngicngac ogofocngina kenec meficgeyemmegecde.
PSA.37.27	Ge faka angammeme mangana ngadehema wama faka gombunga amma bangecfu wisic wisickea kpac kecnade.
PSA.37.29	Ngicngac dindingac yeneng bangecyombongngina mema mingina amma naso wisic wisickea kpac imohai kecgecde.
PSA.37.30	Ngic dindingac ye enarango yoac negen negentegecgoc deude nga nedzarangango sing dindingac modacnideac yoac deude. 
PSA.37.31	Ye 
PSA.37.32	Ngic Anutu ngadehema mangana megecdeac ayemmeande, yeni ngic dindingac yeneac kicfifi kecma kpebucyunubeso anggec 
PSA.37.33	 ngic dindingac naric mi wayunuude nga ngaba yeneac kucnginango naric mi feracyunuma memayunuude. Ngaba yeneng yeneac yoac mekemma yoacfu faiyunugec 
PSA.37.34	Ge 
PSA.37.35	Ni ngic mong henai, ye Anutu ngadehema mangana meudeac ammiu ngicngac ogofora ebicfu faiyunukefec. Nga yeneng ubaebicgoc kecmagec yeng Lewanon bangecac yomondzoc ic herea isoc feracyunuma nangkecfec.
PSA.37.36	Nga ni monggoc ihai kemma nanangasac hemba yengena mi nanu hemba dema hofocba imohai mi nanec.
PSA.37.37	Ngic kopocsic mong mi meficgeande, ngeni ye hentegecbisia. Ngic mong ye ikoc nga hamangeha kpac kecande, ye hembisia. Ngic ruaegoc kecande, yeng arengfora yenigoc naso herea kefude.
PSA.37.38	Nga singyoackpekpe ine kpetotieyunugec kpac andacgecde nga ngic Anutu ngadehema mangana megecdeac ayemmeande, yeni wiacngina ngereema feec, imoc meickegec kpac anude. 
PSA.37.39	 ngic dindingac ebicfunac mesiyunuma ebicnasou yeneac sufu sufuamangina anu ihai sufuma kecgecde. 
PSA.37.40	 meficyunuma ebicfunac mesiyunuude. Yeni yeac hoannu hama sufuma kecdaeac amma yeng ngic Anutu ngadehema mangana megecdeac ayemmeande, yeneac mariunac mesiyunuude.
PSA.38.1	O 
PSA.38.2	Ge tebegango wedecnunec nga marigango witinau faima ferandzinunec. 
PSA.38.3	Ge neac modzoga tikecdeac sebina sasawa manganeu hafei anende nga kopocsicnaac amma sicna yeni sasawango hafeinginagoc andae.
PSA.38.4	Ni kopocsic meficgekecba imocngo feracnuma semenukecde. Nga finactoa ebirango ngicngac yiniande isoc ebira niu imoc naric mi tofohobade.
PSA.38.5	Ni kopocsicnagoc kecma kapafaka angkecduaeac amma kubecna sasawa hoaema homuna fiu 
PSA.38.6	patickema ngonducnema asoacnac kemma marai ubahodungtoa negengkecduae.
PSA.38.7	Sebina gerea nohou hafeingo sokodaru gombunga mong mi ande. 
PSA.38.8	Amma ni kucna kpac andaru manganema pereckema panggeduae. Amma herenau negengyohocgoc kpeborongtoa amma asoringa anenu kpacma arohoduae.
PSA.38.9	Kebu, ni wiac sasawaac anende, imoc negendacnec. Nga ni asoringa anenu imocngo gearu mi sufuude.
PSA.38.10	Ni wosona tantang anu kucna kpac andaru kicnaac kperagi bic pisickedac.
PSA.38.11	Ni kpendzennagoc, imocac tosofocna nga amaarengfocna yeneng wanuma wegenac naric mi hagecde nga nonggomang dacmunacfocna yeni hereau nandae. 
PSA.38.12	Ngic kpebucnubeso ayemmede, yeneng botac faima kpetotienugecdeac yoac dedae. Yeni asoacnac kemma marai ikocfu faitobang anenggecdeac arenga faikecdae. 
PSA.38.13	Ngic kedzacfongngo yoac mi negengande, ni ifi isoc anduae. Amma enacmedzicngo yoara kpac kecde, ni ifi isoc enac anggema yoac mong mi deduae.
PSA.38.14	Oc, ni neannaoc ngic mong yoac mi negengande, ifi isoc amma kecduae. Ngic mong ye enacngo demetingyoac naric mi merengyemmeande, ni ifi isoc anduae.
PSA.38.15	O 
PSA.38.16	Ni numuma yofi deduae, “Ngaba yeneng feracnuma ubangerec negembauac nga tiposockeba yeneng negenggec wiac engena anu yoac homac osobauac kpae heiyemmebesena.”
PSA.38.17	Ni manubeso anu kpendzenggoc kecbare imocngo mong mi wanuude. 
PSA.38.18	Ni ngic memanganefaka angkefai, imoc deficgema kopocsicnaac amma ubahodung negemma kecduae.
PSA.38.19	Ngabafocna yeni ine ngaba eng anendae amma yeni kucngina monggoc. Nga ngic endzirango hania kpacfu ubango ukunudae. 
PSA.38.20	Ni faka gombunga amba yeneng ine imocac turunga yarefakango merennengecde. Ni faka gombunga modacma angkecduaeac yeni ngabafocna andae.
PSA.38.21	O 
PSA.38.22	O Kebu, memeficna, ge bic hama meficnuna.
PSA.39.1	Ni negen nengengua mema deai, “Nedzarannango kopocsic meficgebaiac nedzaranna nga fakana garenggebade. Ngic Anutu wama magana megecdeac ayemmeande, yeneng nigoc wegenac kecmagec enacbibicna kpae heimiba yoac mong mi debeso.”
PSA.39.2	Ni udumenga kpac waickema kecma wiac mong mi deba imoc memefihagoc mi anec, kpac. Kpendzenna imoc monggoc yombong yadiec. 
PSA.39.3	Herena gerea anu negen negeng ua meba herena gerec dzeu nedzarannango yoac deai.
PSA.39.4	Yoac yofi deai, “O 
PSA.39.5	Negenna, ge uameme nasona faina neneng imoc maringo naric edzacyununi, imoc wegenac yombong ande. Kekecna imoc geac kicfu wiac wegenanec ande. Ngic tembuc tembuc neneac kekec imoc wiac engena kpac, geng asu naso mocgu heiannec, ifi isoc ande.” 
PSA.39.6	“Nga wenac nasou ic ongea fingecande, ngicngo ifi isoc kengha anu wisickeude. Ye uatoa homac mekecde nga imoc eng fingeru foraya mong mi fingecde. Ngicngo wiac mekpedzuc angkecde nga wiac imoc merang ngade mebesande, imoc ine mi negenude.”
PSA.39.7	“Kebu, ifi anu ni wiac mong fingecnenudeac tomai mi kecbade. Geng meficnunadeac tomai kecba negen negenna gearu fede. 
PSA.39.8	Ni singyoac kpema mangana angkefai. Nga ngic negen negengngina kpac yeneng desofoc anembauac kpae heiyemmebesena.
PSA.39.9	Nga gennoc faka yomoc meficgena fingecnendacac amma ni waicke kecma enacna mong mi anggebade, kpac. 
PSA.39.10	Geng ni kpendzeng nennec, imoc nearunac meickena. Ge marigaac kucngo nuu kpac ambeso anduae.
PSA.39.11	Geng bangecngic kopocsicninaac amma yoac ngabasiric dema turunga merengnemmema kpemeting anemmeannec.
PSA.39.11	Gisicngo wamba neande, ge ifi isoc songowiacnina nedacna kpac andarude. Foracngoc, ngicngac sasawa neni wiac engena kpac, geng naso mocgu asu heiannec, ifi isoc andimbe.” 
PSA.39.12	“O 
PSA.39.13	“Ge wanuma kicga nearu mi fina. Geng ifi anna ni sogac sogai monggoc meficgemaguc yomoc wama kendacma kpac ambade.”
PSA.40.1	Ni modzotitia kpac kecma 
PSA.40.2	Ye kpetotiekekecac tennunac kpedzinuma goteng yohoctaunac tainuma hoc peperandzi seria witiau fainuu namba hanina meseriu tiseriduae.
PSA.40.3	Ye yegec gboria enacnau faiu heianduae, imoc Anutuninaac dedengerecyegec. Ngicngac homacngo imoc hemma 
PSA.40.4	Ngic mong ye 
PSA.40.5	O 
PSA.40.7	Ifiac amma yoac yofi deai, “Kibi kpou kpouya manau neac siduc bic ohogec fede nga ni bic hadua. 
PSA.40.8	O Anutuna, ni geac songo sogac sogaigoc modacbade nga geac dedeseriyoac imoc herenau fede.”
PSA.40.9	O 
PSA.40.10	Amma geac faka dindingac imoc herenau mi mesufuai. Ge yoac modac modac Kebu amma ge ngicngac ebicfunac mesinunukecnec, ni habutoa yeneac kicfu namma imoc dekperagiyemmeai. Geng yoac dedzege amma imoc modackecnec amma ge yoac modac modac Kebu, imoc mi mesufuma habu sasawa edeyunudacba negendacgec.
PSA.40.11	O 
PSA.40.12	Yarefakanaac kpetea osobadeacsoc mi amba yeni oronnukecdae. Ni ngicngac ogofocna memanganeyunukefai, faka imocngo feracnumanu wiac mong naric mi hembade. Nga imoc homac yombong amma orucna dzoea ferahau herena kuha kpac ande.
PSA.40.13	O 
PSA.40.14	Ngic yeni kekecna hamangec mebeso andae, imocac ge yenemma game kpekpeu faiyununa oboc kpoboc ambisia. Ngic yeni ni memanganenubeso ayemmeande, ge negemmana ngic imoc dzigenegecdeac ayemmena yeni worama eweheiheingina kpac ambisia.
PSA.40.15	Ngic yeneng neac deendema yoac yofi deandae, “Yahec, yahec!” Yeni yenaoc gameyunuudeac amma manganema nambisia.
PSA.40.16	Ngicngac ge hofocgukecdae, yenennoc sogaima geac ubangerec negembisia. Ngicngac geac memengerecac songo negendae, yeni yofi dekecbisia, “
PSA.40.17	Neng ine makpekpea amma iwaiac obohoma kecma naric mi meficemeba Kebungo sifu ebicna henu wiac monggac mi obohobade. O Anutuna, ge memeficna nga ebicfunac yungec yungecngicna, ge naso mi ukuma nearu bic hana.
PSA.41.1	Ngic mong ye ngicngac makpekpea yenenggareng ayemmeande, ye kenehagoc. Ebicnasou 
PSA.41.2	onggonggema kekeha garenggeu ye bangehau sogac sogaigoc kefude. Ngabafora yeneng megecdeac ayemmeu 
PSA.41.3	Ye hafei ammiu femanu 
PSA.41.4	Neng yoac yofi deai, “O 
PSA.41.5	Ngabafocna yeneng neac yoac mangana dema yofi deandae, “Ye homeu kpara kpac ambeso.”
PSA.41.6	Ngic mongngo yugucnubeso hama ni tobannuudeac negen negeng ubahereau arenggeude. Ye yoac fora mong mi dema monggoc mama kemma imoc deyadiude. 
PSA.41.7	Ngic neac modzongina tiande, yeni sasawango neac yoac sangic sangic denengeng amma wiac mangana yombong fingecnenudeac negemma 
PSA.41.8	yofi deandae, “Ye hafei mangana yombong ammiu fefeunac monggoc naric mi yarude.”
PSA.41.10	O 
PSA.41.11	Ngabafocna yeni firang amma mi memanugec, imocac yofi negenduae, ge neac negenna ngereede. 
PSA.41.12	Ni dindingac kecma kopocsic mong mi meficgeaiac geng nanggenuma geac hoannu fainuna ni imohai nasosoc kecbade.
PSA.42.1	Kate burumakabisicngo dokuac ammiu doku hofocande, ubaonganango ifi isoc Anutu ge hofocgude.
PSA.42.2	Ni dokuac homeanduae, ifi isocngoc ubaonganango Anutu kekehagoc yeac ammide. Ni kemma Anutuac kicfu namma ye hembade, naso imocac homac yombong tomai kecduae.
PSA.42.3	Ni hadzing toforec kickumanango yakana angkefu ngicngac yeni nasosoc kpesinendae, “Geac Anutu mong mi hendimbe, kpac yombong.”
PSA.42.4	Ni onganaac negen negeng hafoangoc widicma edzacguma wiac yomoc negemba fede, ni warac ngicngac arengnginagoc kenggec waraiyemmeba Anutuac womonnu kening. Neni ngicngac habutoango hombang nasoninau sogac sogaigoc arohoma ubangerecac yegec heikefing.
PSA.42.5	O ubaongana, ge kucmama mi kecbesena amma ge herena manau dewaidzoc mi ambesena. Ni monggoc Anutu eriendzong memibade. Ge imocac ye negensima tomai kecna fora fingecbeso. Ye memeficna nga Anutuna.
PSA.42.6	Ni Yarden bangecfu nga Hermon amma Mitsar tikiu kecduae. Amma ubaherenaac kuha madeac Anutuna ni geac negemba fede.
PSA.42.7	Ni ubana ebirima yofi isoc ande, geac dokudundung yeni kpeborongtoa kpemagec dzohong mongngo dzohong ogea kparu geac kondungsiri yeni kucgoc hama semenudau.
PSA.42.9	Anutu ye neac hoc peperandzi seria anu yeac deba, “Ge neac nigecgudac, ifi isoc ande. Ngabafocna yeneng ebicfu fainugec ubaebicgoc kecduae, imoc nocac fingecnende, imoc mi negentegecduae.”
PSA.42.10	Ngabafocna yeni deendema anemma deandae, “Ge Anutuga mong mi hendimbe, kpac yombong.” ifi degec kubec manganaac kpendzeng kpeandimbe, kpendzeng ifi isoc sebinau kpeduae.
PSA.42.11	O ubaongana, ge kucmama mi ambesena, herena ge dewaidzoc mi ambesena. Ni monggoc Anutu eriendzong memibade, imocac ge ye negensima tomai kecna fora fingecbeso.
PSA.42.11	Ye memeficna nga Anutuna.
PSA.43.1	O Anutu, ngic Anutu wama kecandae, yeneng memanubauac geng nanggenuna firang ambesare. Ge ngic ikocnginagoc nga ngic faka dindingac mi modacandae, yeneac mariunac mesinuna.
PSA.43.2	Anutu, ni geac hoannu hama sufuma kecba ge nocac ngadenuma wanunec. Ngabafocna yeni ebicfu fainugec ubaebicgoc kecduae, imoc fingecnendeac titiha mi negentegecduae. 
PSA.43.3	O Kebu, ge kperagiga nga yoacga fora faina mama yereng sinnu hesicnuma kenec geng kpetiac tikigau kecnec, imohai habesare.
PSA.43.4	Ifi anu ni Anutuac aratau kembade. O, sogac sogaitoaac Anutuna, ni gearu kemma gita kpema dengeregubade. O Anutu, ge Anutuna.
PSA.43.5	O ubaongana, ge kucmama mi kecbesena amma ge herena manau dewaidzoc mi ambesena. Ni monggoc Anutu eriendzong memibade. Ge imocac ye negensima tomai kecna fora fingecbeso.
PSA.43.5	Ye memeficna nga Anutuna.
PSA.44.1	O Anutu, ge bicngoc esangabofocnina yeneac nasou kucfaka mekecnec, imoc edenunugec kedzacninango negening.
PSA.44.2	Ge marigango bangec monnunac ngicngac kporacyunuma neneac bangecfocnina semeng uau isoc homecyununa ihai kecgec. Ge bangecareng tosea ebicfu faiyununec, fora. Nga ge bangecfocnina witicfunac yungecyununa witicngina kpac kecgec.
PSA.44.3	Yeni yenang dzikacac beangngo firang amma bangec mi megec, kpac. Amma yenang maringinaac kucngo firang mi anggec, kpac. Geng yeneac songo negennec amma marifoigango kucfaka menec, yeni imocac firang amma bangec megec. Geng marigaac kuc nga kicmesugaac kperagingo meficyununec.
PSA.44.4	O Anutu, ge ngictauna nga Anutuna. Geng yoac dena, Yacakowac arengngo, firang annide. 
PSA.44.5	Ngabafocnina yeneng wegenac hagec neni geac kucfu igocyununi worama kenggec geac kpacfu ngabafocnina tidzicyunuma memayununide. 
PSA.44.6	Ni tebena mong mi negenserima kecanduae nga dzikacac beannango ebicfunac naric mi mesinuude.
PSA.44.7	Geng warac ngabafocnina yenearunac mesinununec. Ngicngac yeneng ubango ukununugec geng faka ayemmena oboc kpoboc anggec.
PSA.44.8	Neni Anutuac negenni engena angkecde. Geac kpac kuneng heiwayong memima nasoya nasoya ifi angkecnide. 
PSA.44.9	Ge yaguc ine ngadenunuma neneac wasai areng yenigoc mi hama kecnecac game kpekpeu fainununec.
PSA.44.10	Ge ngabafocnina kpae mi heiyemmena neni yenearunac worama hani yeneng finacnina medacgec. 
PSA.44.11	Rama yeni memeficngina kpac kecmagec ngic yeni meyunuma kpehou angkecdae, neni ifi isoc aning nga geng ngic imoc kpae mong mi heiyemmenec, kpac. Ge meicnununa singsararang kpema kenni bangec monnunac ngicngac botucnginau fainununec. 
PSA.44.12	Ge ngicngacfocga fainunuma bung efeanecsac dena menunugec. Ge neneac bung kuneng mong mi denec. Imoc hemba mi ngereede.
PSA.44.13	Ge ngicngac wegenac kecdae yeni sing meficgeyemmenecac yeneng deendema anemmeandae nga ngicngac oronnunuandae, yeni detenic anemmema desofoc anemmegecde. 
PSA.44.14	Nga ge bangec monnunac ngicngac sing meficgeyemmena yeneng neneac yoac dekecgec yeneac dzomoc tirea andimbe. Ngicngacareng hania hania yeni dedzomoc anemmema orucngina kpatitickenemmegecde.
PSA.44.15	Ni asoacnac kemma marai eweheiheia kpac kecba gamengo kicmesuna semeu kecduae. 
PSA.44.16	Nocac yeni deendema anemma demanganenugec yoacngina negenganduae. Ngabafocna nga ngic yeni turung kpougecdeac ayemmeande.
PSA.44.17	Imoc sasawa fingecnemmeec, fora. Nga neneng sifu geac mong mi nigecnunuec, kpac. Ge nenigoc dzadzahac menec, imoc wama ikoc mong mi anggening. 
PSA.44.18	Neni hereninango geac hereau mong mi kefing nga geac sing modackecma faka imoc mi wanide.
PSA.44.19	Geng ine eng kate yang yeneac kekecfu fainununa kecmina kpedzamenunuma kundungtoango semenununec.
PSA.44.20	Neni Anutuninaac kpac kuneng nigecnunuu marinina miacma nemu furia afehebinnu 
PSA.44.21	Anutungo imoc meficgema negendacbac. Ye hereninau wiac sufu sufu fede, imoc negendacde.
PSA.44.22	Geac areng andimbeac amma yeni asoacnac kemma marai homecfu fainunukecdae. Yeneng nenemma yofi negenggec, “Neni rama kpebucyunuandae isoc andimbe.”
PSA.44.23	O Kebu, ge gauunac yacma negenggborina. Ge naso wisic wisickea kpac mi wanunuma kecbesena.
PSA.44.24	Ge kicmesuga mesufuma neneac kpendzeng nigecguec, imoc naric mi ande. Ngic yeneng ebicfu fainunugec neni ubaebicgoc kecdimbe. O, Kebu, imoc mi nigecgubeso. 
PSA.44.25	Ubaonganina bangecfu sendunnu ngonducneu sebininango bangecfu mendanggema fede. 
PSA.44.26	O Kebu, ge gborima yacma ebicfunac yungecnununa. Ge yoac dedzege amma imoc modacannecac amma meficnunuma bummenunuma ebicfunac yungecnununa.
PSA.45.1	Yoac gombunga gombungango herena wakeu ni ngictauac yegec yofi heibade. Nedzarannango kibi oho ohongic gombunga yeac pen isoc ande.
PSA.45.2	Ngictau, ge siricga gombunga yombong, ge isoc bangecngic mong ifia mi kecde. Nga geac enacbibicgaunac yoac songea ereude. Anutungo kenecguma monggoc wisic wisickeac kpac kenecgubeso.
PSA.45.3	O Firangngic kucgagoc, ge ngictauac kuc nga kibikperagigagoc kecnec. Ge dzikacac soega kebanggau dzegema dzikacac efaina. 
PSA.45.4	Ge ngictau kucgagoc kecma dzikacac becosicfu tacma yoac fora nga yumiakekec amma dindingac kekec meseriyununadeac kucgoc kemma firang ambesena. Ge marifoigango kucfaka wiac engena yombong kpougembeso. 
PSA.45.5	Ge tebemedaha enaragocngo ngictauac ngabafora yeneac woubocfu wedecna kemebeso. Ngiha ngiha yeni geac bageu kemema kecbisia.
PSA.45.7	Ge dindingac kekecac anggenu ngicngac Anutu ngadehema mangana megecdeac ayemmeande, yeneac faka ubagango waannec. Imocac amma Anutu, geac Anutungonoc sogac sogai kerecdokuya mema ge nga tosofocga nadzicngemmema geac witigau ine ebirangoc kpakeec.
PSA.45.8	Ngicngac yeni wambagau mira nga aloe amma kassia heigec homuna gombunga gombunga fiande. Yeni erefang yanggac baihango wiac gombunga gombunga mema ngictauamagau faigec siriha gombunga anude. Yeni imohai gitakurere kpema udumeng gombunga meficgegenggec ubangerec negengannec.
PSA.45.9	Ngictau yeneac naroangfocngina yeni ngac yenigoc amagau kecma geac kingang kpema oronggudae. Enembingecga ye Ofir bangecfunac gol heima foigaugeng tacde.
PSA.45.10	O naroang, negenna, ge kedzac kpema yoacna negemma negensina. Ge arengfocga nga manggaac ama imoc nigecgubeso. 
PSA.45.11	Ngictau ye geac siricga gombunga imoc hembokoma kecde. Ye geac kebu, imocac ge yeac kicfu ngonducnema eweheihei ammina. 
PSA.45.12	Ge yeneac negenna ngereeudeac negemma ngicngac Tsor taonnunac yeneng geac ubangerecac wiacngina mehama genggecde. Yeni dzofinactoanginagoc amma ngicngac sasawa feracyunudae. 
PSA.45.13	Nga ngictauac naroang ye ngackereng yombong yengena manau tacde. Ye ngakpia imoc gol mucngo memea nga 
PSA.45.14	wamba kibiagoc kpebimigec, imoc yearu heigec kemeu ye hesickema ngictau yearu mehagec ngacnaroang tosofora yeneng ye hesickegec yenahafoc gearu hagecde. 
PSA.45.15	Yeni ubangerec nga sogac sogaigoc hesicyunuma kemma ngictauac ama manau endae.
PSA.45.16	O ngictau, ge medacfocga fingecma mangfocga yeneac tatac megec geng areng faina yeneng bangectoa bangec garenggegecde. 
PSA.45.17	Fingecsahenina fekecdesoc, yeneac kicfu geac kpac kuneng miacba yeneng afegugecde. Ngicngacareng sasawa yeneng wisic wisickea kpac eriendzong megenggecde.
PSA.46.1	Anutu ye sufu sufuamanina nga kucnina. Ye ebicnasou nenigoc nasosoc kecma meficnunuude.
PSA.46.2	Imocac kengec naric mi annide. Bangec kpemindzaheudeu me tiki kondung keme kemeau turic turic anggecdeu 
PSA.46.3	nga doku tunggbaungtoango udumeng kunengngoc meficgema kporoc tima tiki yunuu dendeng kpegecde, fora. Nga neneng sifu kengec mi annide. 
PSA.46.4	Doku mong mahama Anutuac taonnu sogac sogai meficgede. Anutu Engenatoango kpetiac ama imohai kecde.
PSA.46.5	Anutungo taong imocac botuhau yombong kecdeac wiac mongngo meu imoc goroc goroha kpac kecma naric mi makpeude. Anutungo ama werec wereckenggac ye meficgeude.
PSA.46.6	Bangec monnunac ngicngac Anutu mi negemmidae, yeneng dzomugerec mekecdae nga bangecac eucerereng yeni goroc goroc amma mayunuude. Ye ubia miacma kparu bangectoa bangecngo sisingaima kpac andarude.
PSA.46.7	 kurumenggac wasaiareng kunengnginango nenanggoc kecde. Yacakowac Anutu ye sufu sufuamanina. 
PSA.46.8	Ngeni hama 
PSA.46.9	Yeng bangec tegia noboc noboc dzikac menomanema tebe pokong sasawa kpetackedacma dzikacac kasongina gerecfu faiu dzeude.
PSA.46.10	Anutungo yofi dede, “Ni Anutungina, ngeni waicke tacma imoc negembisia. Bangec monnunac ngicngac yeneng yaiyo kpenenggecde nga bangectoa bangec yeni afenugecde.”
PSA.46.11	 kurumenggac wasaiareng kunengnginango nenanggoc kecde, Yacakowac Anutu ye sufu sufuamanina. 
PSA.47.1	Ngiha ngiha sasawa, ngeni mari kpema Anutuac yegec sogac sogaigoc dendzerenggema heimibisia. 
PSA.47.2	 Engenatoa ye bibiagoc, ye bangectoa bangec imocac ngictautoa. 
PSA.47.3	Ye ngiha ngiha memayunuma nenang bageu faiyunuec. Ye bangec monnunac ngicngac hanininaac bageau faiyunuec.
PSA.47.4	Yeng Yacakowac songo negendeac amma bangec imoc meisinggeu Yacakowngo imoc negenu wiac engena anec. Kebungo fingecsaheyaac negensima bangecyombonnina nemmeec. 
PSA.47.5	Anutungo sogac sogaiac arogoc kurumennu enec. 
PSA.47.6	Ngeni Anutuac oheha mema yegec heima eriendzong memima yegec heimibisia. Ngeni ngictaunina yaiyo kpemima yegec heimima dedengerecyegec heimibisia.
PSA.47.7	Anutu ye bangectoa bangec imocac ngictau. Ngeni yeac yegec heimima ye dengerebisia. 
PSA.47.8	Anutu ye ngictau amma bangec monnunac ngicngacareng kucgoc garengyunuma kecde. Ye ngictau tataha kpetiacfu tacde.
PSA.47.9	Ngiha ngiha yeneac ngictauac medacfocngina yeni Awrahamgac Anutu yeac ngicngacfora. Nga yeni hama kpedzucnema tacgecde. Ngicngac bangectoa bangec imocac kaso amma kecandae, yeni Anutuac ngic. Imocac ye afehema afehekecbesonga.
PSA.48.2	Tiki imoc herea nga gombunga yombong amma bangectoa bangec sogac sogai meficgeyemmeude. Imoc Tsiontiki, imoc not bigeng yombong tacde amma imoc ngictau Engenatoa, yeac taong.
PSA.48.3	Anutungo ngictau amatoau tacma amea onggonggema gombunga henggareng ammiude, imoc hengkecdimbe. 
PSA.48.4	Negenggec, ngictau yeneng kpedzucnema yenahafoc dzikac kpegecdeac hama 
PSA.48.5	taongtoa imoc hemma kpidohoma kengec homac yombong yunuu woragec. 
PSA.48.6	Yeni hemma kengecyunuu dzonongngina fedeec. Ngacngo gadze kiu kpendzeng kpeande, yeni ifi isoc kpendzeng kpegec.
PSA.48.7	Geng wenac ere ereaunac firang dena imocngo hama Tarsis taonggac wage kpedzameyunuande, ge ifi isoc memanganeyununa yeni kengectoa anggec.
PSA.48.8	Neni warac siduha negening, imocac fora hening. Nga kicninango 
PSA.48.9	O Anutu, geng yoac dedzege amma imoc modackecnec, imoc geac womonnu namma negensiandimbe. 
PSA.48.10	O Anutu, geac kpac kuneng nga geac eriendzong imocngo bangec tegia fekendaemoc kpesereyunuu negendacgecde. Ge marifoigango firang angkecnecac mariga imocngo wakede. 
PSA.48.11	Tsiontiki ye ubangerec negembeso nga ge wiac foraya deannecac Yehudaac amafora yeni sogaibisia.
PSA.48.12	Ngeni Tsion yerecgema yeac odaac ama herec herec osoma kpetengina mebisia. 
PSA.48.13	Ngeni Tsiontikiac oda dafia, imoc mengere hemma ngictauac amaseria hembisia. Hemma fingecsahenina fekefude, imocac siduc yofi meyemmebisia.
PSA.48.14	Anutu yomoc nenang Anutu, ye nasoya kpac kecengkefude. Yeng sing edzacnunukefungoc kekecnina wisickebesande.
PSA.49.1	Ngiha ngiha ngeni yoac yomoc negembisia nga ngicngac bangectoa bangecfu kecdae, ngeni kedzac kpema yoac yomoc negembisia. 
PSA.49.2	Ngicngac kpactoanginagoc nga kpacngina kpac, dzofinactoanginagoc nga makpekpea, ngeni yoac yomoc negembisia.
PSA.49.3	Enacnango negen negentegecac yoac debade nga herenango negen negengua mema wiac hania hania negentegecma kecbade. 
PSA.49.4	Ngic yeni yoac heima degec ni kedzac kpema imoc negembade. Ni gita kpema udumeng gombunga negemma yoac heiheiac hania deireckebade.
PSA.49.5	Naso manganango hau ngic yeni nukporac anenggec ngabafakanginango oronnuu kengec naric mi ambade.
PSA.49.6	Ngicngac imoc yeni hiedzongina negenserima kecandae, yeni dzofinactoanginaac negenggec wiac engena anu imocac yoac homac osogecde.
PSA.49.7	Foracngoc, ngic mongngo munia monggac kekec dzofinacngo bung naric mi meude, kpac. Ye buma imoc naric mi meficgeude nga yeac bung Anutu naric mi miude.
PSA.49.8	Ngickekecac bung imoc engena yombong nga imocac hiedzo homac yombong faigecdeu imoc sifu naric mi kpoudarude.
PSA.49.9	Imocac ngic mongngo naso herea wisic wisickea kpac mi kefude. Ngicngac sasawa yeneng kicsereu kemema imoc hendacgecde. 
PSA.49.10	Oc, ngic negen negentegecnginagoc yeni ifingoc homeandae, imoc hengandimbe. Ngic negen negengngina kpac nga oboc kpoboc yeneng ifi isocngoc homegecde. Yeni hiedzongina wagec goa yeneng imoc megecde. 
PSA.49.11	Yeni amangina fefeseri feudeac negemma bangec goa ifingoc yenaoc wase meandae, fora. Nga kicserengo sifu yeneac amabangecngina feengkefude. Yeni fingecsahengina fekefudesoc kicserenginau kemema kecgecde. 
PSA.49.12	Ngic mong wiac kibiagoc gombunga gombunga mekecma heiu wiac ifiango ye kefudeac naric mi meficgeude, kpac. Ye ine yang hania hania yeni homeandae, ifi isoc homema kpac anude.
PSA.49.13	Ngicngac yeneng ubafong amma yenanggac negensima kecandae, yeneac kekec imoc ifinoc. Nga ogofocngina goa yeneac yoacnginaac songo negemma modacyunuandae, yeneng sing ifiangoc kenggecde. 
PSA.49.14	Ngic yeni rama meisingyunuma homecamaac arennu faiyunuandae, yeni ifi isoc andae. Homecngo rama garengngina amma hesicyunuu yeni kemema kicsereu fegec sebingina hoaeu homecamango amangina anude. Anu ama wereckenu ngic ikoc nga hamangecngina kpac kecandae, yeneng kunengngina amma garengyunugecde.
PSA.49.15	Anutungo sifu ni hoannuma menuudeac ubaongana homecamaac kucfunac bummema mesiude. 
PSA.49.16	Ngic mong ye dzofinaha homac nga amagereha nga finactoaya monggoc anu ge imoc hemma imocac negenna wiac engena mi ambeso.
PSA.49.17	Ye homeude, imohai wiac imohacnac mong mi tofoma kenu iwaiya sasawa imocngo ye modacma homecamau naric mi kenude.
PSA.49.18	Foracngoc, ye gbori kecma yengenaac yofi negengande, ni kenecnagoc. Ngic ye kekeha sasawa ngereeu ngicngac yeneng imoc hemma ye dengerekecgecde 
PSA.49.19	nga ye sifu homeude. Ye bangecfora bic kemma kperagi monggoc mi hengandae, yenearu kemeude. 
PSA.49.20	Ngic mong ye kecma wiac kibiagoc gombunga gombunga mekecma heiu wiac ifiango ye fekefudeac naric mi meficgeude, kpac.
PSA.49.20	Ye ine yang hania hania homeandae, ifi isoc homema kpac anude.
PSA.50.1	Anutu Kuctoa mingina, 
PSA.50.2	Tsion ye siriha gombunga yombong ande nga Anutungo imohacnac fingectegecma kperagiango nerarannunude. 
PSA.50.3	Anutuninango hama naric mi waickeude. Yeac kicfu gerecngo dzema waraimiude nga kiafirang kuhagocngo yearu yerecgeude.
PSA.50.4	Ye ngicngacfora yoacngina isinggema forangina deudeac kurumenga kurumenga wi fekendae amma bangec momoc kpacyunuude. 
PSA.50.5	Kpacyunuma yofi deude, “Ngicngacfocna yoac tofohoma kecandae, ngeni yeni kpedzucyunuma sueyunugec nearu hadacbisia. Yeneng neac hosuc heima sese ohoma nigoc dzadzahac megecac kpacyunuduae.”
PSA.50.6	Anutungo yoacngina isinggema deudeac amma kurumenga kurumenga yeni yoac yofi dekperagikecdae, “Anutu ye dindingac.” 
PSA.50.7	“Ni neannaoc Anutu nga ngeneac Anutu. Ngicngacfocna, ni yoac deba negembisia. Isracel habu, yoacfu faingunuma yoacngina debade. 
PSA.50.8	Ngeni ubangerecac sese meandae nga neac sese ohogec imoc hengkecduae. Ni ine wiac monggac negemma gorongina kpeduae, imoc yofi, ngeni Anutu Engenatoaac kpacfu wiac deserima dema imocac fora mi meficgegec. 
PSA.50.9	Ngeni burumakangiwa me noningngiwa odangina manaunac mema nenggec, imoc sifu mi ngereeude, kpac.
PSA.50.10	Imoc yofiac, kateu yang sasawa yeni neac nga rama burumaka sasawa bangec buma taosennu kecdae, imoc yeni ifingoc neac. 
PSA.50.11	Sawakebangau neng sasawa kecdae, yeni negengyunuduae. Nga wiac sasawa kekecnginagoc manennu kenghaandae, yeni ifingoc neac. 
PSA.50.12	Bangectoa bangec nga wiac sasawa imohai fedacde, imoc neac andeac herenaac homebadeu imoc ngeni mi edengunubai, kpac.
PSA.50.13	Ni burumakaac fusia mi neanduae nga noninggac sawa ifingoc mi neanduae, kpac.
PSA.50.14	Ngeni Anutu ubangerec ammigec imocngo sesengina ambeso. Ngeni Anutu Engenatoaac kpacfu wiac deserima dema imocac fora meficgegec 
PSA.50.15	ebicnaso hau ngeni ni kpacnugec neng ebicfunac mesingunuba ngeneng ni afenubisia.”
PSA.50.16	Ngic Anutu ngadehema mangana megecdeac ayemmeande, yeneac ine Anutungo yofi deande, “Ngeni neac enac mema singyoacna degec, imocac kpae heingemmeba imoc naric mi debisia. Nga dzadzahac meai, imoc kpacma yoac mong mi debisia, imoc kpaeagoc.
PSA.50.17	Ngeni neac dederecgeyoacac modzongina tiu yoacna ngadehema waandae.
PSA.50.18	Ngeni hamangecngic hemma yegoc torokpema yeac ogofora anggecde. Nga ngeni kaisero ngic yenemma yenigoc tacyac angandae. 
PSA.50.19	Ngeni enacbibicngina mi dzegema imocngo ngicngac ogofocngina memanganeyunugecdeac yoac mangana deandae nga nedzarangnginango ikocyoac degecdeac sing arenggeandae.”
PSA.50.20	“Ngeni ngenang dacmunafocngina yoacnginango memanganeyunuandae nga nenggacyombongnginaac medaha enacfu faifai ammiandae. 
PSA.50.21	Ngeni faka ifi anggec ni waickema kecba ngeneng negenggec, ‘Ni kecduaengoc, ye neni isoc, ye siriha mong mi ande.’ Nga imoc kpac, ni yaguc ine ngeni demeting angemmema mesunginau kpebade.
PSA.50.22	Ngeni Anutu nigecngunuande, ngeni wiac imoc negensibisia. Ifi mi negensigecdeu neng ine kpedzamengunuba mongngo naric mi onggongngunuude.
PSA.50.23	Nga ngic mong ye neac ewena heima ubangerecac sese heinemma sing dindingac modackecde, ye ebicfunac mesiba yeng Anutuac faka henude.”
PSA.51.1	O Anutu, geng yoac dedzege amma imoc modackecnecac neac ubaga manganeu. Geac wosoefac imoc efea kpac, imocac neng singyoac kpema kopocsic meficgeai, imoc dzuacdacna kpac ambeso.
PSA.51.2	Ni ngicngac ogofocna faka mangana ayemmeai. Ge dzuacnuna kongaha ambesare. Ge kopocsicna medzuacna kongac kpebesare.
PSA.51.3	Ni singyoac kpeai, imoc negengkecduae nga kopocsicna imoc nasosoc hensiduae.
PSA.51.4	Gearusac kopocsic meficgema kicgau faka mangana yombong anai. Ifi anu geng yoac denec imoc fora fingectegerude nga ge ngic hania isinggema yoacngina desinec, imoc dindingac.
PSA.51.5	Foracngoc, nenggacnango kopocsicgoc kecma ni kpenannuma menuu kopocsicnagoc fingerai.
PSA.51.6	Nga herenau yoac forasac febeso, ge imocac negenna ngereeude. Ge imocac here sufu sufunau negen negentegec kpounenna.
PSA.51.7	Ge babacmeac mema dzuacnuna kongac kpeba dzuacnuna hoeng kongaha feracyunuma kongac ambesare.
PSA.51.8	Ge negemmana ni sogac sogai nga ubangerec negembesare. Geng sicna kpedzamenec nga ge negemmana yeni monggoc sogaibisia.
PSA.51.9	Ge kopocsicna imohacnac kicga mesufubesena amma ni ngic ogofocna memanganeyunudarai, imoc dzuacdacna kpac ambeso.
PSA.51.10	O Anutu, ge herena kongaha gboria meficgenemma asu gboria nga dindingac meficgema herena manau fainenna.
PSA.51.11	Geac hoannunac mi ukununa amma kpetiac Asuga nearunac mi meickena.
PSA.51.12	Ge ebicfunac mesinunecac sogac sogai monggoc mengere nemma enactofoc tofoho nga ogomeficac asu nemma nanggenuna.
PSA.51.13	Ge ifi anna ni singyoackpekpengic geac sing kpouyemmeba kopocsicgoc yeneng ubangina dzigeneu gearu monggoc hagecde.
PSA.51.14	O Anutu, memengerecnaac Anutu, ni ngic kopocsiha kpacfu eng kpehomebaiac imohacnac mesinuna. Ge ifi anna ni nedzarannango imocac sogac sogai yegec kunengngoc heigemma geng ebicfunac mesinunec, imoc edeyunubade.
PSA.51.15	O Kebu, ni enacnango dengeregubadeac enacbibicna mesina.
PSA.51.16	Ni sesegerec megemba ge imocac songo mi negennade nga sese dema hosuc ohogemba ge imocac negenna ifingoc mi ngereebac.
PSA.51.17	O Anutu, ni ine asuna ebicngo kipac kipactanggea gemba imocngo sesena anude. O Anutu, ubamangangngo ngichereu ebic meficgema kipatanggeu ge imoc hemma naric mi wanade.
PSA.51.18	Ge Tsionggac songo negemma gombunga ammima Yerusalaimgac hocodatoa monggoc heimengere anna. 
PSA.51.19	Ge ifi anna sese gombunga nga dindingac megenni imocac negenna ngereeu sese ohogemma seseyang hafoangoc ohogennide. Neni sese dema burumakangiwa aratagau faiyunuma ohogennide.
PSA.52.1	O ngic kuctoagagoc, ge Anutuac enac tofoc tofohongic tobanggema kpenec. Ge imocac defefec amma yoac homac osokecnec. Ge ngic kpetotieyununa kpac anggecde, ifi negemma asoacnac kemma marai negeng areng angkecnec. 
PSA.52.2	Ge nedzarangga imoc resa enaragoc, ifi isoc anu ikoc ayemmema kpetotieyunuannec.
PSA.52.3	Ge manganaac songo homac negemma gombungaac songo mong mi negemma ikocyoac debesonga anggenu yoac fora denadeac mong mi anggengande, kpac. 
PSA.52.4	Is, nedzarang ikohagoc, yoac manganango ngicngac memanganeyunuande, ge imocac songo negengannec.
PSA.52.5	Anutungo ine kpedzameguu nasoga kpac ambeso. Ye kporucbedzogau hama imohacnac kucgoc meicguma ukuguma kekecnginagoc yeneac bangecfunac meicgudaru imohai monggoc mi kecnade. 
PSA.52.6	Ngic dindingac yeni imoc hemma kpidohoma kengec amma yarengic hemma dzomoremima yofi degecde, 
PSA.52.7	“Henggec, ngic imoc ye Anutuac hoannu kemma mi sufuec. Ye ine ngicngac ogofora memanganeyunuma yengena dzofinactoayaac negenserima kefu wiac imocngo sufu sufuamea anec.”
PSA.52.8	Anu oliwa icngo sabayagoc nangande, ni ifi isoc Anutuac amau namba Anutungo yoac dedzege amma imoc modackecde, ni nasoya nasoya wiac imoc negenserikecduae.
PSA.52.9	Anutu, geng ua menec, ni nasoya nasoya imocac ubangerec megembade nga megembesandua. Geac kpac kuneng, imoc gombunga nga ni imocac negensima fora fingerudeac negemma kecbade. Amma geac enac tofoc tofohongicngacfocga yeneac kicfu geac kpac kuneng heiwayong memibade.
PSA.53.1	Ngicngac negen ngentegecngina kpac, yeni herenginau yofi negemma deandae, “Anutu mong mi kecde, kpac yombong.” Yeni fakangina manganeu faka mangana yombong hania hania angkecma yenearunac mongngo faka gombunga mi anude.
PSA.53.2	Anutungo kurumennunac kic fiu mau ngicngac yenengkecde. Ye ngicngac negen negentegecgoc kecma Anutu hofocandae, ngic ifia hofocyunuma kecde.
PSA.53.3	Yeni sasawango ine faka gombunga ngadehedacma fakangina manganedaru yenearunac mongngo mong faka gombunga mi angande, mocdong kpac.
PSA.53.4	Ngicngo yaka dzegoc neandae, yarengic yeni ifi isoc ngicngacfocna neyunuandae, yeni memeficac Anutu mi kpacgecde. Yeni negen negengtegecngina kpac. 
PSA.53.5	Ngic ge gugecdeac kpedzucnegec yeni Anutungo sicngina kpedzameude. Wiac mong kengehagoc mi fingeru yeni ine kengectoa amma kpidohogecde. Anutungo wayunuecac gameyunuu nanggecde.
PSA.53.6	O, ebicfunac mesi mesi imocngo Tsion, imohacnac habeso, imocac yombong anemmede. Anutungo ngicngacfora mengereyunuu kekecngina ngereeude, imohai Yacakowac areng yeni sogaigecde nga Isracelac areng yeni ubangerec negenggecde.
PSA.54.1	O Anutu, ge kpac kunenggaac amma ebicfunac mesinuma kucgango onggonnuna ngic yeneac yoacfu firang ambesare. 
PSA.54.2	O Anutu, ge nunumuna negemma yoacnaac kedzac kpena.
PSA.54.3	Kuricngic yeni yacma nubeso andae nga ubakpekpe ngicngo Anutuac negenggec engena mi angkecde, yeneng ngaba anemma kpebucnubeso andae. 
PSA.54.4	Foracngoc, Anutu ye memeficngicna. Kebungo kekecna garenggekecdae, yenigoc kecma nanggeyunuu seria nanggecde. 
PSA.54.5	Ngic neac ngabayoac degec yeng ngadeyoacngina merenu yeni imocac ebic meficgegecde. Kebu, ge yoac modac modac Anutu, imocac memanganeyununa kpac ambisia.
PSA.54.6	O Kebu, ni ubaefac amma geac sese megembade. Ge kpacga gombunga, imocac geac kpac kuneng heiwayong memibade. 
PSA.54.7	Geng ebicfunac mesinudacma ngabafocna memanganeyununa ni firang amma kicnango yenenai.
PSA.55.1	O Anutu, ge neac nunumunaac kedzac faimana wiac monggac kpesigemba ge imoc negemma ihoc bahaoc mi ambesena.
PSA.55.2	Ubaebicnango feracnuu negen negennango sicsauc andeac ge negennemma yoacna turunga merennenna. 
PSA.55.3	Ngabafocna yeni kpeborong kpekecdae nga ngic Anutu ngadehema mangana megecdeac ayemmeande, yeni kicngina nearu fima ngaba anemma ebicfu fainugec ubaebicgoc kecduae. Yeni ngaba amma nubeso andae. 
PSA.55.4	Herenau ubaebic mema homecac kengectoa amma kpidohoma manganebeso anduae.
PSA.55.5	Ni kpidohoma kengecnuu dzononna fedede. Ni kpidohoba kengectoango feracnuu ubaebicgoc kecduae.
PSA.55.6	Ni yofi deduae, “Ni kebesac neng isoc kpegannagoc ambai dede kpututuckema bangec monnu kemma ruae meficgebesare, imocac yombong anende.
PSA.55.7	Foracngoc, ni kpututuckema bangec ngiha kpacfu kemma amagerecna ihai mema kecbai. 
PSA.55.8	Kia firangtoa kpeu ni sufu sufuamana mong meficgema ihai bicbic kpututucke kemma sufubai.”
PSA.55.9	O Kebu, ni taonnu ngic yenemba yeni ngaba angemema yarefaka angandae. Ge imocac negen negengngina kpetotiena yoacnginau tohoemebisia.
PSA.55.10	Yeni hadzing tofocnac taonggac odatoa witiau kengha amma yerecgema nangandae nga taong manau tosongo ngicngac tosofocngina memanganeyunugec ebic homac fede. 
PSA.55.11	Yeni wiac kpetotiegecdeac negen negeng mekecgec, imocngo taong botuhau wiac kuneng ande. Ngic yeni ngicngac ogofocngina ebicfu faiyunugec ubaebicgoc kecdae nga goa yeni ikoc amma hiedzo kirecgecandae. Faka imocngo emenecnginau fekecma mi kpac anude.
PSA.55.12	Neac ngabangicngo yoac deendema anembac ni naric serima imoc negengkecbai nga ngaba mongngo ubakpekpe anenu yearunac naric sufubai. 
PSA.55.13	Faka ifia ine gennoc ogona angkecnec. Nerang arennira mocgu amma ge ngic ni isoc anna wegenac kecandipe, ge tosoyombonna, gennoc faka ifia anengkecnecac ubahodung negenduae.
PSA.55.14	Neri nerahafoc kecma desogai angkecma habutoagoc Anutuac womonnu nerahafoc kengkefic.
PSA.55.15	Homecngo ngabafocna meyunubeso. Yarefakango amangina nga herengina mewakeudeac yeni sebingina gbori femanu homecamau kemebisia.
PSA.55.16	Anu ni sifu Anutu kpacba 
PSA.55.17	Ebicngo memanuu asoringa anenu ni asoac nga marai amma tofocnac imocac kiacma ebicyoacna edeba yeng ubaudumenna negenude.
PSA.55.18	Foracngoc, ngic homac yeni ngaba anemma nubeso andae nga Kebungo dzikacfu garennuma bummenuma onggonnuude.
PSA.55.19	Anutungo ngictau tatahau bicngoc tarec amma nasosoc tarude. Ngic imoc, yeni ine ubangina naric mi dzigeneude. Yeni Anutu kengec nga eweheiheigoc naric mi hoanggegecde. Imocac ye neac kiac negemma kpendzennu faiyunuude. 
PSA.55.20	Tosonango yeac dzadzahac kpema maria sinema ngic ogea kpebeso anec. 
PSA.55.21	Yeac yoac yumia hosonec kerec isoc deec. Nga herea manau ine dzikacngo feu yoac deec, imoc ine ruaegoc yombong kerecdokuya isoc amma soengo yenereande, ifi isoc yenereec.
PSA.55.22	Ge ebic sasawa tofohonec, imoc 
PSA.55.23	Ngic yeni ngic ogofocngina yeneac sac hetinggebeso ayemmeande nga ikocngic, yeni kekecngina femanu kebangau homegecde. O Anutu, geng kpefacyununa yeni teng keme kemeau kemeyombonggegecde.
PSA.55.23	Anu ni negenserigukecbade.
PSA.56.1	O Anutu, ngicngac yeneng ni mematiti anendae nga ngabafocna yeneng asoacnac kemma marai ebicfu fainugec ubaebicgoc kecduae. Ge imocac neac ubaga manganeu. 
PSA.56.2	O Kebu Engenatoa, ngabafocna yeni asoacnac kemma marai enacfu faifai amma sebingina meemma mematiti anemma ngaba anengkecdae.
PSA.56.3	Ni kengecnuu negenseriguanduae.
PSA.56.4	Ni Anutuac yoac dengerema ye negenserikecma kengec mi ambade. Ngic yeneng wiac mong naric mi anenggecde.
PSA.56.5	Yeneng asoacnac kemma marai enacfu faifai anemma memangenenukecdae. Yeni ebic hania hania fingecnenudeac negen negengua ebirangoc mekecdae. 
PSA.56.6	Yeni memanganenugecdeac denegeng amma neac tomai sufuma namma kpebucnugecdeac ayemmeu ni kengha ambasoc yeni gareng menukecdae.
PSA.56.7	O Anutu, ge ngicngacareng sasawa yarefakanginaac turunga kpouyemmema herebugaac ebic witicnginau ukuna mau. 
PSA.56.8	Yeni nukporac anenggec wenac dafiguc ama heidac kefai imocac kpetea osoma medacnec. Amma kickumana bic osoma kibigau ohonec fede, imocac kpetea negensibesena. 
PSA.56.9	Anutungo nigoc kecde, imoc negenduae. Yeng ni meficnuudeac kpacba imohai ngabafocna dzigenema woragecde.
PSA.56.10	Ni Anutuac yoac dengerema Kebuac yoac dengerema 
PSA.56.11	ye negenserikecma kengec mi anganduae. Ifi amba bangecngic yeneng wiac mong anenggecdeacsoc mi ande.
PSA.56.12	O Anutu, ni yoac deserima ge edeguai, imoc tofohobesare. Ni ubangerecnaac sese megembade. 
PSA.56.13	Ge ubaongana homecfunac mesima hanina meserina mong mi tifainggeai. Ge ifi anna ni Anutuac kicfu kekecac kperagiau kecbade.
PSA.57.1	O Anutu, ge neac ubaga manganeu. Ubaonganagoc geac hoannu sufuduaeac amma ge neac ubamangang negenna. Ni geac kpeganggaac debannu sufuma kecbare kiafirang mangana kpac andacbeso.
PSA.57.2	Ni Anutu Engenatoango meficnuudeac kpacduae. Anutu yennoc neac kekecareng uayagoc faima uaya nearu mesidarude.
PSA.57.3	Ye memefiha kurumennunac sueu imocngo ebicfunac mesinuude amma ngic mematiti anenggec yeni yenemma game kpekpeu faiyunude. Anutungo yoac dedzege amma imoc modackecde nga ye yoac modac modac Kebu amma faka imoc faiu hanemmeude. 
PSA.57.4	Laionyangtoa yeni yang siricfu herenginaac homema bangecngic medacfocngina neyunuandae, ni botucnginau feduaenoc. Ngic yeneac enacngina imoc pokong nga tebemedaha isoc amma nedzarangngina imoc dzikacac soe isoc enara monggoc.
PSA.57.5	O Anutu, afegugec imocngo kurumenga kurumenga ferahema embeso. Ge kucga nga kibikperagiga bangecfu faina mama bangectoa bangec sokoma fedacbeso.
PSA.57.6	Yeneng neac ufic faigecac ni ebic kuneng meficgeba neac sinnu teng mong usuma yenaoc ine teng imohai kemegec. 
PSA.57.7	O Anutu, herenango ge seria meguma kecbade, oc, herenango seria meguma kecbade. Ni yegec heima music mema afegubade.
PSA.57.8	Ubaongana ge negengboribesena. Gitakurere ngeni gboribisia. Ni ama negemma yegec heima amabangecac kperagi midibade.
PSA.57.9	O Kebu, ni ngiha ngiha botucnginau ge ubangerec megemma bangec monnunac ngicngac botucnginau namma geac yegec heima dengeregubade. 
PSA.57.10	Geng yoac dedzege amma imoc modackecnec nga imocngo wiac herea amma kurumenga kurumenga manau naric enude nga ge yoac modac modac Kebu. Geac faka imocngo wiac herea amma sawau emma hoeng kpesereyunuude.
PSA.57.11	O Anutu, ngicngac afegugec, imocngo kurumenga kurumenga ferahama embeso nga ge kucga nga kibikperagiga faina bangecfu mama bangectoa bangec sokoma fedacbeso.
PSA.58.1	Nemu hania hania, ngeni yoara kpac kecma desi desi ua dindingac mi megecde. Ngeni yoacfu ngicngac yeneac yoac isingising ikohau meandae. 
PSA.58.2	Ngeni herenginango negen negeng mangana arenggekecma maringinango bangecfu yarefaka fingerudeac ua mederema yemmeandae.
PSA.58.3	Ngicngac Anutu ngadehema mangana megecdeac ayemmeande, yeni nonggo heremanaunacngoc sing segema fingecma kecdae. Yeni fingecgecfunacngoc sing segema ikocyoac deandae. 
PSA.58.4	Yeni marasingngina mangana imoc boidzocac marasing mangana isoc ande nga kpate kedzacfongngo kedzaha mefonggeande, yeni ifi isoc andae. 
PSA.58.5	Boidzoc ifiango dzinacngic ubaudumengngina naric mi negenude nga dzinacngicngo ye tobanggema uatoa mema udumeng gombunga meficgeu kpatengo imoc naric mi negenude.
PSA.58.6	O Anutu, geng enacsicngina dumbengnginaunac kpedzamena. O 
PSA.58.7	Geng sueyununa yeni dokungo worama kengande, ifi isoc kembisia. Nga ngicngac yeneng kpindzing tidzamegec moronggeande, yeneng ifi isoc ge negemmana ngic Anutu ngadehema mangana megecdeac ayemmede, yeni tidzameyunubisia. 
PSA.58.8	Geng negemmana yeni gowohahacngo homema hoaeande, ifi isoc hoaebisia. Nga geng negemmana yeni sabacngo yadiseri mi amma nonggo heremanaunac homemea fingecma wenackiwa naric mi henude, ye isoc ambisia.
PSA.58.9	Ngic Anutu ngadehema mangana megecdeac ayemmeande, yeni sabanginagoc me dzangge dzanggea kecgec yeng meicyunuu kpac ambisia. Enang bebedaha gerecngo dzeu fitickema yacande, Anutuac herebungo dzefiticyunuu yeni ifi isoc yacbisia.
PSA.58.10	Yeni kopocsicnginaac turunga ifi fingecyemmeu ngic dindingac yeni imoc hemma sogaigecde. Yeni ngic Anutu wama kopocsic meficgegecdeac ayemmeande, yeneac sacngina tima haningina dzuacgec 
PSA.58.11	ngicngac yeneng degecde, “Foracngoc, ngicngac dindingac yeni angammemenginaac foraya gombunga fingecyemmeude. Foracngoc, Anutu kecde, ye bangecfu desi desi ua mekecde.”
PSA.59.1	O Anutuna, ge ngabafocna yeneac mariunac mesinuna. Ngic nubesonga andae, geng yenearunac onggonnuna. 
PSA.59.2	Yarengic nga ngic sacna hetinggebeso ayemmede, ge yeneac mariunac mesinuna.
PSA.59.3	O Kebu, ni singyoac kpema kopocsic mong mi meficgeai nga yeni ine yagucngoc kekecna meickegecdeac nembima ngonducnema tomai kecdae nga yarengic ngabatoanginagoc yeni nugecdeac negemma yoac dzegedae. 
PSA.59.4	Ni faka mangana mong mi anai nga yeneng ine efaima hama nubeso andae. Ge kic fima ebicna hemma yacma meficnuna. 
PSA.59.5	O 
PSA.59.6	Yeni wenacsoc ama marai anu dzigenema hama kasi isoc taua kpema taonnu hofoc hofoc kengha angandae. 
PSA.59.7	Yeni enacnginausing wiac urunggec maude, imoc hembesena. Yeni enacbibicnginaunac wiac urunggec maude, imoc dzikacac beang isoc. Imoc enara monggoc anu deandae, “Mongngo yoacnina naric mi negenude.”
PSA.59.8	O 
PSA.59.9	O Anutu, ge neac memeserina nga amana seria, imocac ni kic gearu fibade.
PSA.59.10	Anutuna yeng yoac dedzege amma imoc modarude. Ye warainemma kemma sinnu meficnuude. Anutunango sing meficgeu ni firang amma ngabafocna memayunuma yenembade.
PSA.59.11	O 
PSA.59.12	Yeni enacnginaunac yoac mangana mau kopocsicgoc amma sowec nga ikocyoac degecde. Yeni wiac imoc negenggec engena anu imocngo botacngina amma meyunubeso. 
PSA.59.13	Ge herebugango gbokoyunubesena. Oc, ge gbokoyununa kpac andacbisia. Ifi anna bangectoa bangec tegia fekendaeu ngicngac yeneng yofi negenggecde, “Anutungo Yacakowac areng garengyunukecde.” 
PSA.59.14	Yeni wenacsoc ama marai anu dzigenema hama kasi isoc taua kpema taonnu hofoc hofoc kengha angandae. 
PSA.59.15	Yeni yaka meficgegecdeac hofocma kengha amma mi gebecyunuudeu ngaba yombong amma arohogecde.
PSA.59.16	Ni ine kucgaac amma yegec heigembade. Geng neac amana seria nga ebicnasou geac hoannu haba geng sufu sufuamana angkecnec. Ge yoac dedzege amma imoc modackecnec, imocac asoacngoc ubana miacma fakaga imocac ubangerec yegec heibade.
PSA.59.17	O Anutu, ge memeserina nga amana seria, imocac geac dedengerecyegec heibade. Anutu ge yoac nigoc dedzege amma imoc modacnade.
PSA.60.1	O Anutu, ge ngadenunuma kpetotienunuma neneac ngaba annec. O Kebu, ge monggoc mengerenununa. 
PSA.60.2	Ge bangec kpemindzahena usoc meu titing kuneng fingeru goroc goroc andeac geng titinga monggoc mengerena.
PSA.60.3	Ge ngicngacfocga kpendzengtoau fainunuma waing seria gumecnununa neinggac hanititinina goroc goroc anu sicsaucfu kengha aning. 
PSA.60.4	Ngicngac ge eweheiheigoc hoanggugec yeni ine tebemedahaac sinnunac hesicyununadeac firac mong miacna yeni imoc hemma ihai kpedzucnema nanggecde. 
PSA.60.5	Ge ngicngacfocga neneac songo negennec, nga ebicfunac mesiyununadeac neni marifoigango dzikacfu meficnununa firang ambisina. Ge nunumuninaac turunga merennemmena.
PSA.60.6	Anutu ye womongau tacma yoac deserima yofi deec, “Ni firang amma sogaima Sehem ama mederema Sukkotac bangec tume imoc medereba noboha noboha anu ngicngacfocna yemmebade. 
PSA.60.7	Gilecad nga Menasse yeri neac. Efarayim imoc wasai opocna nga Yehuda ye ngictau yasuna. 
PSA.60.8	Mocaw imoc dzuac dzuac sokocna nga ni Edomggaru hanitabena ukuba yunuude amma ni firang amma Peleset bangec arohomiba negenggecde.”
PSA.60.9	Mongngo nigoc kemma taong odaya seria imohai menuma Edom bangecfu hesicnuma kembeso. 
PSA.60.10	O Anutu, gennoc wanunuma ukununudacnec. Ge wasaingicnina yenigoc dzikacfu monggoc mi kengannec.
PSA.60.11	Ngicngo meficnunuude, imoc memefihagoc kpac. Imocac gennoc meficnunuma ngabafocnina yunubesena.
PSA.60.12	Neni Anutugoc namma kuctoaninagoc amma firang annide. Yennoc ngabafocnina mematiti ayemmeude.
PSA.61.1	O Anutu, ge kpakpacna negemma nunumunaac kedzac kpema negenna. 
PSA.61.2	Ni bangectoa bangec tegiau namba woubocna kucmama anu kpacguduae. Ge hesicnuna hoc peperandzi herea mong feracnude, imohai kemma nambisira.
PSA.61.3	Ge neac sufu sufuama. Ngabafocna yeneng nubeso anggec geng amana herea nga seria annec.
PSA.61.4	Ge kporucamagau fainuna ni nasoya nasoya ihai kecbade nga kecbesandua. Ni geac kpegangga bageu sufuma kecbadeac anende. 
PSA.61.5	O Anutu, ni yoac deserima deai, imohai ge imoc negemma ngicngac eweheiheigoc hoangguandae, ge bangec desiyemmenec, imoc ni ifingoc desinennec. 
PSA.61.6	Ge ngictauac kekeha mehereena kifa homac kecbeso amma apangabofora yenembeso. 
PSA.61.7	Anutu, ye geac kicfu nasoya nasoya ngictau tatahau takecbeso. Ge yoac modac modac Kebu amma yoac dedzege amma yoacga imoc modackecnecac amma fakaga imocngo ge negemmana ngictau henggareng ammibeso.
PSA.61.8	Geng ifi anna ni dedeserina imoc wenacsoc modackecma geac kpac kuneng wenaha wenaha heiwayong memibade.
PSA.62.1	Anutungo ebicfunac mesinuu ubaonganango yeac hoannu ruae meficgeude.
PSA.62.2	Ye neac hoc peperandzi seria amma ebicfunac mesinuude. Ye amana seria anu mongngo menuu goroc goroc naric mi amba yeng naric mi meicnuude.
PSA.62.3	Ngeni ngic kuha kpac ngabaac siricfu kpekecdae, imoc wisickebeso. Ngeni sasawango ye kpema bangecfu ukuyombonggebeso andae. Ye oda kuha kpac nga odabisic dzame dzamea isoc nanu ngeni ye memanganegec todinggema makpeudeac negemma kpekecdae.
PSA.62.4	Ye ngickuneng tatahau taru yeni negen negengina arenggema yofi negengandae, “Ye tatahaunac meickebesonga.” Yeni ikocyoac negenggec ngereeu enacnginaunac kenecyoac maande nga herenginango ine sowecyunugecde. 
PSA.62.5	Ni Anutu negensima tomai kecba foraya fingerudeac ubaonganango yeac hoannu ruae meficgeude.
PSA.62.6	Yennoc neac hoc peperandzi seria amma ni ebicfunac mesinuude. Ye amana seria, imocac wiac mongngo menuu goroc goroc naric mi ambade. 
PSA.62.7	Neac memengerec nga eweheihei imoc Anutuarunac haude. Yennoc neac hoc peperandzitoa seria nga ni Anutuac hoannu kemma sufubade.
PSA.62.8	O ngicngac, ngeni nasoya nasoya Anutu negenserima kecbisia. Yeac hoannu kemma sufuma kecnide. Ngeni herenginau wiac sasawa fedacde, imoc ye edebisia. 
PSA.62.9	Ngic mamea yeni ngicngo asu naso mocgu heiandae, imoc wiac ifi. Ngic engena kecdae, yeni firang onga ikoha fifiu kpac angande, ifi isoc andae. Sigeriu faiyunugec yeni ebicngina kpac. Yeni efea yombong nga enacasuac ebic sigeriu yeneac ebic ferahede.
PSA.62.10	Ngeni hodzinnu wiac mema finacgoc anggecdeac mi negensibisia nga yarefaka amma finacnginagoc anggecdeac mi negensima sicsauc amma imocac tomai kecbisia. Ngeni dzofinacngina monggoc nga monggoc anu mekecgecdeu negen negengngina imohai mi faigec febeso.
PSA.62.11	Anutungo naso mocgu yoac yofi deec, imoc atac yohockang anu negenai, “Ni Anutu kuc mingina nga 
PSA.62.12	ni yoac dedzege amma imoc modacbade.” Kebu ge ngicngac tembuc tembuc angammemengina hennegeng amma turunga kpouyemmenade.
PSA.63.1	O Anutu, neac Anutuna, ni ge hofocgukecduae, imoc bangec gbangge gbanggeango dokuac ammiande, ni geac ifi isoc anende.
PSA.63.2	Ni kuc nga eweheiheiga hembadeac kicna aratagau fima genai.
PSA.63.3	Geng yoac dedzege amma imoc modackecnec, fakaga imocngo kekec ferahadeac amma dengeregubade.
PSA.63.4	Ifi anu ni kecbadesoc kenecgubade
PSA.63.5	Geng ubaongana yakaac kuc nga kerehagoc megume ammina wakeu enacbibicnango sogac sogaiac yegec heiu enacnango ge dengereguude.
PSA.63.6	Ni kecnegeng naso amma tofocnacsoc fefenau fema ge negensiguma geac negensikecma feanduae.
PSA.63.7	Gennoc neac memeficngic, imocac geac kpegangga bageu sogaima kecma yegec heigembade.
PSA.63.8	Ubaongana gearu kpeketaheu marifoigango nanggenunade.
PSA.63.9	Ngicngac kekecna kpetotiebeso andae, yeni ine homecamau kemegecde. 
PSA.63.10	Yeni dzikacfu kenggec beangngo feracyunuma kpebucyunuu katekasi yeneng sebingina negecde.
PSA.63.11	Ngictaungo Anutuac sogaiu ngicngac sasawa yeac kpacfu dedeseri deandae, yeneng yeac negenggec engena angande. Ikocngic yeneac enac ine fitec kpegecde.
PSA.64.1	Anutu, ni ebicyoacna edeguba ge ubaudumenna negenna. Ngaba yeneng nubeso andaeac kengecnude. Ge imocac onggonnuna. 
PSA.64.2	Ngic yeneng Anutu ngadehema mangana megecdeac ayemmeu sufu sufuu yoac dedzege angandae. Geng yenearunac mesufununa yeni mi meficnubisia. Yarengic yeni memanganenugecdeac areng faigec ge mesufununa yeni mi meficnubisia.
PSA.64.3	Ngic yeni soe dzumuandae, yeni ifi isoc nedzarangngina dzumugecde. Ngic yeni tebemedaha kpesaima ukuandae, ifi isoc kpesaima yoacngina hodungagoc ukugecde. 
PSA.64.4	Yeni sufuma fema ngic kopocsic mong mi meficgeec, ye wedecandae. Yeni kengecngina kpac kecma bic yombong wedecgecde. 
PSA.64.5	Yeni yarefaka megecdeac negen negeng seria mekecma ning kpema sufu sufuu subangina idegecdeac yoac denegeng angandae. Yeni yofi negemma deandae, “Mongngo naric mi nenenude, kpac.”
PSA.64.6	Yeni mangana dedzege amma deandae, “Neni wiac imoc gombunga yombong arenggedinggac naric annide.” Foracngoc, ngic ubaherenginaac negen negeng, imoc keme kemea yombong, i.
PSA.64.7	Ifi ammagec Anutungo tebea yenearu kpesaima wedecyunuu yeni bic yombong kubecnginagoc amma mayunuude. 
PSA.64.8	Ye nedzarangngina mangana imocngo kpetotieyunuu kpac anggec ngicngac ogofocngina yenengandae, yeni faka imoc hemma hata gigigecde.
PSA.64.9	Ngicngac sasawa yeneng Anutungo faka meec, imoc negensima deyadigec ngicngac sasawa kengec anggecde.
PSA.64.10	Anu ngic dindingac yeni 
PSA.65.1	O Anutu, Tsion taonnu ge eriendzong megembesonga nga geac kicfu namma dedzegeninaac fora modacbisina. 
PSA.65.2	O Kebu, ge nunumuac turunga merengannec. Bangecngicngac sasawa yeni gearu hakecdae. 
PSA.65.3	Neni ngicngac ogofocnina memanganeyunuinggac ebic imocngo memanunuu geng singyoac kpeinggac kopocsicnina wanec.
PSA.65.4	Geng ngic mong meisinggema hoanggema wangecna womonggau kefudeac haude, ngic imoc ye kenehagoc. Neni geac amaac nga womong kpetiacac gombungagoc kecni gebecnunuu kecnide.
PSA.65.5	O Anutu, memengerecnina, ge nunumunina negemma fakaga mi hehena amma turunga merennemmema ebicfunac mesinununade. Bangec tegia fekende, imocac ngicngacfora nga ngicngac kondung ferahema tegiau kecdae, yeni sasawango kekecnginau wiac fora fingerudeac ge negensiguma tomaiga kecgecde. 
PSA.65.6	Ge kucga heina kemeu kucgango tiki meficyunuma tatacnginau faiyununec. 
PSA.65.7	Kondung yeni kunengngoc arohogec ge arongina menomanena ning kpegecde nga kondunggac siri udumengtoagoc kpeande, imoc menomanena ning kpema feude. Ge ngiha ngiha yeneac dzomugerec ifingoc menomanenade.
PSA.65.8	Ge ngicngac negensinggugecdeac kucfaka meannec, imoc ngicngac bangec feracyunudacma tegiau kecdae, yeneng imocac kerectegec anggecde. Geng ama werec wereckengaunac hanahema kemma bangec wenac keme kemeau wisickeude, imohai ubangerec ayemmena ubangerec negemma kunengngoc arohogecde.
PSA.65.9	Ge bangec yugucke kia mima bangec kerehagoc yombong anudeac amminade nga Anutuac doku, imohai doku efea kpac fede. Ge bangec ifi mengerema ngicngac semengngina meficgeyemmenade.
PSA.65.10	Ge kia dena kpema semeng sereau kia kehema semeng homac nadzicmiude. Ge bangec buriric mesorongaina kia kpema bangec meyumeu bangecac semeng sasawa kenehena fora gombunga fingerude. 
PSA.65.11	Ge kifaacsoc semeng homac meficgena imocngo kifaac iraya isoc anude. Geac hanititigaac bangec imoc kerehagoc nga semengtoayagoc. 
PSA.65.12	Bangec kisiu ramaburumakaac bangec imoc kpindzingngo wakedarude. Bangec buma yeni ubangerec heigec kemeu sogac sogai anggecde. 
PSA.65.13	Ramaburumakaac bangec yeni ramaburumaka habu homac wamba isoc heigec kemeu sokodacgecde nga bangec tumia emai imoc semengngo mewakeyunude. Wiac sasawa imoc yeni kpeturanggema arohoma yaiyo kpema yegec heigecde.
PSA.66.1	Bangecfu wiac sasawa, ngeni Anutu dendzerenggema yaiyo kpema
PSA.66.2	yegec heima yeac kpac kuneng heiwayong memima ye oyang boyang memima 
PSA.66.3	yofi debisia, “Geng wiac angannec, imoc wiac engena yombong, imocac kerectegec andimbe. Ge kucga monggoc, imocac ngabafocga geac bageu kecma ngonducnegecde.
PSA.66.4	Bangec sasawango geac kicfu ngocducnema numugemma yaiyo kpema yegec heigendae. Yeni geac kpac kuneng heiwayong memima yegec heidae.” 
PSA.66.5	Ngeni hama Anutungo ua meec, imoc hembisia. Ye bangecngicngac nenanggoc kecma ua bibiagoc meude.
PSA.66.6	Yeng kondung heimerenu bangec kerenga anu ngicngac yeni haningo doku imoc ferecgegec. Ye faka imoc meecac amma nenang sogac sogaigoc kefing. 
PSA.66.7	Ye nasoya nasoya kuhagocngo wiac sasawa garenggema kiwango bangec monnunac ngicngac sasawa yenemma kefude nga kecbesande. Yoackpekpe yeni sebingina mi meembisia. 
PSA.66.8	Ngiha ngiha ngeni Anutunina kenehema
PSA.66.9	Yeng garennunuu gbori kecdae, yenigoc kecni ye haninina garenggeu mong mi tiposockenide.
PSA.66.10	O Anutu, imoc yofiac, ngic yeni silwa isingeandae, geng ifi isoc faitobannu fainunuma isinnununec.
PSA.66.11	Ge uficfu fainununa kemeni ge ebic kuneng witininau faina imoc tofohokefing. 
PSA.66.12	Geng negemmana ngic yeneng orucninau tima kenggec. Neni gerec manau kehema dokuu kemema kening, fora. Nga geng yaguc menunuma amabangec tumiatoau fainununa wiac monggac mi obohonide.
PSA.66.13	Ni womonggau hama sese ohogemma wiac ambadeac dedeseri deai, imoc ambade. 
PSA.66.14	Ni ebicfu kecma wiac ambadeac enacbibicnango yoac deserima deai nga yoac enacnango deai, imocac 
PSA.66.15	ramaburumaka kerehagoc sese negemma gembade. Nga rama ngiwa sese dema ohoma hosuc heima burumaka nga noning ngiwa gemba sese ambeso. 
PSA.66.16	Ngicngac Anutu eweheiheigoc hoanggeandae, ngeni hama yoacna negembisia. Yeng nearu ua meec, imoc edengunuba. 
PSA.66.17	Enacbibicnango ye kunengngoc kpacba nedzarannango ye bic afeheec.
PSA.66.18	Ni ngicngac ogofocna memanganeyunubadeac negen negeng herenau arenggebai dede Kebungo neac kedzac mi kpebac.
PSA.66.19	Amma forangoc, Anutungo negennemma nunumunaac yoac negensima kefec.
PSA.66.20	Ye nunumuna mi ngadehema yoac nigoc dzegeec, imoc mi waec, imocac Anutu keneheni.
PSA.67.1	Anutungo wosoefac anemmema kenecnunuma kicmesuyango nerarannunubeso. 
PSA.67.2	Ifi anna ngicngac bangecfu kecdae, yeni geac haniaga negembisia nga ge ebicfunac mesiyununadeac kuc fegende, bangec monnunac ngicngac botucnginau kecdae, yeni imoc negembisia.
PSA.67.3	O Anutu, ngiha ngiha yeneng afegubisia, yeni sasawango ge yaiyo kpegembisia. 
PSA.67.4	Ge monde mondega kpac kecma ngiha ngiha siric mocguu isingyununade nga bangec monnunac ngicngac sing edzacyununa imoc modacgecdeac yeni ubangerec negemma sogac sogai yegec heigembisia. 
PSA.67.5	O Anutu, ngiha ngiha yeneng afegubisia, yeni sasawango ohecga megembisia. 
PSA.67.6	Anutu ye nenang Anutu. Yeng kenecnunuu bangecngo semeng gombunga meficgenemmeude.
PSA.67.7	Anutungo kenecnunubeso nga ngicngac bangec tegia fekendaesoc, yeni sasawango ye eweheimima hoanggebisia.
PSA.68.1	Anutungo yacma ngabafora yunuu singsararang kpema kecbisia nga yeac modzongina tiande, yeni yearunac worama kendacbisia. 
PSA.68.2	Firangngo hosuc mefiranggeu kengkecde, geng ifi isoc kporacyununa worama kendacbisia. Ngicngac Anutu ngadehema mangana megecdeac ayemmeande, yeni ge negemmana kerecngo gerec wegenahau tacma sisingaiande, yeni ifi isoc Anutuac kicfu sisingaima kpac ambisia.
PSA.68.3	Anu ngicngac dindingac, ngeni ubangerec negemma Anutuac kicfu sogaima kecbisia. Ngeni ubangerec homac yombong negemma sogaibisia.
PSA.68.4	Ngeni Anutuac yegec heibisia, ngeni yeac kpac kuneng heiwayong memima dedengerecyegec heibisia. 
PSA.68.5	Anutungo kpetiac womongau tacde. Ye beging mang ayemmema hotsec ewefocngina homemea yenenggareng ayemmema onggongyunuude.
PSA.68.6	Anutungo ngicngac dzengong amagerec meficgeyemmeu tosofocnginagoc kecgecde. Ye witicngic witicamaunac mesiyunuu yeneng mama kecma wiac monggac mi obohogecde. Yoackpekpe ngic yeni ine bangec dzangge dzanggeau kecgecde.
PSA.68.7	O Anutu, geng warac ngicngacfocga waraiyemmema bangeckisiusing wangecyununa kenggec. 
PSA.68.8	Imohai bangecfu usoc meu Anutu, Sinai bangec gbangge gbanggeac Anutu amma Anutu, Isracelac Anutu, kurumenga kurumenga yeneng geac kicfu kia faigec maec.
PSA.68.9	O Anutu, geng kia faina bangecfu mau dokuac mi obohoing. Ge bangec gbangge gbanggea soc kpema nemmema kuha mina icngo monggoc kpedzienu bangec imoc kerehagoc anec. 
PSA.68.10	Ifi anu kpebunggango bangec imohai kemma tacngisigec. O Anutu, ge wiacga homac fedeac amma ubangerecga imoc mema makpekpea yemmena wiac monggac mi obohogec.
PSA.68.11	Kebungo yoac deu ngicngac homacngo siduc imoc tofohoma dekperagima 
PSA.68.12	degec, “Ngictau yeni wasaingicfocnginagoc bic kemma woradacgec ngicngo dzikacfu firang amma iwai megec ngac yeneng amanginau kecma imoc hendzicma megecde. 
PSA.68.13	Amma dzikacac hepuc amau tacgec yeni neng dzongina silwa nga gol tengging tengging isoc ifiango sebingina soko sokoa feec.” 
PSA.68.14	Anutu kpudamuyagocngo ngictau yunuu singsararang kpegec imohai nomang kia isoc mama Tsalmon tiki semeec.
PSA.68.15	O Basan tikitoa tiki, ge bumaga homac nga herea herec, o Basan tiki. 
PSA.68.16	Tiki bumaga homac nga herea herec, geng nocac kichodung amma Anutuac tikiu kic finec? Anutu yengenaoc tiki yomoc yeac anudeac segerema ye ihai ngictau kecma nasoya nasoya tacyac anude nga ambesande, ge nocac imoc kihodung amma hengkecnec?
PSA.68.17	Anutungo dzikacac keretaha tausenga tausenga mehadac. Ye Sinai bangec wama kpetiac womongau emma kecde. 
PSA.68.18	Geng wi sawau yombong emma witicareng witicyunuma wangecyununa arenggau kenggec. Ngic yeneng ubangerecac wiac genggec. O 
PSA.68.19	Kebungo nasosoc sesehenunuma nanggenunukecde, ye keneheni. Anutu ye memengerecnina. 
PSA.68.20	Anutunina ye memengerec mingina nga 
PSA.68.21	Ye ngabafora yeneac oruc kpedzamema ngic mangana mekecma nasosoc kopocsicnginagoc kecandae, yeneac orucsicngina dzoeagoc hetackeude.
PSA.68.22	Kebungo yofi deec, “Ni ngic imoc Basan bangecfunac merengyunubade nga kondung buya keme kemeaunac meyunuma erebade. 
PSA.68.23	Ifi amba ngeni haningina yeneac sacngo nadzicgecde nga kasifocngina tosea ifingoc yemmegec sacngina aberegecde.”
PSA.68.24	O Anutu, hombanggac habuga arenggoc hagec ngicngac yeneng genggecde. Neac Anutu ngictauna habuya arennu hama kpetiac womongau enu ye henggecde. 
PSA.68.25	Yegec heihei areng yeneng waraima wiac kpegec music fingecande, yeni wisic wisickeau hagec ngacnaroang yeni tambaringngina kpema botucnginau hadae.
PSA.68.26	“Kpebung habutoa manau Anutu kenehebesonga.
PSA.68.27	Benyaming areng yeni areng kapiango enara meyemmeu kendae. Yehuda arennunac ngictau kekecac areng habutoango kecmagec Dzeburung arenggac ngictauac areng nga Naftari arenggac ngictauac areng yeni ifingoc modacyunudae.
PSA.68.28	Anutu ge kucga kpedzucnema efaina. O Anutu, ge kucgaac hania warac mekperagima edzacnununec, imoc monggoc edzacnununa. 
PSA.68.29	Womongga Yerusalainnu tacdeac ngictau yeneng ubangerecac wiac mehama gendae.
PSA.68.30	Yang hania hania dokuac haseng manau kecandae, ge yeneac yoac ngabasiric dena kate burumakangiwa yeni habunginagoc kenggec ngic yeneac burumaka medaha kapia botucnginau kecgec ge gorongina kpebesena.
PSA.68.31	Ngic kuneng yeni Aigita bangecfunac hagec ngic Etiopia bangecfunac yeni maringina bic miacma Anutuaru hagecde.
PSA.68.32	Bangec areng ngictaunginagoc kecdae, ngeni Anutu yegec heimima Kebu yegecfu yaiyo kpemibisia. 
PSA.68.33	Negenggec, yeng kurumenga kurumenga hanahema fingecgec, yeneac witinginau tacma kende. Ye ubaudumenga miacma kunengngoc yombong kpacde.
PSA.68.34	Anutu ye kuhagoc, imoc deyadibesonga. Yeng ngictauac kucgoc amma Isracel ngicngacfora garengyunude. Yeac kuc imoc sawau fedengoc. 
PSA.68.35	O Anutu, ge damu damugagoc amma ge kpetiac womonggau kecnec. Isracelac Anutu ye ngicngacfora gareng anggecdeac kuc nga sebinginaac kuc yemmeude.
PSA.68.35	Anutu keneheni, hallelu Yac.
PSA.69.1	O Anutu, dokungo ubanau erema feracnubeso andeac ebicfunac mesinuna.
PSA.69.2	Ni goteng dzohonnu kemebeso anduae, imohai titiseriac wiac mong mi fede. Ni doku dzohong kunennu kemeba doku tunggbaungngo semenuu
PSA.69.3	memeficac kiackecba kucna kpac anu ngorucbonna gbanggede. Ni Anutungo meficnuudeac kicfifi kecba kicna kundung kpebeso ande.
PSA.69.5	O Anutu, ni kapa ua mekefai, imoc geng negennec nga manganana hania hania, imoc geac kicfu naric mi sufuude. 
PSA.69.6	O 
PSA.69.7	Yeni geac ammanoc deendema anenggec gamenuu imocngo kicmesuna semeu kicmesuna sufukecduae. 
PSA.69.8	Ngic ogofocna yeneng negennenggec ni monnunac isoc anduae nga dacmunafocna yeni negennenggec kuric isoc anduae.
PSA.69.10	Ni kiacma yaka waba yeni detenic anenggec 
PSA.69.11	nga ubamanganggac wamba heiba desusuic anenggec.
PSA.69.12	Ngicngac yeni taonggac sobennu tacma ni dedzomoc anenggec ngic doku seria neandae, yeni neac kiki kpema yegec heiandae.
PSA.69.13	O 
PSA.69.14	Ni goteng dzohonnu kemebaiac meicnuna. Geng negemmana yeni ngabafocna yeneac mariunac mesinuma doku dzohonnunac onggonnubisia. 
PSA.69.15	Doku tunggbaungngo semenubaac kpae heimina. Doku dzohongngo gbokonubaac me tengngo menuma naguya heibaac geng kpae heiyemmena imoc wabisia.
PSA.69.16	O 
PSA.69.17	Ge kicmesuga kingang ngicga nearu mi sufubesena. Ebic witiau yombong kecduaeac ge bic yombong turunga merennenna. 
PSA.69.18	Ge neac wegenac hama bummenuma ebicfunac mesinuma ngabafocna yeneac amma witicfunac mesinubesena.
PSA.69.19	Ngic dedenggbaring anemma game kpekpeu fainugec goiheiheia kpac kecduae, ge imoc negemma ngabafocna sasawa negengyunudacnec. 
PSA.69.20	Yeni dedenggbaring anemma herena kpedzamegecac ubaebictoa meficgema kecduae. Ni negemba goa yeneng neac ubangina manganeudeac dema kic fima mong mi meficyunuma memeseringic hofocyunuma mong mi meficyunuai.
PSA.69.21	Yeni wiac marasing manganagoc nebadeac gumecnuma doku aengagoc nebadeac nenggec.
PSA.69.23	Yeni wiac mong mi henggecdeac kicngina kundung kpebeso amma tinicngina nasosoc dendeng kpekecbeso. 
PSA.69.24	Ge herebuga yenearu kpakena imoc gerec isoc dzema feracyunuma yeneac witiu feu 
PSA.69.25	yeni amabangecngina kisi fingeru ngic mongngo yeneac kporucamanginau mi tacbeso.
PSA.69.26	Geng ngic hanahema yununa yeneng torokpema yunukporac ayemmedae. Geng ngic dzoboya yununa yeneng kpendzengngina monggoc meyadiandae. 
PSA.69.27	Geng yoacfu torokpeu torokpe faiyunubesena, yeni geac memengerecfu mi torokpebisia. 
PSA.69.28	Geng negemmana yeni kpacngina kekecac kibiunac dzuacbesonga amma ngic dindingac kecandae, yeneac kpacarennu mi kpeturanggebesonga. 
PSA.69.29	Ni ine ubaebicgoc kecma kpendzeng kpema kecduae. O Anutu, ge memengerecgango ni onggonnubeso.
PSA.69.30	Ni Anutuac kpac kuneng yegecfu yaiyo kpemima ubangerec memima afeheba 
PSA.69.31	 imocac negenu ngereede. Imocngo burumakangiwaac sese ferahama burumaka baiha nga gbongagoc, imocac sese ferahade.
PSA.69.32	Ngic yeni ogofocngina ebicfu faiyunugec yeneng ubaebicgoc andae, yeninoc imoc hemma ubangerec negembisia. Ngicngac Anutu hofocandae, ngeni herengina kekecgoc monggoc anude. 
PSA.69.33	 ngicngac iwaiac obohokecandae, yeneac nunumu negengkecde, ye ngicngacfora witicamau kecdae, yeni naric mi wayunuude.
PSA.69.34	Kurumeng nga bangec ngeri ye dengereec kondung nga kondung manau wiac sasawa kenghaandae, ngeni ye dengerebisia.
PSA.69.35	Imoc yofiac, Anutungo Tsion ebicfunac mesima Yehudaac taong fekendaemoc monggoc heigboriyunuma amangina meyemmeude. Yeac kingang ngicngacforango tacngisima bangec imoc mema mingina anggecde. 
PSA.69.36	Kingang ngicfora yeneac nambaracfocngina yeneng bangec imoc mema mingina anggec. Ngicngac yeac kpac kuneng songogoc hoanggeandae, yeni ihai kecgecde.
PSA.70.1	O Anutu, ge hama ebicfunac mesinubesena. O 
PSA.70.2	Ngic kpebucnubeso andae, yeni geng negemmana game kpekpeu faiyunugec oboc kpoboc ambisia. Nga memanganenubeso ayemmeande, geng yeni memayununa eweheiheia kpac kecma dzigenebisia. 
PSA.70.3	Ngic yofi denengandae, “Naric yombong, naric yombong.” yeni yenang gameyunuu dzigenebisia.
PSA.70.4	Anu ngicngac ge hofocgudae, yeni geac amma sogaima ubangerec negenggec ngicngac geac memengerecga songogoc hoanggeandae, yeni monggoc nga monggoc yofi debisia, “Anutu ye engenatoa.”
PSA.70.5	Ni ine makpekpea amma iwaiac obohoma kecduae. O Anutu, ge nearu bic hana. Ge memeficna nga ebicfunac yungec yungecngicna. O 
PSA.71.1	O 
PSA.71.2	fakaga dindingac modacma ebicfunac yungecnuna. Ge kedzacga nearu faima ebicfunac mesinuna. 
PSA.71.3	Geng neac hoc peperandzi seria nga sufu sufuamana amma ama seria anembesena. Ge neac hoc peperandzi seria nga amana seria annecac yoac edeyununa ebicfunac mesinubisia.
PSA.71.4	O Anutuna, ge yarengic yeneac mariunac mesinuna. Ngic singkpekpe nga godzungic yeneng menugec geng maringinaunac mesinuna.
PSA.71.5	Kebu, ni negen negensinna gearu faima fora fingerudeac tomai kecduae. Ni hanahema sebigbori kefai kecma yaguc, imoc 
PSA.71.6	Ni nonggo heremanaunac mi fingecmangoc, imohacnac geng naggenuna kefai nga gennoc nonggo heremanaunac meficnunec. Ni nasosoc ge yaiyo kpegembade. 
PSA.71.7	Neac kekecna imoc ngic homac yeneac kicfu wiac kengehagoc yombong nga gombunga kpac, ifi isoc angande, fora. Nga ge sufu sufuamana seria. 
PSA.71.8	Enacnau geac dedengerecngo wakeu asoacnac kemma marai ge eweheihei anggembade.
PSA.71.9	Ni ngickpengeng ambade, naso imohai ge mi ukunubesena nga kucna kpac anu ge ngadenuma mi wanubesena.
PSA.71.10	Ngabafocna yeni neac yoac dema kpebucnubeso amma kpedzucnema denengeng amma 
PSA.71.11	yofi deandae, “Anutungo ngic imoc ngadehema wamanu mongngo naric mi onggonggeudeac nenang ngic imoc kisamma kemma meni.”
PSA.71.12	O Anutu, neac hereau yombong mi kecbesena. O Anutuna, ge bic hama meficnuna.
PSA.71.13	Mesunau nuandae, yeni geng negemmana game kpekpeu faiyunugec kpac ambisia. Ngic memanganenubeso andae, yeni desofoc ayemmegec goiheiheia kpac kecbisia.
PSA.71.14	Ni sifu nasosoc ge negensiguma fora fingerudeac tomai kecma monggoc nga monggoc dengeregubadeac anende.
PSA.71.15	Enacnango fakaga dindingac edeyunuba geac memengerec uagaac kpetengo engena anu imoc naric mi osobade. Ni asoacnac kemma marai imoc dekperagibade.
PSA.71.16	O 
PSA.71.17	O Anutu, ni sebigborinaungoc kecbare geng wiac edekpou anennec nga ni naso yofinenggac kucfakaga wiac engena hemma dekperagima kecduaengoc. 
PSA.71.18	O Anutu, ni kpengeng yegbonnagoc ambade, ge imohai ifingoc mi ngadenuna amma mi wanuna. Ge nigoc kecmana fingecsahe hakecgecdesoc, yenearu ifingoc geac kucfaka engena dekperagiyemmebade.
PSA.71.19	O Anutu, geac fakaga dindingac imocngo wi engkecma kurumenga kurumenga kpesereyunuude. Geng wiac engena mema kecnec. O Anutu, ge isoc mong mi kecde.
PSA.71.20	Geng negemmana ebic nga wiac mangana homac fingecnenu henai nga gennoc megborinuma kekec monggoc nennade. Ge bangec keme kemeaunac monggoc hesicnuna erebade. 
PSA.71.21	Ge kpacna meyadina imoc eweheiheigoc monggoc anude nga ge monggoc meserinuna herena nomaneude.
PSA.71.22	O Anutuna, ge yoac modac modac Anutu. Ni gitana kpema udumeng gombunga megembade. O, ge Isracelac kpetiac ngic, ni gita kpema afeguma 
PSA.71.23	dedengerecyegec heigemma enacbibicnango sogaima arohobade. Ge ubaongana ebicfunac mesinec, imocac dengeregubade. 
PSA.71.24	Ge faka dindingac amma meficnunecac nedzarannango asoacnac kemma marai imoc dekperagibade. Nocac ngic memanganenubeso anggec, ngicngac yeneng yeninoc game kpekpeu faiyunuma wayunugec yeni goiheiheingina kpac anggec.
PSA.72.1	O Anutu, ngictau ye geac desi desifakaga dindingacgoc kefudeac derecgemina. Ge ni, ngictauac medac, fakaga dindingacgoc ambadeac derecgenenna. 
PSA.72.2	Ge ifi anna yeng faka dindingacfu ngicngacfocga yoacngina desibeso nga sing dindingac modacma makpekpea yoacngina desibeso. 
PSA.72.3	Tiki yeneng ngicngac ruae meficgeyemmebisia nga fagang yeneng dindingac kekecac fora meficgeyemmebisia.
PSA.72.4	Ngictauac ngicngacfora tosea makpekpea kecdae, yeni yoacfu nanggeyunuma yoacngina deu firang ambisia. Nga ngicngac iwaiac obohoma eng kecdae, yeni meficyunuma wiac yemmebeso. Ngic mongngo ngicngac ogofora ebicfu faiyunuu ubaebicgoc kecgec ngictaungo hemma kpedzameu kuha kpac ambeso. 
PSA.72.5	Wenacngo feengkefude, ye ifi isoc kekec herea kecbeso. Nga afo fekefude, ye ifi isoc fekecma ngicngac fingecsahengina fekefudesoc kecbeso.
PSA.72.6	Neni semeng uanina mengereni kiango imohai heiande, ye semeng ua ifia isoc amma kiango bangecfu heiu dokuyagoc angkecde, ye bangec ifia isoc ambeso. 
PSA.72.7	Afo imoc nasosoc fekefude, ifi isocngoc ngictauac nasou faka dindingacngo sabayagoc amma ruae kunengtoa fefeseri fekecbeso.
PSA.72.9	Ngabafora bangec kisiu kecandae, yeni yeac kicfu ngonducnema sendung nedzarangnginango aberebisia. 
PSA.72.10	Tarsis bangec nga nuha nuha bangecngina fekendae, imocac ngictau yeneng yeac ubangerec wiac mehama ye mibisia. Arabiaac Saba bangec nga Etiopiaac Seba bangecac ngictau yeneng ifingoc ubangerec wiac mehama ye mibisia.
PSA.72.11	Ngictau sasawa yeneng yeac kicfu ngonducnegec bangec monnunac ngicngac yeni sasawango yeac kingang kpemibisia. 
PSA.72.12	Imoc yofiac, ngicngac iwaiac obohoma kecandae, yeneng ye kpacgec yeng ebicfunac mesiyunuude nga ngicngac makpekpea nga memeficngina kpac kecdae, yeneng kpacgec yeng ebicfunac mesiyunuude. 
PSA.72.13	Ye ngicngac kucmama nga iwaiac obohokecdae, yeneac uba mangang negemma iwaiac obohokecdae, yeneac kekec onggonggeude. 
PSA.72.14	Ye yeneac sacngina negenu engena angkecdeac amma ngic yeneng yarefaka amma ogofocngina ebicfu faiyunugec ubaebicgoc kecgec yeng ebicgoc yeneac kekecngina bummema ebicfunac mesiyunuude.
PSA.72.15	Ngictau ye naso hereangoc kecbeso. Arabiaac Seba bangecfunac ngicngac yeneng gol mema ye mibisia. Yeac tatahoc numuma asoacnac kemma marai ye kenehebesonga. 
PSA.72.16	Bangecfu semeng homac fingeru ngicngac yeneng monggoc yakaac mi obohobisia. Semeng imoc tiki buma bumau mekemmeha anggec Lewanon bangec isoc ambeso. Taong sasawa fekendae, ngicngac yeneng imohai kecdae, yeni kpindzingngo manennu sabayagoc yombong angande, ifi isoc ambisia.
PSA.72.17	Ngictauac kpac kuneng imoc nasoya nasoya feengkecbeso. Wenacngo tatacseri takecde, ifi isoc yeac kpac kuneng deyadigec nasoya nasoya fekecbeso. Yeng bangec monnunac ngicngac sing meficgeyemmeu yeni kenecnginagoc amma yofi debisia, “Ye kenehagoc.”
PSA.72.19	Yeac kpac kuneng imoc kuc nga kibikperagiagoc, imocac nasoya nasoya ye kenehebesonga. Yeac kuc nga kibikperagiango bangeha bangeha sokodacbeso. Imoc fora nga fora yombong.
PSA.72.20	Isaiac medac Dawid, yeac nunumu yofi wisickede.
PSA.73.1	Foracngoc, Anutungo Isracel areng faka gombunga ayemmeude. Ngicngac uba kongaha amma ikoc nga hamangecngina kpac kecandae, yeni faka gombunga ayemmeude.
PSA.73.2	Ni ine hanina pososoc anu tifainggema manubeso anec. 
PSA.73.3	Ngic yoackpekpe angandae nga ngic Anutu ngadehema mangana mebeso ayemmeande, yenemba yeni naric kecma wiac monggac mi obohogec, imohai keracmangang anai.
PSA.73.4	Yeni kpendzengngina kpac eng kecma sebingina kuhagoc anu kucmamea kpac kecgecde. 
PSA.73.5	Ngicngac goa yeni ebicgoc kecandae nga ngic imoc yeneng ine ifi isoc mi kecgecde, kpac. Ngicngac goa yeni kpendzeng kpema kecandae nga ngic imoc yeneng kpendzenga kpac kecgecde.
PSA.73.6	Imocac amma yeni yenanggac negenggec wiac engena angkecde, faka imoc kubu isoc ubahema godzufaka ngakpingina isoc heigecde. 
PSA.73.7	Yeni herenginau negen negeng sicsauc hania hania dzacgoc fema ereu kichabungina ngopic amma yadiande. 
PSA.73.8	Yeni deendema ayemmema yoac mangac manganea dema ngicngac ebicfu faiyunugecdeac ngabasiricfu yoac degecde. 
PSA.73.9	Yeni enacbibicnginango kurumeng demanganema nedzarangnginaunac yoacngo bangec ferecgema kenude.
PSA.73.10	Imocac ngicngac yeni yeneac hoannu kemma yoacngina imoc doku neandae, ifi isoc efea kpac negebec amma 
PSA.73.11	yofi deandae, “Autungo wiac imoc naric mi negenude. Anutu Engenatoa ye wiac ifia naric mi negenude.” 
PSA.73.12	Negenggec, ngic mangana yeni ifia. Yeni nasosoc wiac monggac negengyohoha kpac kecma hiedzongina meyadigecde.
PSA.73.13	Foracngoc, herena garenggeba kongaha feec, fakana imoc uaya kpac yombong anec. Ni kopocsicna kpac kecma marina dzuacba wononga kpac anec, fakana imoc uaya kpac yombong. 
PSA.73.14	Kebungo numengere anengkefu ni asoacnac kemma marai kpendzeng kpekecma asoacsoc kopocsicac amma numengere anenggec. 
PSA.73.15	“Ni yoac ifia dekecbade.” Ni ine ifi debai dede nambaracfocgaac areng tobangyunuma ikoc ayemmema wayunubai. 
PSA.73.16	Nga manganango kuhagoc fekecde, ni wiac imocac hania negentegecbadeac uaya mema negemba osiec. 
PSA.73.17	Amma ni ngade Anutuac womonnu emma noc wiacngo wisic wisickeau fingecyemmeude, ni imohainoc negentegerai.
PSA.73.18	Foracngoc, ge ngic ifia bangec gbafiringau faiyunuma kpetotieyununa kpac andacgecde. 
PSA.73.19	Yeni bic yombong manganema kpac anggecde. Yeni kengectoa amma kpidohogec wiac imocngo meicyunudarude. 
PSA.73.20	O Kebu, ngicngac gau hemma yacma imoc nigecyunuande, yeni ifi isoc. Geng yacma yeni gauac siric andae dema wayununade.
PSA.73.21	Ubaonganango negenghodungaiba imocngo herena biring isoc nendanggeu 
PSA.73.22	ni ubafong amma negen negenna kpac kecma yang yeneng memanganeyunuandae, ni ifi isoc geac kicfu ubakpekpe anggenai, fora.
PSA.73.23	Amma ni sifu gegoc kecba geng marifoinau menunade. 
PSA.73.24	Ge dederecgeyoac nemma garennukecna wisic wisickeau goiheihei anemma heitainuma hoannunade.
PSA.73.25	Kurumennu geng neac areng angkecnec, mongngo kpac. Ni bangecfu ge meficgubadeac anende, wiac monggac mi anende.
PSA.73.26	Sebina nga woubocna yeri kucngira kpac ambeso angandapeu dede Anutu geng neac woubocnaac kuc amma ge nasoya nasoya neac Anutu kecnec nga kecbesannec.
PSA.73.27	Foracngoc, geac hereau kecandae, yeni kpac anggecde nga ngicngac geac kicfu faka forau mi kecandae, ge yeneac kekec herecgena kpac anude. 
PSA.73.28	Nga ni Anutuac wegenac kecba ngereede. Ni 
PSA.74.1	O Anutu, ge nocac wanunuma ukununudacnec? Rama habufocga geac bangecfu kecdimbe, ge nocac herebugango nunuma hosuc isoc kporacnununec? 
PSA.74.2	Ge kpebung habufocga warac yombong menununec, imoc negenna febeso. Neni geangga ngicngacareng annideac geng bummenunuma ebicfunac mesinununec. Geng Tsiontikiu tacannec, imoc negenna febeso.
PSA.74.3	Ngabafocnina yeneng kpetiac womongga kpetotiedacgec amabangec sesuhasac amma ifi feengkecbesande, ge hama imoc hembesena. 
PSA.74.4	Ngabafocga yeni amabangecga kpetiacfu hama kunengngoc arohoma yenang onga hania hania ihai faigec tacde.
PSA.74.5	Yeni nagu wi tacde, imocacsing hama wiac icngo memea imoc nakango heima hembarackedacma 
PSA.74.6	onga marikibi gombunga icngo memea, imoc naka nga hamango hedzamedacgec. 
PSA.74.7	Yeni womongga faigec dzema bangecfu maec amma geac kpac kunenggac amagerec, yeni imoc heidzadzu kpema kpedzamegec bangecfu mau 
PSA.74.8	negemma degec, “Memayunuyombonggenide.” yeni ifi negemma bangecninau Anutuac kpekpeturangama fekendae, imoc sasawa faigec dzedarec.
PSA.74.9	Anu geac faka bibiagoc hengandimbe, imoc monggoc mi hengandimbe nga profete mongngo mi kecde. Ebic imoc noc nasoac kpac anude, imoc nenearunac mongngo mi negende. 
PSA.74.10	O Anutu, ngabafocnina yeneng naso dafiguc detenic anggenggecde? Ngabangic yeni nasoya nasoya geac kpac kuneng ngadeheandae, imoc mi ngereede. 
PSA.74.11	Ge onggongyunuma marigango mi meyununec amma marifoiga segerekecnec, imoc mi ngereede.
PSA.74.11	Ge mariga monggoc mi mesufuma mariga sinema memanganeyununa kpac ambisia.
PSA.74.12	O Anutu ngictauna, gennoc waracngoc kecma kecnecngoc amma ge bangecfu yagucngoc memengerec ua mekecnec. 
PSA.74.13	Anutu ge kucgango kondung kperecgena yohockang anec nga ge doku dzohonggac wasaiyang orucngina kpedzameyununec. 
PSA.74.14	Rewiatang ye wasaiyang oruha homac nga gennoc yeac oruha sasawa kpedzamedacma sebia imoc bangeckisiac yang yeni gumecyununec. 
PSA.74.15	Geng doku kiwa nga doku tunggbaung singngina kpendzicna yeni fingecma hakecdae. Ge doku fefeseri fema hakecgec yeni singngina hedzickena gbanggedacgec.
PSA.74.16	Hadzing nga toforec yeri geac. Geng kperagia amma wenac tatacngirau warac faiyuruna seria nandape.
PSA.74.17	Ge bangecac ma faima meseriyununec. Geng wenac nga kia naso meficyurunec.
PSA.74.18	O 
PSA.74.19	Ni geac kebesac neng isoc anduae, ge kebesacgaac ubaonga onggonggena wasai yang yeneng mi menubisia. Ge ngicngacfocga makpekpea kecdae, yeneac kekec nasoya nasoya mi nigecgubeso.
PSA.74.20	Bangec noboc noboc kundung kundung imoc godzufakango mewakeu homac fede. Ge dzadzahac menec, imocac negensikecbesena. 
PSA.74.21	Ngicngac yeni ngicngac ogofocngina meenti memati ayemmema game kpekpeu faiyunubauac kpae heiyemmena ngicngac makpekpea nga iwaiac obohoma kecandae, yeneng geac kpac kuneng heiwayong memibisia. 
PSA.74.22	O 
PSA.74.23	Ngabafocga yeneng kunengngoc arohogec, imoc mi nigecguu yeneng nasosoc yoackpekpe kunengngoc kpekecdae, ge imoc mi nigecgubeso.
PSA.75.1	Anutu, geac kpac kuneng wegenac fedecac amma ge ohec megendimbe. Ngicngac yeni kucfakagaac negenggec wiac engena angkecdeac imocac yoacsiduc deandae.
PSA.75.2	Ge yofi denec, “Ni monde mondena kpac nga kecma naso mong faiba hau faka angammemengina isinggema desibade. 
PSA.75.3	Bangec nga bangecfu ngicngac kecdae, yeni imohai goroc goroc amma kockpac anggecde. Ni neannaoc bangecac wotungtoa meseriyunuma nanggeyunuma kecduae.” 
PSA.75.4	Ngic yeni yenanggac negenggec wiac engena anu yoac homac osoandae, yeneac yofi debade, “Ngeni ngenanggac negenggec wiac engena angkecde, yoacngina imoc wadacbisia.” Nga ngicngac Anutu ngadehema mangana megecdeac ayemmeande, yeni yoac yofi edeyunubade, “Ngeni kucngina mi miacbisia. 
PSA.75.5	Ngeni kucngina wi kurumennugeng miacma ubangina meemma yoackpekpe kpeandae, faka imoc wadacbisia.”
PSA.75.6	Imoc yofiac, ngic mong ye wenac ere ereaunac me wenac keme kemeaunac bangec kisiunac haude, ye ngic ogea miarudeacsoc mi ande, kpac. 
PSA.75.7	Anutungo desi desi ua mekecma ngic mong memama ngic ogea miarude.
PSA.75.9	Ni nasosoc sogac sogaigoc kecma Yacakowac Anutu yegec heimima dengerebade. 
PSA.75.10	Ngic Anutu ngadehema mangana megecdeac ayemmeande, minginango yeneac kucngina meickeu kpac anu ngic dindingac yeneac kucngina monggoc meenude.
PSA.76.1	Yehuda bangecfu Anutu negengkecdae nga Isracel bangecfu yeac kpac kuneng heiwayong memigecde. 
PSA.76.2	Yeac bedzo tatahau faigec Sareng bangecfu tacde nga amagereha Tsionnu faigec 
PSA.76.3	ye imohai kecma tebemedaha piratac isoc hagec, imoc kpetackema dzikacac kaso nga beang nga noc, imoc sasawa kpetackedarec. 
PSA.76.4	Anutu, geac kuc nga kibikperagi, imoc wiac engena. Tiki yeni wiac engena amma herea herec yeneng nasoya nasoya fekecdae, ge ngictau kucgagoc engena yombong, imocngo yeni feracyunuude. 
PSA.76.5	Ngic ubaherengina kuhagoc kecandae, yeni serima kecma iwai dzikacfu megec goa yeneng firang amma yenang wiacngina wangecyunugec. Ngic kucnginagoc yeni todinggema mama homema fegec nga wasaingic yeni maringina miacgecdeacsoc mi anggec.
PSA.76.6	O Yacakowac Anutu, ge yoac seria ngabasiricfu edeyununa becosi nga ngic witiau tacma kisangyunuandae, yeni mayunuu homema fegec.
PSA.76.7	Geac kengectoa negembesonga. Ge herebu negemmana ngic mongngo geac kicfu nanudeacsoc mi ande, imoc kpac yombong. 
PSA.76.8	Anutu, ge kurumenga kurumenga fekendae, imohai tacma imohacnac desi desiyoacga dena bangecngo kengec amma waickeec. 
PSA.76.9	Ge foraya dede nasoya fainadeac yacnec, imohai ifi fingerec. Ngic yeni ngic ogofocngina ebic meficgeyemmegec yeneng ubaebicgoc kecgec geng ebicfunac mesiyunudacnadeac hanec. 
PSA.76.10	Bangecngic yeneac herebu, imocngo ge dengereguude. Ge herebuac tosea kebanggau dzegena dzikacac wiacga ande.
PSA.76.11	Ngeni 
PSA.76.12	Nocac yeng ngictau medacfocngina yeneac onganginaac kuc meickema bangecac ngictau kengectoa meficgeyemmeude.
PSA.77.1	Ni Anutuaru kunengngoc kpacduae, Anutungo negennudeac seriangoc kpacba.
PSA.77.2	Ni ebicnasou Kebu meficgebadeac uatoa mekecma tofocnac kucmamea kpac kecma marina Kebuaru miackecba ubaonganango memeseriac memefic naric mi meude.
PSA.77.3	Ni Anutu negensiba asoringa anenu ye hennegeng amma negensikecba ongana ebiriude. 
PSA.77.4	Geng kicna tapea miacna gauya kpac kecba herenango ebic meficgedeac enacnaunac yoac mong naric mi ereude. 
PSA.77.5	Ni naso bicngoc feec, imoc negensima kecba kifa bic wisickeec, imoc negemba fede. 
PSA.77.6	Ni yegecna negemba fede, imoc tofocnac negensiba asunango negengising anu herenango imoc hennegeng amma negensiude.
PSA.77.7	“Kebu ye nasoya nasoya wanuma gombunga monggoc mi anenude.” ni negengyohoc amma ifi negemma kecduae. 
PSA.77.8	“Yeng yoac dedzege amma imoc modackecde, fakaya imoc yaguc kpac amma nasoya nasoya kpac andarude. Nga ye yoac deserima deec, imoc yaguc kpac anu nasoya nasoya kpac andarude nga ambesande.” ifi isoc ande.
PSA.77.9	“Anutungo wosoefac anemmeande, imocac nigeckpeec nga ubamangang anemmeande, fakaya imoc ngaba amma kpae heimiec, ifi isoc ande.” 
PSA.77.10	Ifi negemma yofi deai, “O Kebu Engenatoa, ge mariga warac angkefec, ifi isoc monggoc mi amma siriha merennecac ubahodunggoc kecduae.”
PSA.77.12	Geng ua sasawa medacnec, imoc hennegeng amma negensikecma geac kucfakaga engena, imoc ubangerecgoc negensima kecbade.
PSA.77.13	O Anutu, geac sing imoc kpetiac. Nemu mongngo Anutunina mi feraheude, kpac. 
PSA.77.14	Anutu ge mocgungo kucfaka bibiagoc mekecnec. Ge kucuaga ngicngacareng botucnginau mena yeneng imoc bic henggec. 
PSA.77.15	Ge mariga kuhagocngo ngicngacfocga Yacakow nga Yosefac gboricfora bummeyunuma ebicfunac yungecyununec. 
PSA.77.16	O Anutu, doku nga dzohong yeneng warac gemma kengec anggec. Bangec manau keme kemeango gemma dendeng kpeec. 
PSA.77.17	Hoeng yeneng doku kpakegec sawango gbururung heiu tebemedahango piratac heima noboc noboc kpesaiec. 
PSA.77.18	Firang kunengngo amabangec heimerenu imocac manau geac gbururunggac udumengtoa fingerec. Geac piratacngo bangeha bangeha mekperagiyunuu bangecngo kengec amma dendeng kpekecfec. 
PSA.77.19	Geac sing imoc kondungtoa dzongiau kenu singbisicga imoc kondungtoa manau tima kengannec, fora. Nga haniga ongea sifu mi hening.
PSA.77.20	Ge ngicngacfocga Mose nga Aharon yereac mariu faiyununa yereng rama isoc heitaiyunuma wangecyunuoc.
PSA.78.1	Ngicngacfocna, ngeni neac kpoukpouac kedzac faigec enacnaunac yoac mau kedzac faima negembisia. 
PSA.78.2	Ni yoac heima deba, imoc enacnaunac maudeac ande nga wiac warac kundunnu sufu sufuya feec nga wiac ngade fingecbesande, imocac yoac debade. 
PSA.78.3	Esangabofocnina yeni warac yoac degec, imoc kedzacngo negening nga imoc negen negenninau fede.
PSA.78.4	Neni nambaracfocninango imoc negenggecdeac wiac mong naric mi mesufunide nga fingecsahenina ngade feengkefudesoc, yeni edeyununide. 
PSA.78.5	Kebungo Yacakowac areng dederecgeyoac yemmema edeyunuma kpouyemmeec nga Isracel habu dedeseriyoac yemmema edeyunuma kpouyemmeec. Ye esangabocfocnina yeneng nambaracfocngina edekpou ayemmegecdeac edeyunuec. 
PSA.78.6	Fingecsahe ngade feengkefude, yeneng imoc negenggecdeac negenec. Nga nambaracfocngina mi fingecgecngo ngade fingecgecde, yeni imoc negenggecdeac edeyunubesandae.
PSA.78.7	Ifi anggec yeneng Anutu negensima fora fingerudeac tomai kecma yoacngina negemma Anutuac kucfaka bibiagoc mi nigecyunubeso. Yeni yeac nonoyoac tofohoma kecbisia. 
PSA.78.8	Yeni mangesafocngina yeni isoc ambauac ifi anec. Mangesafocngina yeni serima kecma yoackpekpe areng amma herenginango ye seria mi modacgec nga asunginango Anutu wama kecgec.
PSA.78.9	Efrayimgac areng tebe mema kecma dzikac nasou dzigenema woragec. 
PSA.78.10	Yeni Anutungo dzadzahac meec nga yeac dedeseriyoac mi modacma wadacgec. 
PSA.78.11	Yeng wiac bic meec nga kucfakaya bibiagoc edzacyunuu kicnginango imoc henggec, yeni wiac imoc nigecyunudarec.
PSA.78.13	Ye kondung kperecgeu doku tegecma yohockang amma noboc noboc emma serima nanu yeng sing faiyemmeu yeni botuhau ferecgema kenggec. 
PSA.78.14	Yeni wenacfu hoengngo waraiyemmema hesicyunuec nga tofocnac gerecac kperagingo mekperagiyunudarec.
PSA.78.16	Ye doku hocfunac kpeu dokungo doku dzuamagoc maande, ifi isoc mama feec.
PSA.78.17	Ngicngac yeneng imoc henggec, fora. Nga yeni ine yeac uba kpema kopocsic monggoc meficgema bangec kisiu Kebu Engenatoaac yoac kpekecgec. 
PSA.78.18	Yeni songongina yaka siriha monggac ayemmeu imocac serima dekecma Anutu igockema 
PSA.78.19	yoara kpema degec, “Anutungo bangec gbangge gbanggea yomohai yaka meficgenemmeudeacsoc mi ande, kpac. 
PSA.78.20	Foracngoc, ye hoc kpendziru dokutoa nga doku tunggbaung endzirango mama feec. Nga yaka ine naric mi nemmeude, kpac. Ye ngicngacfora yang naric mi meficgenemmeude.”
PSA.78.21	Imocac amma 
PSA.78.22	Yeni Anutu mi negensinggema ye ebicfunac mesiyunuudeac kuctoa femide, imoc mi negenserigec, fora.
PSA.78.23	Nga ye sifu hoeng wi sawau edeyunuma kurumenggac nagu witiu 
PSA.78.24	uaya meu manna yakango kia isoc witinginau mau ngicngac yeneng negecdeac yemmeec. Ye kurumenggac yaka yemmeu nekecgec 
PSA.78.25	yaka efea kpac faiu mau nema kecgec. Bangecngicngo angero yeneac yaka nekecgec.
PSA.78.26	Nga yeng kurumenga kurumenga imohai wenac ere ereaunac firang mong sing meficgemima sueu haec. Ye kuhagocngo saot bigeng imocac firang mong ameaunac hesickema hau ngadeau haec. 
PSA.78.27	Hau sendung homac angande, ye ifi isoc yang homac ukuu kia isoc maec. Neng kpegangnginagoc yeni kpetengina kondunggac sangi isoc anec, yeni kia isoc magec. 
PSA.78.28	Yeng negemmanu neng yeni ngicngac kporucamangina megec nandacgec, imohai mama tacgec. 
PSA.78.29	Ngicngac yeni songonginango noc wiacac anu derecgegec, imoc yemmeecac ngicngac yeneng neng imoc nema negebec anggec. 
PSA.78.30	Songongina imoc mi wisickemanu yaka enacnginau femanungoc 
PSA.78.31	Anutungo ine ngaba ayemmema ngicfocngina kucnginagoc kecgec, yeni kpebucyunuec. Isracelac arengfora yeneng semeng sabayagoc isoc kecgec, yenemma memayunuma kekecngina herecgeu kpac anec.
PSA.78.32	Ye wiac sasawa ifi anu yeneng ine kopocsic meficgemangoc kecgec. Yeng kucfakaya bibiagoc mekefec, imoc fora. Nga yeneng ine imoc wama mi negensinggegec. 
PSA.78.33	Ifi anu ye kekecac wenacnaso faiyemmeec. Imoc naso mocgu asu taigec kpac angande, naso ifi faiyemmeu kpac anec. Yeni kengectoa amma kpidohoma ubaebicgoc kecmagec kifangina kpac anec.
PSA.78.34	Nga Anutungo yunukpebuc anec, yeni naso imohaingoc ubamereng amma herenginango hofocma ye modacgec. 
PSA.78.35	Anutu ye yeneac hoc peperandzi seria nga Anutu Engenatoango bummeyunuma ebicfunac mesiyunuec, yeni imoc negenggec feec.
PSA.78.36	Nga yeni enacnginango ine kerecyoac ammima nedzarangnginango ikocyoac ammigec. 
PSA.78.37	Yeni herengina yearu seria mi feu yeac dzadzahac imoc faka forau mi modacgec.
PSA.78.38	Yeni kopocsicnginagoc kecgec, forangoc, nga yeng sifu yeneac ubea manganeu manganangina wama mi kpetotieyunuec. Ye naso homac ngabaya dzegema herebuya erebacac imoc kpetarimiec.
PSA.78.39	Yeni bangecngicngacsac, ye imoc negenu feec. Yeni ngicngo asu taiu erema kemma monggoc mi dzigeneande, yeni ifiasac.
PSA.78.40	Yeni bangec kisiu kecma naso homac yombong yeac yoac kpema bangec gbangge gbanggeau ubaebic fingecmiudeac ammigec. 
PSA.78.41	Ifi ammima Anutu monggoc nga monggoc faitobannu faima Isracelac Kpetiac Ngic heremiac miac ammikecgec.
PSA.78.42	Ye kuc mingina, imoc mi negensigec nga yeng ngaba yeneac mariunac bummeyunuma mesiyunuec, wenac imocac mong mi negensigec. 
PSA.78.43	Ye Aigita bangecfu ngic yeneng negensinggegecdeac kucfaka mi hengena meficgema Soang manennu kucfakaya bibiagoc hania hania mekefec, yeni naso imoc mong mi negensima kecgec. 
PSA.78.44	Yeng dokutoangina merenu sac andacgec yeni doku imohai negecdeac osigec. 
PSA.78.45	Mogoc enaragoc areng kuneng yombong sueyunuu botucnginau hama neyunudacgec nga sepeng homac sueyunuu kpetotieyunugec. 
PSA.78.46	Ye semengngina kpembong gumecyunuu nedacgec uanginaac semeng imoc ipua gumecyunuu nedacgec. 
PSA.78.47	Ye nomanggbomea kia isoc faiu waing uanginau mama imoc kpetotieu kpac andaru nomang sueu nomangngo figi icnginaac gbomea dzedarec. 
PSA.78.48	Yeng negemmanu nomanggbomea kia isoc burumakanginaac witiu mama memanganeyunudaru gbumparandang kiafirangagocngo rama nga noning memanganeyunudarec.
PSA.78.49	Yeac ngaba imoc gerec dzeande, ifi isoc dzeu ye witiha mesiu yenereec. Ye herea buu mangananginaac amma ubea hodungaiu ubaebic kuneng mema kpetotie uaac angero habunginagoc sueyunuu hagec. 
PSA.78.50	Ye herea buu imocac singa meficgema homefunac mi onggongyunuec. Ye kekecnginau homecac kpae mi faima hafei manganaac enarau faiyunudarec. 
PSA.78.51	Ye Aigita yeneac warac nambaracfocngina kpebucyunudarec. Ye Hamgac esangabo kporucamanginau kecgec, yeneac kucnginaac waracmedacfocngina sasawa kpebucyunudarec.
PSA.78.53	Ye yenenggareng ayemmema onggongyunuma hesicyunuu yeni kengeha kpac kecmagec kondungngo ngabafocngina semeyunuec.
PSA.78.55	Yeng yeni hagecdeac amma bangec monnunac ngicngac Anutu mi negemmidae, yeni kporacyunuu kenggec bangec imoc Isracel kisi medereyemmeu yeni amagerecngina ihai feudeac kporucamanginau faiyunuu tacgec.
PSA.78.57	Yeni mangesafocngina warac angkecgec, ifi isoc Anutu wama ye mi negensinggegec. Ngic yeni tebe gbaring gbaring kpesaigec dindingac mi kengande, yeni ifi isoc ihai nga ihai kenggec. 
PSA.78.58	Yeni nemu yeneac arata hania hania tiki bumau meyunuma Anutu woseau mema ngaba meficgemima nemunginagoc kecma yeac keracmangang meficgemigec.
PSA.78.59	Anutungo imoc negemma herebu kuneng fingecmiu Isracel habu wayunudarec. 
PSA.78.60	Ye amagereha Silo fekefec, imoc wama kporucwomonga ngicngac yeneac botucfu tarec, imoc ifingoc wama 
PSA.78.61	kuhaac katapa wama ngaba yeneac mariu faiu yeneac witicamau feec. Yeng kuc nga kibikperagia wama ngaba yeneac mariu faiu feec. 
PSA.78.62	Ye yengena ngicngacfora herebu negengyemmema wayunuu ngic yeneng dzikacac beangngo kpebucyunugec.
PSA.78.63	Gerecngo sebigbori medacfocngina yonohou homegec naroangfocngina ngiha kpac kecma memeturanggac yegecngina mong mi heigec. 
PSA.78.64	Ngic yeneng womonggarengfocngina dzikacac beangngo yunuma kpebucyunugec enengfocngina yeni kiac ubamangang anggecdeacsoc mi anggec.
PSA.78.65	Anu ngicngo gauunac yacandae, Kebungo ifi isoc amma yarec. Ngic seria mongngo waing dokuac kucfu arohoande, ye ifi isoc arohoec. 
PSA.78.66	Ye ngabafora yunuma firang amma game kpekpeu faiyunuu nasoya nasoya ifi kecgecde nga kecbesandae.
PSA.78.67	Ye Yosefac kporucama ngadehema Efrayimgac areng mi meisinggema 
PSA.78.68	Yehuda areng meisinggeec. Ye Tsiontikiac songo negendeac imoc meisinggema 
PSA.78.69	womong kpetiac meec imoc kurumenga kurumenga wi fekendae, yeni isoc anec. Ye bangec meficgema faiu feengkecbesande, womonga kpetia ifi isoc meec.
PSA.78.71	Ye Yacakowac areng garengyunuma yeng waraiyemmeudeac faima Isracel habu garengyunuudeac ye faiec. Meisinggeu yeng rama nonggo medac yenenggareng ayemmekefec, ua imoc wama Anutu yengena ngicngacfora garengyunuec. 
PSA.78.72	Dawidac hereu ikoc nga hamangec mong mi feu yenenggareng ayemmema negen negenggoc uaya mema mariango garengyunuma wangecyunuu kecgec.
PSA.79.2	Yeni geac kingang ngicngacfocga kpebucyunuma farengngina koec koec nga huntoc yemmegec imocngo yeneac yaka anu neyunugec. Yeni geac ngicngac kpetiac kpebucyunuma sebingina imoc bangecfu yang kecdae, yeni yemmegec negec.
PSA.79.3	Yeni sacngina hetinggegec imocngo Yerusalaim fekendeu doku isoc nedzima feu farengngina tonggoudeac areng mong mi kefec. 
PSA.79.4	Ngicngac nenigoc wegenac kecandae nga oronnunuma kecdae, yeneng deendema anemmema dzomorenemmedae.
PSA.79.5	O 
PSA.79.6	Bangec monnunac ngicngac yeneac witinginau herebuga hetinggena mau nga bangec areng goa yeni geac kpac kuneng mi kpacandae, ge herebuga yenearu kpakena mau. 
PSA.79.7	Yeni Yacakowac areng yaka isoc gbokoyunuma amabangecnina kpetotiegec kisi fede.
PSA.79.8	Mang esafocninango kopocsic meficgegec, geng imocac mi negenna feu nga ge imocac turunga mi kpounemmena. Yeni memanunugec wiac sasawa obohoyombonggedimbeac neneac ubaga manganeu bic yombong hama sinnu meficnununa.
PSA.79.9	O Anutu memengerecnina, kpacga imoc kuc nga kibikperagiagoc, imocac meficnununa. Ge kpac kunenggaac amma ebicfunac mesinunuma kopocsicnina wana.
PSA.79.10	Bangec monnunac ngicngac Anutu mi negemmidae, yeneng yofi debau, “Ngeni Anutungina mong mi hendimbe, kpac.” yeni ifi degec negemba naric mi ande. Ngic yeneng kingang ngicngacfocga sacngina kpakegec, imocac turunga bangec monnunac ngicngac yenearu kpouyemmena neni kicninango hemma nambisina. 
PSA.79.11	Witicngic asoringa ayemmede, yeneac ebicnginango gearu hasikeu imoc negembesena. Ngic yeneng ngic ogofocngina homegecdeac bic desiyunugec geng hama kuctoagango onggongyununa. 
PSA.79.12	O Kebu, ngicngac nenigoc wegenac kecdae, yeni ge deendema anggenggecac kopocsicnginaac turunga naso seweng kekecnginau kpouyemmena.
PSA.79.13	Ifi anna neneng ngicngacfocga nga rama habufocga anni geng garennunukecna, neni nasoya nasoya ge eriendzong megennide. Nga fingecsahenina ngade feengkefudesoc, yeneng fingecma nenigoc torokpema ge ifingoc dedengerec anggengbesandae.
PSA.80.2	Ge Efrayim areng nga Benyamin amma Menasse areng, yeneac kicfu kucga hafoangoc heina kemedaru hama ebicfunac mesinununa. 
PSA.80.3	O Anutu, geng monggoc mengerenununa komoc kpenideac kicmesugango mekperaginununa.
PSA.80.4	O 
PSA.80.5	Geng kickumanina gumecnununa imocngo yaka nga dokunina ande. 
PSA.80.6	Geng sing meficgena ngicngac wegenac kecdae, yeneng desofoc anemmeandae nga ngabangic yeneng detenic anemmeandae.
PSA.80.7	O Anutu, kurumenggac wasaiareng kunengngina, ge monggoc mengerenunuma kicmesugango nerarannununa komoc kpebisina.
PSA.80.8	Gennoc neni waingkomoha isoc Aigita bangecfunac menunuma hanec. Ge bangec monnunac ngicngac mi negenggudae, yeni kporacyununa woragec neni bangec imohai waing isoc homecnununa kecdimbe.
PSA.80.9	Ge waing ic imocac bangec memengere amma homecna ye bangec imohai godea mema kemema fingesahe amma bangec sokodarec. 
PSA.80.10	Sokodaru fawango tiki fekendae, imoc semeyunuma nokumuc meficgeyemmema yomondzoc ic fawatoanginagoc ifingoc kperacyunuu yeni imocac bageau nanggec. 
PSA.80.11	Ye fawa sinema imocngo kemma kondungtoanina meficgeu sera sinema Eufarata dokutoa kpeseregec.
PSA.80.12	Anu ge odaya hembarackenec, imoc negenni naric mi ande. Ge ifi anna titinga fingeru ngicngac yeneng imohai ferecgedacma ic imocac fora sicsauc mesinec anggecde. 
PSA.80.13	Nga kateberec ngiwa yeneng godea suruhegec manennu yang yeneng seraac kiwa kirecgenec angandae.
PSA.80.14	O Anutu, kurumenggac wasaiareng kunengngina, ge monggoc nenearu dzigenema nenenna. Ge kurumennunac kicga fina mau nenemma waing ic yomocnec henggareng ambesena. 
PSA.80.15	Gennoc ic komoha imoc marifoigango homecnec. Gennoc medacga imoc gegoc kefudeac garenggena yadiseri anec. 
PSA.80.16	Ngic yeneng waing icga imoc kperecgema gerecfu faigec dzeu geng fingecyemmema yoac ngabasiricfu edeyununa yeni manganema kpac ambisia.
PSA.80.17	Gennoc ngicga meisinggena kuhagoc anudeac amminec, yeng marifoigau tacmanu marigango nanggebesena. 
PSA.80.18	Ge ifi anna neneng monggoc mi ngadegunide, kpac. Geng megborinununa geac kpac kuneng kpacma afegunide. 
PSA.80.19	O Anutu, kurumenggac wasaiareng kunengngina, ge monggoc mengerenunuma kicmesugango nerarannununa komoc kpebisina.
PSA.81.1	Anutu ye kucnina. Ngeni dendzerenggema yegec heimima Yacakowac Anutu sogac sogaigoc arohoma oheha memibisia. 
PSA.81.2	Ngeni tambaring nga gita amma kurere kpema udumeng gombunga meficgema yegec heibisia. 
PSA.81.3	Afo gboria mau nga nasotoanina afo dzongiau trampet fifigec arohobeso.
PSA.81.4	Anutungo Isracelac singyoac ngemmeec. Yacakowac Anutungo yoac ifi deseringemmeec. 
PSA.81.5	Anutu yengenaoc Aigita bangecfu kemma dzikac kpema firang anec, imohai dederecgeyoac imoc Yosefac areng yemmeec.
PSA.81.5	Ni ubaudumeng nga yoac warac mi negengkefai, imoc naso imohai negenai.
PSA.81.6	Negemba yofi deec, “Ni fuanginaunac ebic mesima maringinaunac uaac sakac ebira meickeba 
PSA.81.7	ngeni ebicnginagoc kecma kpacnugec ebicfunac mesingunuai. Ni hoennu gbururunggac manau sufuma yoacnginaac turunga merengngemmema Meriwa doku imohai faitobannu faingunuyai.” 
PSA.81.8	“O ngicngacfocna, ngeni kedzac faigec goroyoac edengunuba. O Isracel habu, ngeni neac yoac negembisia. 
PSA.81.9	Ngeni anutu furia mong mi mekecbisia nga bangecareng goa yeneac anutu fafoc mi heimibisia.
PSA.81.10	Ni ngeneac 
PSA.81.11	“Ngicngacfocna ngeneng ine ubaudumennaac kedzac mong mi kpegec, kpac yombong. Isracel areng ngeni wanuma neac yoac mi tofohogec. 
PSA.81.12	Imocac wangunuba ngeni ubaseringinagoc kecma ngenang negen negeng modacgec.
PSA.81.13	O ngicngacfocna, ngeni neac yoac modacma kedzac kpebau, imocac yombong anende. Nga Isracel ngeneng neac sing modacbau, imocac homac anende. 
PSA.81.14	Ngeni ifi ambau dede neng ngabafocngina bic memayunuma marinango singngina hedzickebai.”
PSA.81.15	“Ifi amba ngicngac 
PSA.81.16	Ifi kefu Isracel areng, ni wit yaka gombunga ngemmeba nebau nga ni hoc peperandziac kukundzau meficgema ngemmeba nebau.”
PSA.82.1	Anutungo anutu hania hania yeneac adzoc adzorotoau enara amma tatahau anutu hania hania botucnginau tacma isingyunuma yoacngina desima 
PSA.82.2	yofi dede, “Fakangina yomoc mi ngereede, ngeni sing dindingac wama ngic yoacngina desiandae. Ngeni monde monde angandae nga ngic Anutu ngadehema mangana megecdeac ayemmeude, ngeni yeni meficyunukecdae nga fakangina imoc mi wisickede, kpac.” 
PSA.82.3	“Ngeni ngic kucmama nga beging kecdae, yeneac yoac sing dindingac modacma desibisia. Ngicngac ogofocngina ebic witiau kecma wiac sasawa obohokecdae, ngeni yenenggareng ayemmema yeneac yoac sing dindingacfu desibisia.
PSA.82.4	Ngic Anutu ngadehema mangana megecdeac ayemmeande, yeneng ngicngac kucmama nga iwaiac obohoma kecandae, yeni meyunugec ngeneng meficyunuma yeneac mariunac mesiyunubisia. 
PSA.82.5	Yeni ine wiac mong mi negemma wiac naric mi negentegecma kundung manau kengkecdae. Ifi anu bangecac titiseri sasawango goroc goroc andae.”
PSA.82.7	“Foracngoc, ngeni bangecngic homeandae, ifi isoc homegecde. Ngictauac medacfoc, ngeni ngictau yeneac nambaracfocngina sasawa mayunuande, ngeni ifi isoc mangunuude.”
PSA.82.8	O Anutu, bangeha bangeha ngicngacareng sasawa yeni geac. Imocac ge yacma bangecfu desi desi uaga mebesena.
PSA.83.1	O Anutu, ge mi waickena amma kedzacga mi kpefonggena, o Anutu, ge eng mi tacna. 
PSA.83.2	Henna, ngabafocga yeni kpeborongtoa kpedae nga ngic ubango ukugudae, yeni orucngina miacma nandae. 
PSA.83.3	Yeni geac ngicngacfocga tobangyunugecdeac negemma areng faima yoac dedzege andae. Geng ngicngacfocga nenenggareng amma onggonnunuannec, yeni neninoc memanganenunubeso amma 
PSA.83.4	dedae, “Hagec, nenang Isracel bangec areng meicyununi kpac andacbisia nga ngicngac yeneng Isracel kpacngina monggoc mi negenggec febeso.”
PSA.83.5	Yeni uba mocgu amma yoac dedzege amma Isracel memanganegecdeac dzadzahac mekecdae. 
PSA.83.6	Ngic imoc Edomgac areng kporucamanginau kecandae. Yeni Ismacelac areng nga Mocaw areng amma Hager, yeac areng. 
PSA.83.7	Yeni Gewal nga Ammon amma Amalekngic. Yeni Pelisti bangecac ngicngacareng nga Tsor taonnunac hagec 
PSA.83.8	Assur habu ifingoc yenigoc torokpeyunudau. Yeni kucnginagoc amma Lotac gboricfora yeni nonggo tacyemmedae. 
PSA.83.10	Geng warac Endor amau ngic kpetotieyununa farengnginango bangecfu kerac isoc hoaema kpac anggec. 
PSA.83.11	Ge ngickunengngina meyununa Orew nga Dzecew yeri manganeec, ifi isoc ayemmema ngictau yeneac medacfocngina kucnginagoc sasawa meyununa yeni Dzewa nga Tsalmunna ayecmenec, yeni ifi isoc ayemmebesena. 
PSA.83.12	Nocac yeni degec, “Neni Anutuac manengbangec meni imocngo nenang ambeso.”
PSA.83.13	O Anutuna, geng ngic ifia meyununa sendungngo firannu yerecgeande, ifi isoc yerecgebisia. Ngic yeneng padi seuha firangngo mefiranggeande, ifi isoc mefirangyununa. 
PSA.83.14	Nga gerecngo ickate dzeande nga gerecborangngo tikiu fekengkecma bangec faiu dzeande, ge ifi isoc amma 
PSA.83.15	kiafiranggango kisangyunuma firangngo kuneng kpeu kengectoa meficgeyemmebesena.
PSA.83.16	O 
PSA.83.17	Yeni geng negemmana gameyunuu nasoya nasoya negeng manganggoc kecgec imocngo nasosoc mebucyunuu ngicngac yeneng wayunugec kpac ambisia. 
PSA.83.18	Geac kpac kuneng imoc 
PSA.84.1	O 
PSA.84.2	, ni ongaasunango geac womong sobenggaac ammiu imohai kebadeac homema kecde. Ni heresebinango Anutu kekehagoc, yeac sogac sogai yegec heide.
PSA.84.3	Dzinuc nengbisic ye ifingoc amea meficgeande nga dzibirarec ye medacfora fingecgecdeac negemma faeha geac aratagau heide. O 
PSA.84.4	Ngicngac geac amau kecdae, yeni kenecnginagoc amma yeni nasoya nasoya dengereguma yegec heigengkecdae. 
PSA.84.5	Ngicngac yeni kucngina gearu fede, yeni kenecnginagoc amma yeneac herenginau Tsionggac singtoa modacma Tsionnu kenggecdeac ayemmeude.
PSA.84.6	Yeni Bakaac kickuma kperemennu ferecgema kengkecmagec dokukiwa homac imohai fingecgecde. Nga semeng homec homecnasoac kia kpema doku dzohongngo bangec imoc mewakeude. 
PSA.84.7	Yeni kuc meficgema kuc monggoc nga monggoc torokpema mema kengkecma anutu hania hania yeneac Anutu Tsionnu henggecde.
PSA.84.8	O 
PSA.84.9	O Anutu, ge kasonina henna. Ge ngic kerecngo nadzicminec, yeac kicmesuya henna.
PSA.84.10	Imoc yofiac, ni geac sobenggau uameme mocgu kecbade, imocngo ama goau uameme tausengngoc kecbai, imoc ferahade. Ni Anutunaac nagugareng nambeso anende nga ngic Anutu ngadehema mangana megecdeac ayemmeande, yeneac kporuc amanginau naric mi kecbade.
PSA.84.11	Nocac 
PSA.84.12	O 
PSA.85.2	Ngicngacfocga yeneng ngicngac ogofocngina memanganeyunugec, fora. Nga geng imoc wama kopocsicngina sasawa wayemmenec. 
PSA.85.3	Ge herebuga wama ngaba gereagoc angkecnec, imoc wadacnec. 
PSA.85.4	O Anutu memengerecnina, ge monggoc mengerenununa. Nga neni wosogau meing, imoc monggoc mi negensina.
PSA.85.5	Ge neni nasoya nasoya ngaba anemmekecma fingecsahenina fekefudesoc, ge yeneac herebu ifingoc negengkecnade, imoc henni mi ngereede. 
PSA.85.6	Ngicngacfocga neneng desogai anggenni ngereede. Ge imocac sifu kekecnina monggoc heigborinemmebesena.
PSA.85.7	O 
PSA.85.9	Foracngoc, yeac kuc kibikperagiagoc bangecninau fekefudeac amma yeng ngicngac yeac eweheiandae, yeni yenemma ebicfunac mesiyunuude.
PSA.85.10	Anutungo yoac dedzege amma imoc modackecde, faka imoc nga yoac modac modacfaka yereng meficemeec dindingac kekec amma ruae kekec yereng titikokoc angemeecde. 
PSA.85.11	Yoac modac modac faka, imocngo bangecfunac nemonggema ereu dindingac kekecngo kurumennunac fiu maude.
PSA.85.12	Fora, 
PSA.85.13	Dindingac kekecngo waraimima yeac haniaac sing mengeremiude.
PSA.86.1	O 
PSA.86.2	Ni geac enac tofoc tofohoga nga ge neac Anutuna. Ge imocac kekecna onggonggena. Ni geac kingang ngicngo negenseriguma kecduaeac ebicfunac mesinuna. 
PSA.86.3	O Kebu, ni asoacnac kemma marai gearu kiackecduaeac ge neac ubaga manganeu. 
PSA.86.4	O Kebu, ubaongana memiacma gearu faiduaeac ubaonganaac ubangerec meficgenenna.
PSA.86.5	Ge gombunga anemmema kopocsic wanemmenade. O Kebu, geng yoac dedzege amma imoc modackecnec. Nga ngic yeneng hofocgugec geng faka imoc modacma wiac gombunga efea kpac ayemmenade.
PSA.86.6	O 
PSA.86.7	Geng turunga merennennadeac ebicnasonau kpacgubade.
PSA.86.8	O Kebu, anutu hania hania kecdae, yeneac botucfu mongngo ge isoc mi kecde. Anu geng ua mekecnec, ua ifi isoc mongngo mi mekecde, kpac.
PSA.86.9	O Kebu, ge bangeha bangeha ngicngacareng meficyununec, yeneng gearu hadacma kicgau fafoc heigemma hama geac kpac kuneng heiwayong memigecde. 
PSA.86.10	Ge mocgungo Engenatoa kecma faka bibiagoc mekecnec amma geng Anutu.
PSA.86.11	O 
PSA.86.12	O Kebu Anutuna, ni heregoc ge ubangerec megemma geac kpac kuneng nasoya nasoya heiwayong memibade nga memibesandua. 
PSA.86.13	Geng yoac dedzege amma imoc modackecnec, ge imoc anenna hemba wiac engena ande. Kekecnango emu homecamau feu gennoc kekecna imohacnac mesina ereec.
PSA.86.14	O Anutu, ubakpekpe ngic yeneng yacma nubeso anggec yarengic yeni habutoagoc hama kpebucnubeso andae. 
PSA.86.15	O Kebu, ge Anutu ubamangang nga wosoefac mingina. Ge ngaba bic mi annade nga geng yoac dedzege amma imoc modackecnec, fakaga imoc wiac engena. Ge yoac modac modacac Kebu nga faka imocngo wake wakea fegende.
PSA.86.16	Ge nearu dzigenema neac ubaga manganeu. Ge kingang ngicga kuc nemma kingang ngacgaac medac, imoc ni, ebicfunac mesinuna. 
PSA.86.17	, geng meficnuma meserinunade. Ge imocac ngic ubango ukunudau, yeneng geac fakaga hemma gameyunuudeac geng neac negenna ngereeande, imocac ma mong edzacnubesena.
PSA.87.2	 Tsionggac nagutoaac songotoa negemma Yacakowac ama noboha yeneac songo ifi mi negenude. 
PSA.87.3	O Anutuac taong, geac yoacsiduc imoc damuyagoc. 
PSA.87.4	“Bangec areng goa ni negennudae, imoc kpacyunubade, Rahaw nga Bawel amma Pelisti yeneac bangec nga Tsor amma Etiopia, yeneng deandae, ‘Ngic yomoc ye ihai fingerec.’ ” 
PSA.87.5	Engenatoango ye tatahau Tsionnu faiu seria tarudeac amma Tsion manaungoc degecde, “Ngic yomoc amma ngic imoc, yeni imohai fingecgec.” 
PSA.87.6	 bangec areng yeneac kpacngina kpedzucnema arengyunuma yofi ohoude, “Yomocngo ihai fingerec.” 
PSA.87.7	Yegec fedefedeac ngicngac sasawa yeneng yegec yofi dema heiandae, “Neac dokudzohong sasawa yeni Tsionnu tacdae.”
PSA.88.1	O 
PSA.88.2	geng nunumunaac kedzac kpena nga kiacnango gearu hau negenna.
PSA.88.3	Ubaonganango ebic wakeyombonggeu kekecnango homecama bic mewegenede. 
PSA.88.4	Yeni neac yofi negendae, “Ye ngic bic homegec, yeni isoc ande.” Ni ngic kucngina kpac, yeni isoc anduae. 
PSA.88.5	Ngic wayunuma homec yeneac botucfu faiyunuandae, yeni isoc feduae. Yeni ngic kpebucyunuma kicsereu faiyunugec fedae, ifi isoc anduae. Ge ninigec meficgema neac monggoc naric mi negenna fede, ni ifi isoc anduae. Ge ngic marigaunac meicyunuma monggoc mi garengyununa kpac angandae, ni ifi isoc anduae.
PSA.88.6	Ge teng mana keme kemeau kicsere menuma kundung dzic manau fainunec. 
PSA.88.7	Geac herebungo neac witiu emma mepetannuma kondungsiri isoc semenuna kucna kpac anec. 
PSA.88.8	Geng ifi anenna ogofocna yeni imoc hemma ngadenuma neac ebic hemma kengectoa amma kpidohoma nandae. Ni witicfu ifi kecduaeac naric mi worabade. 
PSA.88.9	Ni ubahodunggoc kecba kicna kundung kpebeso ande. O 
PSA.88.10	Ni homebeso anduae nga ge ngic homemea yenearu kucfaka bibiagoc mi menade, kpac. Homegec yeneng onga amma naric mi yacgecde nga yeni eriendzong naric mi megenggecde. 
PSA.88.11	Geng yoac dedzege amma imoc modackecnec, ngic kicsereu fedae yeneng yoac imoc mi dekperagiandae nga ge yoac modac modac Anutu, imoc homecamau naric mi deyadigecde. 
PSA.88.12	Kundung manau geac kucfaka bibiagoc naric mi negenggecde. Nga geng meficyunuma ebicfunac mesiyunuannec, imocngo ninigec amau naric mi fingectegerude.
PSA.88.13	O 
PSA.88.14	O 
PSA.88.15	Ni sebigborinaungoc kpendzenggoc kecma homecfu heima kefai. Ge kengec efea kpac meficgenenna kpidohoma ubaebicgoc amma memeficna kpac kecduae. 
PSA.88.16	Geac herebungo semenuu kengec efea kpac gearunac meficgema kengecnuu manganema kpac anai. 
PSA.88.17	Geac kengectoa imocngo asoacnac kemma marai doku tunggbaung isoc yadima oronnuma noboc nobocnac hama semenukefu 
PSA.88.18	geng negemmana songo ogona nga arengfocna yeni sasawango wanuma ngadenugec kundungngo tosoyombonna ande.
PSA.89.1	O 
PSA.89.2	Ni yofi deba, “Geng yoac dedzege amma imoc modackecnec, fakaga imoc nasoya nasoya faina fekefude. Ge yoac modac modac Anutu. Kurumenga kurumenga nasosoc fefeseri fekecdae, ifi isoc geac fakaga ifingoc fekefude.”
PSA.89.3	Geng yofi denec, “Ni ngicna Dawid meisinggema yegoc dzadzahac meba ye kingangngicna anu yofi deserima edeai, 
PSA.89.4	‘Ni geac gboricfocga tatacnginau faiyunuba yeneng nasoya nasoya seria tacgecde. Yeni fingecsahengina fekefudesoc ngictau tatacfu tacma ua imoc torokpeu torokpe medacgecde nga medacbesandae.’ ” 
PSA.89.5	O 
PSA.89.7	Kpetiac areng yeneac adzoc adzorou tacandae, yeneng yofi negengandae, Anutu ye damu damuyagoc. Ye engenatoa amma yeng kurumenggac areng ye yerecgema nandae, yeni feracyunuu yeneng yeac kengec homac angandae.
PSA.89.8	O Anutu, kurumenggac wasaiareng kunengngina, 
PSA.89.9	Kondungngo kpeborong kuhagoc kpeu geng mingina amma kuha memana siri kuneng kpeu mengisiyununade. 
PSA.89.10	Ngic yeneng ngic goa yunuma memanganeyunugec, ge ifi isoc Aigita bangec medzamena feec. Ge mariga kuhagocngo ngabafocga kisangyununa yeni singsararang kpegec.
PSA.89.11	Ge kurumenga kurumenga yeneac mingingngina nga bangec imoc ifingoc geac. Geng bangectoa bangec nga wiac sasawa ihai fedae yeni faiyununa seria kecgecde.
PSA.89.12	Geng bangec noboc noboc not nga saut meficyununec. Taboro nga Hermon tiki yereng sogaima geac kpac kuneng oyang boyang memiecde. 
PSA.89.13	Fuakpegangga imoc kuhagoc nga mariga imoc kuhagoc, ge marifoiga sawau miacnec. 
PSA.89.14	Ge fakaga dindingac nga ge sing dindingac modacma yoac desiannec, wiac imocngo ngictau tatacgaac sering ande. Geng yoac dedzege amma imoc modackecnec amma ge yoac modac modac Kebu, fakaga imocngo waraigendape.
PSA.89.15	O 
PSA.89.16	Yeni geac kpac kunenggac amma asoacnac kemma marai sogaima kecma fakaga dindingac afehegecde.
PSA.89.17	Ge ngicngac imoc yeneac kibikperagi nga kucngina. Amma ge wosoefac anemmena kucninagoc amma firang annide.
PSA.89.18	Ngictau ye kasonina nga 
PSA.89.19	Ge warac onga nga kpefingyoacfu singyoacga dema ngicngacfocga geac yoac modac modac kecgec, yeni yofi edeyununec,
PSA.89.19	“Ni ngic mong kuhagoc meficgema ye ngictauac ira heimiai. Ni ngicngac yeneac botucfunac sebigbori medac mong meisinggema gununggeai. 
PSA.89.20	Ni kingang ngicna Dawid meisinggema kerecna kpetiacngo nadzicmiai. 
PSA.89.21	Ifi anu marinango ye nasoya nasoya nanggema marinaac kucngo meseribade.
PSA.89.22	Ngabangic mongngo ye tobanggema naric mi feraheude nga ngic Anutu ngadehema mangana megecdeac ayemmede, yeni ye mi memagecde. 
PSA.89.23	Ni ngabafora yeac kicfu kpedzameyunubade nga ngic ye ubango ukudae, yeni kpefacyunuba mayunuude.
PSA.89.24	Ni yoacna modacma yoac dedzege amma imoc modacbade, fakana imocngo ye garenggekefude. Ni neannaac kpacfu nanggeba yeng kuhagoc amma firang anude. 
PSA.89.25	Ni kondung yeac mariu faiba yeng imoc garenggema marifoiango doku haandae, yeni garengyunuude. 
PSA.89.26	Yeng kpacnuma yofi deude, ‘Ge Manna nga Anutuna amma memengerecnaac hoc peperandzi seria.’
PSA.89.28	Ni yoac yegoc dedzege amma imoc nasoya nasoya modacma dzadzahacna yegoc mebade, imocngo yegoc fefeseri feude. 
PSA.89.29	Ni Dawidac nambarac nga esamedac fingeckecgecdesoc tatacnginau faiyunuba nasoya nasoya seria tacgecde. Yeac ngictau tatac nanggeba nasoya nasoya fekefu kurumenga kurumenga yeneac wenac dafiguc fede, kpetea ifi isoc ambesande.”
PSA.89.30	“Esangaboforango neac dedeseri wama ngadehema dederecgeyoacna kpema imoc mi modacgecdeu 
PSA.89.31	me yeni kpema nonoyoac edeyunuai, imoc mi modacgecdeu 
PSA.89.32	ni yeneng singyoac kpegecac amma turunga kpouyemmema gbarucngo yunubade. Yeni ngicngac ogofocngina memanganeyunugecac dzikacngo yunuba kpendzeng kpegecde. 
PSA.89.33	Ni Dawidgoc yoac dedzege amma imoc modacduae, fakana imoc naric mi wangecbade. Ni ikoc mi ambade nga yoac modac modac fakana naric mi wabade. 
PSA.89.34	Ni dzadzahac meai, imoc mi kpebade nga enacnaunac yoac maec, imoc mengerema siriha mong mi debade.
PSA.89.35	Ni naso mocgu kpetiac kekecnau namma dedeseri seria deai, imoc nasosoc fora angkefude, ‘Ni Dawid ikoc mi ammibade.’ 
PSA.89.36	Yeac bangecfora yeni kpac angana kpac torokpeu torokpe kecengkecgecde. Wenac kiwango nasoya nasoya neac kicfu fekecde, ngictau yeac ngictau tatacngo ifi isoc fekefude. 
PSA.89.37	Sawakebanggac hepuc, imoc afo, ye tataha mi wama takecde. Nga ni ngictau tatahau faiba ye ifi isoc nasoya nasoya seria tackefude nga takecbesande.” 
PSA.89.38	Geng kingang ngicga Dawid kerecdokungo nadzicminec, fora. Nga geng ine yeac herebu negemma ye ngadehema wanec. 
PSA.89.39	Ge kingang ngicgagoc dzadzahac menec, imoc wana wisickeu ngictau iraya bangecfu sendunnu ukuna gotengagoc andarec. 
PSA.89.40	Ge yeac taonggac hocoda kpembarackedacma amea seria kpedzamedacna sesuhasac andae.
PSA.89.41	Nga ngicngac yeneng imohai ferecge kengha angandae, yeni iwaiya mema woraandae. Ngicngac yeac wegenac kecandae, yeneng desofoc ammidae. 
PSA.89.42	Ge ngabafora marifoingina memiacna dzikacfu serigec ngabafora sasawa sogaigecdeac sing meficgeyemmenec. 
PSA.89.43	Fora, ge ngictau dzikacfu mi nanggenec nga yeac dzikacac beang, imocac enara merenna ngadeaubigeng kenec. 
PSA.89.44	Ge ngictau yasuya mariaunac wangecma ngictau tataha bangecfu ukuna maec. 
PSA.89.45	Ye sebigbori kecmanu ge wenahaac kpete mewegenena homac mi anec. Ye game kpekpeu faina imocngo ye semeu kecde. 
PSA.89.46	O 
PSA.89.47	O Kebu, kekecna imoc wegenanecsac ande, imoc negenna febeso. Ge ngicac medacfora fainununa eng fingecma kpac annide. 
PSA.89.48	Ngic mong ye kecengkecma mi homeude, ifia mong mi kecde, kpac. Homecamau ngic kucgoc meyunugec ngic mongngo imohacnac naric mi mesiude. 
PSA.89.49	O Kebu, geng yoac dedzege amma imoc modackecnec nga yoacga modackecnec, imoc warac Dawid deserima desiminec, imocac fora hofocduae. 
PSA.89.50	O Kebu, yeni ni, kingang ngicga deendema anengandae, imoc negenna febeso. Ngicngac yeneng deendema anenggec ebic imoc herenau tofohokecduae. 
PSA.89.51	O 
PSA.90.1	O Kebu, neni fingecsahenina bic fekefec, imohai geng sufu sufuamangina angkecnec.
PSA.90.2	Ge Anutu, tiki mi fingecmagec geng marigango bangec nga bangectoa bangec mi meficgemangoc imohai bic kecnec. Ge nasoya nasoya kecnec nga kecbesannec.
PSA.90.3	Geng yoac dena ngic yeni monggoc sendung anggecde. Ge yofi deannec, “Ngicac nambarac, ngeni monggoc bangecfu dzigenema sendung ambisia.”
PSA.90.5	Ge ngic wanggenununa seuc isoc kengandimbe nga kekecnina imoc gau negengandimbe, ifi isoc ande. Kpindzingngo asoac gborima monggoc ereande, ifi isoc. 
PSA.90.6	Imocngo asoac gboria nga sabayagoc ammanu marai anu sokuema ururueude.
PSA.90.7	Geac herebungo neni memanganenunuu kpac andimbe. Geac heregerecngo ebicfu fainunuu kecdimbe. 
PSA.90.8	Neni ngicngac ogofocnina memanganeyununi geng wiac imoc kicgau arenggema hengkecnec. Nga kopocsic sufu sufuu meficgeing, ge imoc kicgaac kperagiu faina feu hengkecnec. 
PSA.90.9	Anu kekecninaac uameme sasawa imoc geac herebugaac bageau kecni nasonina kpac anude. Ngicngo asoringa ammiu kpac angande, neni kifanina ifi isoc kecni kpac andarude.
PSA.90.10	Kekecninaac kpete imoc kifa 70 me kucnina feudeu kifa 80 kecnide. Kifa imocac manau kekecnina gombunga yombong kecandimbe nga imohai ine ebic nga ubahodunggoc ifingoc kecandimbe. Kifanina bic meickegec kpac andaru neni kpututukema kendacnide. 
PSA.90.11	Ngic mongngo geac ngabagaac kuc mi negensiude, kpac. Kengecgoc geac eweheihei kuneng anggembesonga nga heregerecga kuneng imoc ifingoc imocacsoc ande.
PSA.90.12	Kekecnina uameme dafigucacsoc fede, imoc negensinideac wiac imoc kpounemmena. Ge ifi anna neni hereninango negen negentegecgoc anude.
PSA.90.13	O 
PSA.90.14	Neni uameme kecnidesoc sogac sogaigoc kecma ubangerec negennideac amma geng yoac dedzege amma imoc modackecnec, imoc asoacngoc mewakenunubesena. 
PSA.90.15	Ge wenac homac ebicfu fainununec, uameme ifi isocngoc ubangerec nemmena. Neni kifa homac yarefaka hengkefing, imocacsoc ifingoc kifa homac ubangerecgoc meficgenemmena. 
PSA.90.16	Geng ua mekecnec, imoc kingangngicfocga nenearu didiu edzacnunuma kucga damu damuyagoc imoc esamedacfocninango hembisia. 
PSA.90.17	Kebu Anutuninaac ubangerecngo semennunubeso. Ge marininaac ua tataha meficgena seria febeso. Fora, ge marininango ua meandimbe, imoc tataha meficgena seria febeso.
PSA.91.1	Anutu Engenatoango ngic mong garenggema mesufuu yeng Kuctoa minginaac debannu kecnegeng kecande,
PSA.91.2	ye 
PSA.91.3	Ye nengmeme ngic yeac botacfunac mesiguude nga homecac hafei manganango memanganegubaac yeng onggongguude.
PSA.91.4	Ye kpegang dzoeango kperacguu geng yeac kpeganga bageau sufuma kecnade. Ye yoac modac modac Kebu nga fakaya imocngo geac kasoga amma odaga seria ande.
PSA.91.5	Ge tofocnac wiac mong manganaac kengec mi annade nga wenacfu tebemedahaac kengectoa amma naric mi kpidohonade.
PSA.91.6	Hafeitoa kundung manau haande, imocac kengec naric mi amma homecac hafei mangana wenacfu fingecma yunuande, imocac kengec mi annade.
PSA.91.7	Ngic tauseng yeneng hoanggau namma homegec ten tauseng yeneng foigaugeng namma homegecdeu wiac mangana mongngo gearu naric mi fingerude.
PSA.91.8	Ge kicgango yenemmana ngic Anutu ngadehema mangana megecdeac ayemmeande, yeni angammemenginaac amma turunga megecde.
PSA.91.9	Geng yofi denec, “Ni 
PSA.91.10	Yarefakaac ebicngo gearu naric mi hau ebic mangana mongngo geac kporuc amagaac wegenac naric mi haude. 
PSA.91.11	Ye angerofora uayoac yemmeu yeneng sing sasawa kengkecnec, imohai garenggugecde. 
PSA.91.12	Ge haniga hocfu heibanggac yeneng maringina witiau sesehegugecde. 
PSA.91.13	Ge laionyangtoa witiau nga kpate witingirau eng tikemma laion sebigbori nga boidzocac witingirau tima tidzameyununade.
PSA.91.14	Kebungo yofi dede, “Ye neac songo negemma nigoc kpeketahema kecdeac ebicfunac mesibade. Ye neac kpac kuneng negendeac neng henggareng amma ongonggebade.
PSA.91.15	Ye kpacnuu ni turunga meremmibade. Ye ebic witiau kefu ni yegoc kecma ebicfunac mesima eweheihei ammibade.
PSA.91.16	Ni kekeha mehereeba kecma gebeckpeu memengerecna edzahabade.”
PSA.92.1	O 
PSA.92.2	Geng yoac dedzege amma imoc modacnade, imoc asoac dekperagibade. Nga ge yoac modac modac Kebu, imoc tofocnac dekperagima 
PSA.92.3	gita witiha tengngo kpema udumeng mema kurere hania hania kpema udumeng yumiango geac kpac kuneng heiwayong memibade, imocngo wiac ubangerehagoc ande. 
PSA.92.4	O 
PSA.92.5	O 
PSA.92.6	Ngic kapayango imoc naric mi negenude nga ngic negen negenga kpac, ye wiac yomoc naric mi negentegerude. 
PSA.92.7	Imoc ine yofi, ngic yeneng Anutu ngadehema mangana megecdeac ayemmeande, yeni kpindzing isoc erema sabanginagoc anggecde nga yarengic yeni faka mangana angkecma yadiseri anggecde. Nga yeneng yoacngina bic desigec fede, yeni manganaac areng deyec deyecmea.
PSA.92.8	O 
PSA.92.9	Foracngoc, 
PSA.92.10	Kateburumakango kuhagoc kecande, ge sifu kuc ifia nemma nanggenuna kucgoc amma firang ambade. Ge kerec gombunga kpakema nadzicnennec. 
PSA.92.11	Ni kic fima ngabafocna mayunuu yenenai. Nga yarengic yeneng wegenac hama nubeso anggec, yeni kopocsicnginaac turunga ebira megec, imoc kedzacnango negenai.
PSA.92.12	Ngic dindingac yeneng pam ic gombunga sabayagoc, ifi isoc andae. Yeni Lewanon bangecac yomondzoc ic herea yadiseri angande, ifi isoc yadiseri anggecde.
PSA.92.13	Yeni ic isoc 
PSA.92.14	Yeni esea anggecde, fora. Nga yeni sifu fora meficgema maringina besaima fora homac gbarigoc angkecma
PSA.92.15	yofi degecde, “
PSA.93.1	O, yeng bangectoa bangec tatahau faiu seria tacdeac wiac mongngo meu goroc goroc naric mi anude. 
PSA.93.2	O 
PSA.93.3	O 
PSA.93.4	 wi kecde, ye damu damuyagoc. Ye doku dundung yeneac udumeng ferahama kondung siri yeneac kuc ifingoc ferahade.
PSA.93.5	O 
PSA.94.1	O 
PSA.94.2	O bangecac desi desi ngic, ge yacna. Ngic goa yenanggac negenggec engena angkecde, geng ngic imoc angammemenginaac turunga merengyemmebesena. 
PSA.94.3	O 
PSA.94.4	Yeni enacnginaunac ubakpekpe yoac makecde nga yarengic sasawa yeni sebingina meemma yoac homac osokecdae.
PSA.94.5	O 
PSA.94.6	ngachotsec ewefocngina homemea nga kuricngic yunuma beging kpebucyunuma 
PSA.94.7	yofi deandae, “
PSA.94.8	Ngicngac ubafong, ngeni kedzac faima yoacna negembisia. Oboc kpobocngic, ngeni negen negenggoc anggecdeac yoac edengunubade. 
PSA.94.9	Anutungo kedzac ngicfu faiu fede imocac amma ye fakangina imoc naric negengkecde. Nga kic imoc Anutuac marikibi. Imocac ye fakangina imoc hengkecdengoc.
PSA.94.10	Yennoc bangeha bangeha ngicngacareng kpemeting ayemmema yunuude. Ye negen negeng minginango ngicngac kpouyemmeu yeneng negen negeng arenggegecde.
PSA.94.12	O 
PSA.94.13	Geng ruae mina ebicnaso mong mi henude. Nga ngic goa Anutu ngadehema mangana megecdeac ayemmeande, yeneng ine kecma kemegecdeac amma teng usuyemmegecde.
PSA.94.15	Ngic mong ye sing dindingac modarude, imohai desi desingic yeneng yeac yoac sing dindingacfu desima monggoc degecde. Ngicngac herenginau ikoc nga hamangec mong mi fede, yeneng desi desi yoac dindingac imoc modacgecde.
PSA.94.16	Ngic goa yeni Anutu ngadehema mangana megecdeac ayemmeande. Nga merang ni meficnuude nga merang yacma kicnginau nanude? Ni imocac tomai kecduae. Ngic mongngo meficnuma yarengic yeneac kicfu nanudeac tomai kecduae.
PSA.94.18	Ni yofi deai, “Hanina pososoc anu manubeso ande.” O 
PSA.94.19	Herenau negengyohoc homac mekecba geng meserinuma ubaonganaac ubangerec meficgenennec.
PSA.94.20	Ngicenara goa yeni Anutu ngadehema mangana megecdeac ayemmeande, yeneng geac ogofocga naric mi anggecde. Yeni singyoac hania hania ohoandae, imocngo ngicngac ogofocngina faitobang ayemmema memangnaneyunugecde. 
PSA.94.21	Yeni ngic dindingac kpehomegecdeac yoac dedzege angkecma ngic kopocsiha kpac homecac arennu desigecde.
PSA.94.22	Anu 
PSA.94.23	Ngicngac yeneng ogofocngina memanganeyunugec yeng imocac turunga kpouyemmeude. Yeni Anutu wama faka mangana meandaeac yeng meicyunuu kpac anggecde. 
PSA.95.1	Hagec, 
PSA.95.2	yeac hoannu kemma ye ubangerec memibisina. Neni yeac afe afeheyegec sogaima dendzerenggema heibisina.
PSA.95.4	Yeng bangectoa bangec manau keme kemea fede, imoc mariau mema garenggeude. Bangec kperec kperemenga nga tiki sasawa imoc yeac. 
PSA.95.5	Yennoc kondung meec, imocac amma kondung imoc yeacngoc. Amma yeng bangec kerenga meu imocngo yeac marikibi ande.
PSA.95.6	Hagec ngonducnema numumini. 
PSA.95.7	O, ngeni yaguc kedzac kpema yeac enacudumeng negembau, imocac yombong anende. 
PSA.95.8	Mang esafocngina yeni Meriwa dokuu ubaseri amma Massa bangecfu kecgec, naso imohai bangec kisiu tobannukecgec, ngeni ifi isoc mi ambisia. 
PSA.95.9	Ni faka kuhagoc meba yeni imoc hengkecgec, imoc fora. Nga yeni sifu ihai tobannuma faitobannu fainugec.
PSA.95.10	Ni kifa 40 ngicngacareng imoc yeneac modzona tiu yofi deai, “Yeni ubaherenginango sing segekecma neac sing fekende, imoc negembibiema kecgec.” 
PSA.95.11	Imocac ni ngaba amma yofi deserima deai, “Yeni neac kecnegeng kekecfu naric mi embesandae.”
PSA.96.2	 oeha mema yegec heimima yeac kpac kuneng keneheni.
PSA.96.3	Kebu ye kuc nga kibikperagiagoc, imoc bangeha bangeha ngicngacareng botucnginau dekperagima edeyunugec. Nga yeng kucfaka bibiagoc meec, imoc ngiha ngiha botucnginau edeyunubisia.
PSA.96.5	 kurumenga kurumenga meficyunuec. Nga bangec monnunac ngicngac, yeneac anutufocngina hania hania, yeni ine nemuongasac andacdae. 
PSA.96.6	Eweheihei nga ngictauac kuctoa kibikperagiagoc imoc 
PSA.96.8	 kpac kuneng imoc kuhagoc nga kibikperagiagoc. Imoc eweheiheigoc hoanggebesonga. Ngeni sese mema yeac amawomongau hama meembisia. 
PSA.96.9	Ngeni kpetiac kekec heigec kemeu siricngina gombunga anu 
PSA.96.10	Ngeni bangec monnunac ngicngac Anutu mi negemmidae, yeneac botucfu yoac yofi dekperagiyemmebisia, “
PSA.96.11	Kurumenga kurumenga ngeni ubangerec negenggec bangecngo sogaibeso. Kondung nga wiac sasawa imohai wakema fedacdae, ngeni udumeng kuneng meficgebisia. 
PSA.96.12	Maneng nga semeng ua nga wiac sasawa imohai fedacdae, ngeni sogaibisia. Nga kateu ic sasawa, ngeni sogac sogaiac yegec heibisia.
PSA.97.2	Hoeng nga kundung kunengngo ye oronggema fedape. Faka dindingac nga sing dindingac, imocngo yeac ngictautatahaac sering seria. 
PSA.97.3	Gerecngo waraimiu ngabafora noboc noboc ye oronggeandae, yeni yonohodarude. 
PSA.97.4	Yeac piratacngo bangectoa bangec mekperagiu bangec ye imoc hemma dendeng kpeude. 
PSA.97.5	Bangec sasawaac 
PSA.97.6	Kurumenga kurumenga yeni yeac faka dindingac dekperagigec ngiha ngiha yeneng yeac kuc nga kibikperagia henggecde.
PSA.97.7	Ngic yeni nemuongaac kicfu ngonducnema numuyemmeandae nga imocac negenggec wiac engena yombong anu yoac homac osoandae. Nga nemuongangina yeni wiac fora mi meficgeyemmegecde, kpac. Yeni game kpekpeu faiyunugec eng nanggecde. Nga anutu hania hania yeni Kebuac kicfu ngonducnemigecde.
PSA.97.8	Ge anutu hania hania isingyunuma yoacngina desinadeac Tsion ye imoc negemma ubangerec meficgeu Yehudaac ngacnaroang yeni sogaigecde. 
PSA.97.9	O 
PSA.97.11	Ngicngac dindingac kecandae, yenearu ama wereckenude. Nga ngicngac uba kongahagoc kecdae amma herenginau ikoc nga hamangec mong mi fede, yeni sogac sogai meficgegecde. 
PSA.97.12	Ngicngac dindingac ngeni 
PSA.98.2	 firang bic anec, imoc dekperagiyemmeec. Ye faka dindingac modacma ngicngac yoacngina dema nanggeyunuec, imoc bangec monnunac ngicngac ye mi negemmidae, yeni imoc didiu edzacyunuu yeneng imoc kicnginango henggec. 
PSA.98.3	Ye Isracel habu yenigoc yoac dedzege amma imoc modackecde, ye imoc negenu fekecde nga ye yoara modarudeac faka mong mi nigeckpeec. Anutuninango firang anec, imoc ngicngac bangec tegiau fekendae, yeneng henggec.
PSA.98.4	Bangecfu ngicngac sasawa, ngeni sogaima 
PSA.98.5	Ngeni gita kpema 
PSA.98.6	Ngeni trampet nga tomengtoa fifigec musi udumeng gombunga fingecbeso. Ngeni 
PSA.98.7	Kondung, ge nga geac manau wiac sasawa fedae, ngeni udumengtoa meficgebisia. Bangectoa bangec nga imocac manau kecdae, ngeni ifingoc udumeng kuneng meficgebisia. 
PSA.98.8	Doku ngeni mari kpegec tiki ngeni sogaima yegec ngenahafoc heibisia.
PSA.99.3	Geac kpacga imoc damu damuyagoc. Yeneng imoc dengerebisia. Kebu ye kpetiac.
PSA.99.4	Ngictau ye kuctoayagoc. Ye faka dindingac fingerudeac ammide. Geng faka mongang mongangga kpac, imoc faina seria fede. Ge Yacakowac areng yeneac botucfu faka angammemengina isinggema yoacfu desima sing dindingac modacma yoacngina desinec.
PSA.99.6	Mose nga Aharon yereng yeac womonggareng habugoc kefoc nga Samue ye yeac kpac kuneng kpacma nunumu ua mekefec. Yeni desambic ammigec yeng negengyemmema turunga merengyemmekefec.
PSA.99.8	O 
PSA.100.1	Bangec sasawa, ngeni 
PSA.100.2	Ngeni 
PSA.100.3	 ye Anutu, ngeni imoc negembisia. Yennoc meficnunuma menunuu nenang yeac ngicngacareng andimbe. Nga yeac ngicngacareng amma yeac rama habufora amma yeac oda manau kecdimbe.
PSA.100.4	Ye ubangerec ammima yeac nagutoau emma ama sobengau dedengerecac yegec heini. Yeac ubangerec dema yeac kpac kuneng keneheni.
PSA.101.1	O 
PSA.101.2	Ni kopocsiha kpac kecma sing imohai kengkecbadeac negensima kecduae. O, ge dafinenggac nearu hanade? Ni ngic ogofocna mong mi memanganeyunuma herenau dindingac nga kopocsicna kpac kecma amanau kecbade. 
PSA.101.3	Wiac mongngo sinna gombunga memanganenuudeacsoc anu ni kic imohai naric mi fibade. Ngicngac sing segema negen negensingngina kpac kecandae, yeneac uaac modzona tiu wiac imocngo nigoc mi kpeketaheude.
PSA.101.4	Herenau sing gombunga modacma imoc naric mi wabade nga kekec mangana imoc nigoc kpac. Yare faka hania hania, imocac negen negeng nearu mi febeso. 
PSA.101.5	Mong ye ogea wegenac kecma yeac ngadeyoac sufu sufuu deude, ni ngic ifia memanganeba kpac ambeso. Ngic mong ye yengenaac negenu wiac engena anu ngic ogofora yenemma yeneac negenu mamea angande nga hereau ubakpekpe faka meande, yeac modzona tiude.
PSA.101.6	Bangecnau yoac modac modac ngic nigoc kecgecdeac kicna yenearu fima negemba ngereeude. Mong ye kopocsiha kpac kecande, yeng neac kingang ngic amma uana mebeso.
PSA.101.7	Ngic mong ye faitobang amma ngicngac ikocfu faiyunuande, yeng neac amau mi kecbeso. Nga ngic mong ikocyoac deande, yeng neac hoannu naric mi kefude.
PSA.101.8	Ngic Anutu ngadehema mangana megecdeac ayemmeande, yeni asoacsoc bangecfu memanganeyunudacba kpac anggecde. Ni yarengic sasawa meicyunuba kpac anggecde. Yeni 
PSA.102.1	O 
PSA.102.2	Ge neac ebicnasou kicga nearu mi sufuma kedzacga nearu faina. Ni kpacguba turunga bic merennenna.
PSA.102.3	Uamemena imoc hosuc ereande, ifi isoc erema kpac anggec sicnango gerea yombong amma gerec isoc dzekecde. 
PSA.102.4	Kpindzing herecgegec dzanggema homeande, herenango ifi isoc dzanggede. Kucna kpac yombong anu yaka nenena nigecnude. 
PSA.102.5	Ni kpendzeng kpema kunengngoc arohoduaeac amma sebi fusinango kemma sicnau kpeketahade. 
PSA.102.6	Ni bangec gbangge gbanggeau kpendzo neng isoc anduae nga kpabekuruc mong amabangec sesuhau kecde, ifi isoc kecduae. 
PSA.102.7	Ni gaugbori kecma neng mongngo ama witiau tembuha tacande, imoc isoc anduae.
PSA.102.8	Ngabafocna yeneng asoacnac kemma marai game kpekpeu fainuma deendema anemma kpacna soweckegecde. 
PSA.102.9	Ni ic sogong nebadeac anenu hamango yakana angkecde nga kickumanango sokocfu kemema dokuna anu nekecduae. 
PSA.102.10	Ge ubaga manganeu ngaba anennec, imocac menu emma ukununa mayai. 
PSA.102.11	Uamemena sasawa maraiac onganinango hereeande, ifi isoc ande nga ni kpindzing isoc homema dzanggeduae.
PSA.102.12	O 
PSA.102.13	Ge monggoc yacma Tsionggac ubaga manganeu. Yagucnoc ubamangang amminadeac naso memea hade. 
PSA.102.14	Kingang ngicngacfocga yeneng Tsionggac hoc songea negemma yeac sendunggac ubamangang negendae.
PSA.102.15	Bangeha bangeha ngicngac yeneng 
PSA.102.16	 Tsion ama monggoc mema heigboriu kuc kibikperagiagoc fingectegeru henggecde. 
PSA.102.17	Ye ngicngac makpekpea neneac nunumuac kedzac faiu wiacac desambic ammini imoc naric mi waude.
PSA.102.18	Ngicngac fingecsahe ngade anggecde, yeneac amma yoac yomoc kibiu ohogec ngicngac yeneng ngade fingecma 
PSA.102.19	“Ye yengena kpetiac tikiau wi tacma kiwa fiu maec. 
PSA.102.20	Ngic witicamau kecdae, yeng kiacngina negemma kiwa bangecfu fima homecac areng yungecyunuudeac kiwa fiu maec.” 
PSA.102.21	Ifi anu 
PSA.102.22	Ngiha ngiha yeni ngictau areng yenigoc kpeturanggema 
PSA.102.23	Ye kucna dzongiau memama uameme nasona mewegeneu 
PSA.102.24	deai, “O Anutuna, ge kifaga nasoya nasoya ngicngac fingecsahengina fekefudesoc, imoc feracyunuma feengkecbesande. Ge uameme nasona dzongiau herecgema mi meicnuna.”
PSA.102.25	Ge hanac hanaheaunacngoc kecma bangecac titiseri fainec imoc seria fede. Kurumenga kurumenga yeni geangga marikibinoc. 
PSA.102.26	Wiac imoc sasawa yeni kpac andacbesandae nga ge ine kecengkecbesannec. Yeni ngakpi isoc esea amma kuha maude nga wamba hesikpe amma ukuandimbe, siriha ifi isoc bangec nga kurumenga kurumenga yeni meicyununa kpac anggec gboria faiyunubesannec.
PSA.102.27	Nga geng nasosoc siric mocgungoc kecnade nga kecbesannec amma geac kifa kpetega imoc wisic wisickea kpac.
PSA.102.28	Geac kingang ngicfocga yeneac nambaracfocngina, yeneng geac hoannu kecgec geng esamedacfocngina hoanggau faiyununa yeneng gegoc serima kecgecde.
PSA.103.1	O ubaongana, ge 
PSA.103.2	O ubaongana, ge 
PSA.103.3	Geng ngicngac ogofocga memanganeyununa yennoc kopocsicga imoc waude. Ye hafeidzoicga sasawa mengerema
PSA.103.4	kekecga bummema homecfunac mesiude. Yeng yoac dedzege amma imoc modacma wosoefac anggenu imocngo kekecgau iraga isoc anude.
PSA.103.5	Ge wiac monggac anggenu yeng wiac kereng kereng genu soha anu naric yombong kecnade. Huntoc neng ye dzoea heigboriu sebigbori isoc angande, imoc isoc sebiga monggoc gboriude.
PSA.103.7	Ye singa Mose edzahama uaya mema Isracel habu imoc edzacyunuec.
PSA.103.9	Ye nasosoc mesuninau mi nunukefude nga ye ngaba nasoya nasoya mi mekecbesande. 
PSA.103.10	Nenang kopocsic meficgeing, ye imocacsoc faka mi anemmeude nga fakanina manganaac siricfu turunga mi kpounemmeude.
PSA.103.11	Ngicngac yeneng eweheimigec yeng yoac yenigoc dedzege amma imoc modarude. Yeac faka siriha yofi, kurumenga kurumenga yeni bangec ferahama wi enggec fedae, ye ifi isoc ngicngacfora yeneac songo efea kpac negenude.
PSA.103.12	Wenac ere erea imocngo keme kemeagoc wegenac naric mi tacde, imoc herea yombong. Nenang singyoac kpema mangana meficgeing, ifi isoc imoc meickeu nenanggac hereau kenude.
PSA.103.13	Manggac mongngo nambaracfora yeneac ubea manganeu hoangyunuande, ye ifi isoc ngicngac 
PSA.103.14	Nga dafiu fingering, imoc yeng negende. Nenang sendungsac, ye imoc negennu fede.
PSA.103.15	Kpindzingngo manennu kpafuya kpeande, imoc uameme nasoya wegenacsac ande. Nga bangecfu ngic ye uameme nasoya ifi isoc ande. Dzaring dzuria sabayagoc anu
PSA.103.16	firangngo mefiranggeu morongge mama kpac anu wiac imoc tacande, tatahango imoc monggoc mi negenude. Ngic ye kekeha bangecfu ifi isoc ande, fora.
PSA.103.17	Nga 
PSA.103.18	Nga ngicngac yeneng yeac dzadzahac seria modacgec yeng ifi ayemmeude. Nga ngicngac yeac nonoyoac negenggec fede, yeni ifingoc ifi ayemmeude.
PSA.103.20	O 
PSA.103.21	Kurumenggac wasai arengfora nga kingang ngicngacfora yeac songo modacandae, ngeni 
PSA.103.22	 marikibifora sasawa bangecfu yeac bageau kecdae, ngeni sasawango 
PSA.103.22	O ubaongana, ge 
PSA.104.1	O ubaongana, ge 
PSA.104.2	Ngicngac yeneng wamba heiandae, ge ifi isoc kperagiango kperacemema kecnec. Geng kurumenga kurumenga meficyunuma kporucama isoc kpedziyununa fekendae.
PSA.104.3	Ge ama managaac kpete doku witiau mena hoeng imoc geac keretac anu geng firanggac kpegang mema witiau tacma kisanna firangngo meguma kenude.
PSA.104.4	Geng firang sueyununa yeneng yoacga mema kenggec gerecborang uayoac yemmena yeneng kingang kpegenggecde.
PSA.104.5	Geng bangec mena imocngo goroc goroc amma kengha ambacac ge imoc titiseria tatahau fainecac wiac mongngo meu goroc goroc naric mi anude. 
PSA.104.6	Geng dzohongtoa mema imocngo bangec kperahana kporuc isoc heiu kemeu dokungo tiki feracyunuma feu 
PSA.104.7	geng doku yoac ngabasiric edeyununa yeni kengec amma woradacgec. Ge parandanggac mingina nga doku yeneng geac parandang udumeng negemma kengecyunuu woragec. 
PSA.104.8	Ge tiki kperemeng tatacngina deseriyemmena tiki yeni yacgec kperemeng yeni kemema ihai fegecde. 
PSA.104.9	Geng kpetengina faina feu bangec monggoc semebauac ferahegecdeac kpae heiyemmenec.
PSA.104.10	Ge bangec keme kemeau doku kiwa faina doku kucgoc hakecma tiki botucnginau mama feec. 
PSA.104.11	Fema manennu yang sasawa doku gumecyunuu nekecgec kateu donggi yeneng dokuac homema doku imoc nekecgecde. 
PSA.104.12	Kateu neng yeneng faecngina doku tegiau mema ihai fema ic fawau tacma arohogecde.
PSA.104.13	Ge wi amagau tacma tikiu doku kpema uaga mema kecna foragoc anu bangecngo fora negebec anude. 
PSA.104.14	Geng kpindzing dena fingeru ramaburumakango imoc negecde. Geng dzaring nga semeng meficgena fingeru ngicngac neneng semeng ua meni bangecfu yaka fingerudeac edena neandimbe. 
PSA.104.15	Ngichereu ubangerec fingerudeac waing meficgenec nga ngicngac kicsiricnina pirac pirac anudeac geng kerec meficgenec. Amma ngicngac herengina kucgoc anudeac yaka meficgema yemmenec.
PSA.104.17	neng yeneng faecngina ihai megec kpendzo neng ye faeha yomondzoc icfu mema ihai fekecde. 
PSA.104.18	Tiki kuneng herea yeneng kate noning yeneac amabangec nga mandzang yeneng hoc peperandzi singau sufuma kecgecde.
PSA.104.19	Geng afo faina imocngo kifasoc kecnideac kpete angkefu wenac yengenaocngoc keme keme nasoya negenude. 
PSA.104.20	Geng kundung faina ama toforeu kateu yang yeneng kenghaanggecde. 
PSA.104.21	Laionyang sebigbori yeni Anutungo yakangina meficgeudeac negemma yang yunuma negecdeac kucgoc arohogecde. 
PSA.104.22	Wenac ereu yeni monggoc meickema faecnginau kemma fegecde.
PSA.104.23	Imohai ngicngo ama uayau kemma ua mema kefu ama marai anude.
PSA.104.24	O 
PSA.104.25	Kondung ye kuneng kpererema edi feu kondungyang nga yang kuneng kapia hania hania homac yombong imocac manau fedae, yeneac kpete naric mi osodacnide. 
PSA.104.26	Wage yeni imohai kengha angkecdae. Nga geng kondunggac kondungyang kuneng ifingoc meficyununa yeneng kondunnu yuengyuma anggecde.
PSA.104.27	Wiac imoc sasawa yeni kicngina gearu figec geng nasoya hau yaka yemmenadeac negeung kecgec 
PSA.104.28	geng wiac yemmena imoc mekecgecde. Geng mariga mederena yeni wiac gombunga homac negebec angkecdae.
PSA.104.29	Ge kicga yenearu sufuna yeni kpidohoma kengecyunuude. Ge asungina wangecyununa yeni homema bangecnginau monggoc dzigenegecde. 
PSA.104.30	Geng meficyunuma Asuga monggoc fifina yeneng monggoc gborigecde. Ge bangecac siriha heigborikecna monggoc gboria fingerude.
PSA.104.32	Yeng kiwa bangecfu fiu bangecngo dendeng kpeu mariango tiki kpesereyunuu tikingo hosuc kpegecde.
PSA.104.33	Ni kekecna kecbadesoc 
PSA.104.34	Ni 
PSA.104.35	Ngic kopocsicgoc bangecfunac meicyunubesonga nga ngic Anutu ngadehema mangana megecdeac ayemmeande, yeni kpac ambisia.
PSA.104.35	O ubaongana, ge 
PSA.105.1	O ngicngac, 
PSA.105.2	Ngeni yeac yegec heimibisia. Ngeni dedengerecyegec heimima yeng ua bibiagoc meande, imoc ngicngac edeyunubisia. 
PSA.105.3	Yeac kpara kpetiac. Ngeni imocac negenggec wiac engena ambeso. Ngicngac 
PSA.105.4	Ngeni 
PSA.105.5	Yeng ua bibiagoc amma kucfaka bibiagoc mekecma desi desiyoac enarango dekefec, ngeni imoc negenggec febeso. 
PSA.105.6	O, yeng ngeni meisingngunuec. Ye kingang ngiha Awrahamgac gboricfora nga Yacakowac medacfora meisingngunuec.
PSA.105.7	Yennoc 
PSA.105.8	Ye dzadzahac meec, imoc nasosoc negensima dedeseriyoac edengunuec, imoc ngicngac fingecsahengina fekefude, imoc andenga tauseng feenude, imocacsoc negensima kefude. 
PSA.105.9	Ye Awrahamgoc dzadzahac imoc mema Isakaac yoac deserimima edema 
PSA.105.10	Yacakowaru dedeseriyoac imocnoc meserima Isracelgoc dzadzahac imoc fefeseri feudeac dema 
PSA.105.11	yofi deec, “Ni Kenacan bangec ge gemba mingina annade, imocngonoc geac bangec noboha anude.”
PSA.105.12	Ngicngac imoc yeni kpetengina kuneng kpac. Yeni ngicngac efeanecsac amma bangec imohai kemma kuric kecgec. 
PSA.105.13	Bangecareng yeneac bangecngina fekende, yeni imohai yerecgema ngictau monggac bangec yerecgema ngictau monggac bangecfu kengkecma ngicngacareng mong yenigoc kecma wayunuma monggaru kengkecgec.
PSA.105.15	yofi edeyunukefec, “Ni ngic meisinggema kerecdokungo nadzicyemmeai, ngeneng mi kpesereyunubisia nga profetefocna mangana mong mi ayemmebisia.”
PSA.105.17	ngic mong bic sueu waraiyemmeec, imoc Yosef. Yeneng ye wanacngic anudeac dema suema dzo megec. 
PSA.105.18	Yeni hania ic gigidangau faima ubiau becsac aiengngo memea dzegegec.
PSA.105.19	Yeng ifi kefu yeac kpefing yoac dedea, imoc erema heiu 
PSA.105.20	Seriu Aigita yeneac ngictaungo ngicfora sueyunuu kemma Yosef yungecgec. Ngiha ngiha yeneac ngictaungo Yosef witicfunac yungerec.
PSA.105.22	Demiu Yosefngo songeaac arennu ngictauac medacfora dederecge ayemmema ngic enarafora negen negentegec edekpou ayemmekefec.
PSA.105.24	 ngicngacfora meficyunuu fingecsahe kuneng nga kucgoc amma ngabafocngina yeneac kuc ferahagec. 
PSA.105.25	Ferahegec yeng Aigita ngic yeneac negen negeng merenu yeneng ngicngacfora ubango ukuyunugec. Yeni yenahafoc yoac denegeng amma Kebuac kingang ngicfora faitobannu faiyunugec.
PSA.105.27	yereng yeneac botucfu faka kuhagoc meoc. Yeri Hamgac bangecfu kucfaka mi hehena mekefoc.
PSA.105.29	Ye dokungina sasawa heimerenu sac andaru kondungyang kpebucyunuu homedacgec.
PSA.105.31	Yeng yoac deu dawec nga dokuac mogocbisic habutoanginagoc hama ama bangecngina sasawa sokodarec.
PSA.105.33	Yeng waing icngina kpedzamema fig ic amma icngina goa bangecnginau kpetackedarec.
PSA.105.35	Yeneng hama bangecfu wiac maria tengging tengging sasawa nedacma bangecnginaac semeng nedacgec kpac anec.
PSA.105.38	Aigita ngicngac yeneng Isracel ngicngac yeneac homac kengecyunuecac amma yeneng wayunuma kenggec, imocac ubangerec negenggec.
PSA.105.40	Yeni kpesimigec yeng neng negecdeac yemmema kurumenggac yaka efea kpac yemmeu negebec anggec. 
PSA.105.41	Ye hoc kpendziru doku dundungngo mama bangec dokuya kpac, imohai dzuamagoc mekeng feec.
PSA.105.42	Nocac ye dedeseri kpetiac deserima bic deec. Nga ye kingang ngiha Awraham, yeac ifingoc negenu feu 
PSA.105.43	ngicngacfora sogac sogaigoc wangecyunuec. Ye meisingfora hesicyunuu yeni yegec heima arohoma sogaima kenggec. 
PSA.105.44	Yeng bangec monnunac ngicngac yeneac bangec wangecyunuma meisingngicngacfora imoc yemmeu ngicngac yeneac semeng uaac mingina amma fora mema nekecgec. 
PSA.105.45	Yeneng yeac singyoac mekecma dedeseri yoara seria modacgecdeac ifi anec.
PSA.106.2	 faka kuhagoc mekecde, ngic mongngo kucfaka ifia naric mi deude nga ye kucfaka imoc dengereudeacsoc kpac.
PSA.106.3	Ngicngac sing dindingac nasosoc modacbeso ayemmeande nga faka dindingac angandae, yeni kenecnginagoc. 
PSA.106.4	O 
PSA.106.5	Geng ngicngacfocga meisingyununa yeni naric kecma wiac monggac mi obohogecde, imoc hembeso anende. Ngicngac arengfocga yeneng ubangerec negengandae, imoc hemma sogaibadeac anende. Geangga ngicngacfocga yeni sogaima ge dengeregugecde, imohai ni yenigoc sogaibadeac anende.
PSA.106.6	Warac mangesafocnina yeni kopocsic meficgegec nenang meficyunuma Anutu ngadehema mangana menideac anemmeu ngicngac ogofocnina memanganeyunuma faka mangana ayemmeing. 
PSA.106.7	Esangabofocnina yeni Aigita bangecfu kecma geac kuc fakaga bibiagoc hengwa anggec. Geng yoac dedzege amma imoc modacnade, imoc wiac engena. Yeneng ine imoc nigecyunuu kondung sacsac tegiau kecma Anutu Engenatoaac yoac kpegec 
PSA.106.8	ye yengena kparaac amma ebicfunac mesiyunuma kuhaac hania mekperagiyemmeec.
PSA.106.10	Ye ifi amma ngic ngadeyunugec, yeneac mariunac mesiyunuma ngabafocngina yeneac kucfunac mesiyunuec. 
PSA.106.11	Doku imocngo ngabafocngina semeyunudaru kpac anggec yenearunac mongngo mi kefec. 
PSA.106.12	Ifi anu yeneng yeac yoac negensinggema dedengerecyegec heimigec. 
PSA.106.13	Nga yeni ine bic yombong ye uaya mekefec, imoc nigecyunuu yoac dederecge ayemmeudeac tomai mong mi anggec. 
PSA.106.14	Yeni bangec kisiu yakaac songo kuneng negemma imoc mi garenggema bangec gbangge gbanggeau Anutu faitobannu faigec. 
PSA.106.15	Nga ye wiac mong yemmeudeac derecgegec, imohai yeng imoc yemmema hafei kuneng mong botucnginau sueu yenearu haec.
PSA.106.17	bangecngo anggema Datan gbokoma Awiram arengforagoc semeyunuec. 
PSA.106.18	Gerecngo mama ngicngac yeni modacyunukecgec, yeni sasawa yonohoec. Gerecborangngo yarengic yonohodarec.
PSA.106.20	Yeni Anutuac kuc nga kibikperagia wama imoc merenggec burumaka kpindzing neande, onga imocngo yeac tataha meudeac negemma faigec. Faima fafoc heimima numumigec.
PSA.106.21	Anutu memengerecnginango Aigita bangecfu faka kuneng mekefec, yeac nigecyunuec. 
PSA.106.22	Yeng Hamgac bangecfu kucfaka bibiagoc mema kondung sacsacfu faka kicfuria meu kerectegec anggec. 
PSA.106.23	Yeneng ifi anggec yeng kpetotieyunuudeac deu Mose meising ngihango Anutuac kicfu namma yeac herebu menomaneec. Ye ifi mi nambac dede Anutungo kpetotieyunuu kpac ambau.
PSA.106.25	Yeni kporucamanginau Anutuac pandzeng kpouma tacma 
PSA.106.26	Imocac yeng maria miacma yoac yofi deserima deec, “Ni bangec kisiu yunuba homema fedacbisia nga 
PSA.106.27	esamedacfocngina medereyunuba bangeha bangeha ngicngacareng yeneac botucfu kecgecde. Yeni ifi kecgec ngicngac yeneng yunukpebuc ayemmegec neng bangeha bangeha fekendae, imohai sueyunuba singsarang kpema kecbisia.”
PSA.106.29	Yeni ifi amma 
PSA.106.30	Anu Pinehasngo sifu yacma 
PSA.106.31	Yeng ifi anecac amma fingecsahe feerekecgecde, yeni sasawango Pinehasac fakaya dindingac, imoc negensikecgecde.
PSA.106.33	Yeneng Moseac asu mehodungaigec yeng yoac mi negentegecma deec.
PSA.106.35	Yeneng ine bangeha bangeha ngicngacareng yenigoc kengha amma yeneac faka arenggema imoc modacgec.
PSA.106.36	Yeni yeneac nemuonga hania hania modacgec. Faka imocngo botacngina amma mendangyunuu 
PSA.106.37	yeni naroangmedacfocngina meyunuma kpebucyunugec. Faka imocngo asu manganaac hosuc heiyemmekecgec. 
PSA.106.38	Yeni nambaracfocngina yeneac sac kopocsiha kpac kpakegecac bangecngina seuhagoc anec. Yeni naroang medacfocngina sese dema kpebucyunuma Kenacan bangecac nemuonga yeneac sesegerec ohogec bangecngo sacac kopocsicac amma seuhagoc anec.
PSA.106.39	Ngicngac yeni angammemengina ifia angkecgecac amma ubau seucnginagoc amma Anutuac kicfu yeni kaisero siric anggec.
PSA.106.41	Wayunuma bangec monnunac ngicngac ye mi negemmidae, yeneac mariu faiyunuu yeneng ubango ukuyunuma garengyunugec. 
PSA.106.42	Ngabafocnginango ebicfu faiyunugec ubaebicgoc kecgec yeneng meyunuma memayunuma kucngina bageau faiyunugec. 
PSA.106.43	Kebungo naso homac ebicfunac mesiyunukefec nga yeneng ine yoackpekpengic amma faka imocsac negensima kecgec. Yeni ngicngac ogofocngina memanganeyunukecgecac yeng memayunuu memeficac obohoma 
PSA.106.44	kpendzeng kpekecma kiacgec, fora. Nga yeng sifu ebicngina negensima memeficac kiacngina negenec.
PSA.106.45	Ye warac dzadzahac yenigoc meec, imoc yeneac amma negenu feec. Yeng yoac dedzege amma imoc modackecde, imocngo efea kpac femideac amma yeneac ubamangang negengkefec. 
PSA.106.46	Ngic witicfu faiyunuma meyunuma kecdacgec, yeng faka ayemmeu yeneng yeneac ubahodung negengkecgec.
PSA.106.48	Ngicngac sasawango yofi debisina, “Imoc Fora.” 
PSA.107.2	 ngicngac bummenunuma ebicfunac mesinunuec, ngeneng ifi dekecbisia. 
PSA.107.3	Ngeni bangeha bangeha kecgec yeng imohacnac mengunuec. Goa ngeni wenac ere ereau kecgec nga goa wenac keme kemeau kecgec. Goa ngeneng not bigeng kecgec nga goa saot bigeng kecgec nga yeng imohacnac mengunuma kpedzucngunuec.
PSA.107.4	Goa ngeni taong monnu kemma kecgecdeac sing hofocma bangec kisi gbangge gbangeau kengha angkecma 
PSA.107.5	yakaac nga dokuac homema ubaongangina herenginau homeec. 
PSA.107.6	Ngeni ebicfu ifi kecma 
PSA.107.7	sing wegenacfu wangecngunu kengkecma taong nga amabangec gombunga meficgengemmeu ihai kecgec.
PSA.107.9	Mongngo dokuac ammiu yeng doku miu negebec anude nga mongngo yakaac homeu yeng wiac gombunga miu neu gebeckpeude.
PSA.107.10+PSA.107.11	Goa yeni Anutu Engenatoa yeac yoac kpema dederecgeyoara ngadehekecgecac kundung manau kengkpung hakpung anggec witicngo witicyunugec tacandae, ifi isoc tacma kpendzeng kpegec.
PSA.107.12	Yeni uatoa mekecgec herenginango kuha kpac anu bangecfu mayunuu mongngo mi meficyunuec.
PSA.107.13	Yeni ebicfu ifi kecma 
PSA.107.14	kundung dzic imohacnac meyunuu erema witicngina herecgeec.
PSA.107.16	Yeng nagu seria aiengngo memea sasawa, imoc hembarackeu aiengngo kpae heiheia imoc kpetackeude.
PSA.107.17	Goa yeni kopocsicac fakagoc kecgecac hafei ayemmeec. Yeni ngicngac ogofocngina memanganeyunugecac amma kpendzeng kpekecma 
PSA.107.18	yaka negecdeac mi ayemmeu yaka sasawa wama homecac naguu heima fegec. 
PSA.107.19	Yeni ebicfu ifi kecma 
PSA.107.20	yoara sueu mama hafeingina mengerema wiac kpetotieyunuu kpac ambeso anggec, imohacnac mesiyunuec.
PSA.107.22	Yeni ubangerecac sese ohoma yeng uaya sasawa mekecde, imocac oyang boyang memima imoc ngicngac edeyunubisia.
PSA.107.23	Goa ngeni kondunnu wageu emma kenggec nga goa ngeni dokutoau kengkecma finac mehama ngicngac yenearu suegec. 
PSA.107.24	Ngeni ihai kecma 
PSA.107.25	Yeng enacngo deu firang kucgoc kpema kondunggac siri miaru kucgoc kpeu 
PSA.107.26	wagenginango sawau yombong emma emu keme kemeau yombong kemegec ngic ngeni ebic imoc hemma ongangina worau kengecngunuec. 
PSA.107.27	Ngeni kicngina gigiu ngic doku seria neandae, ifi isoc goroc goroc amma kengha amma negen negengngina mi ireckeec. 
PSA.107.28	Ngeni ebicfu ifi kecma 
PSA.107.29	firangnomang menomaneu kpac anec nga kondung siri menomaneu ning kpema feec. 
PSA.107.30	Kondung kuha mau ngeneng ruaegoc kecgecac ubangerec negenggec. Nga yeng wangecngunuu ngeni ihai me ihai kembesonga negenggec, imoc ihai kengsikegec.
PSA.107.32	Ngeni habu yeneac kpekpeturannu Kebu oyang boyang memima enarafocngina yeneac botucfu namma ye eriendzong memibisia.
PSA.107.33	Yeng dokutoa heimerenu bangec gbangge gbanggea anggec. Nga doku kiwagocngo kerengaima bangec gbangge gbanggea anggec. 
PSA.107.34	Ngicngacareng goa yeneng bangecnginau kecma Anutu ngadehema mangana megecdeac ayemmeec. Imocac yeng bangec kerehagoc imoc merenu bangec kisi kondungagoc anec. 
PSA.107.35	Ye bangec kisi gbangge gbanggea heimerenu doku dzohong homac fingecgec nga bangec dzangge dzanggea merenu doku dzuamagoc fingecgec. 
PSA.107.36	Ye ngicngac yakaac homegec, yeni ihai faiyunuu kecma taongngina ihai megec amagerecngina seria anec. 
PSA.107.37	Yeni semeng nga waing uanginau homecgec fora homac anec.
PSA.107.38	Yeng kenecyunuu nambaracfocngina homac fingecgec. Amma ramaburumakangina keneheu yeneac kpetengina mi maec. 
PSA.107.39	Ngic yeneng ebicfu faiyunugec ubaebicgoc kecma memeficac obohoma ebicfu nga ubahodunggoc kecgec kpetengina mau habu kapianec anggec. 
PSA.107.40	Anutungo ine ngictauac medacfora yeneac modzea tiu ebic meficgeyemmema bangec kisi singa kpac, ihai faiyunuu kengkpung hakpung ihai kengkecgec. 
PSA.107.41	Nga ngicngac yeni iwaiac obohoma kpendzennu kecgec, yeng yeni ebicfunac mesiyunuu nambaracfocngina yeneng fingecsahetoa amma rama habutoa angandae, ifi isoc anggec. 
PSA.107.42	Ngicngac ikoc nga hamangecngina kpac kecandae, yeneng imoc hemma ubangerec negenggecde. Nga ngic Anutu ngadehema mangana megecdeac ayemmeande, yeneng ine yoacngina waickegecde.
PSA.107.43	Mong ye negen negentegecgoc kecde, yeng wiac yomoc hensima negentegecbeso. 
PSA.108.1	O Anutu, herenango efaiu udumeng gombunga amma yegec heibade. Ubaongana, ge gaunac yacna. 
PSA.108.2	O, ni ama werec wereckenggac yombong midibade nga gitakurere ngeri negenggboribesera.
PSA.108.3	O 
PSA.108.4	Geng yoac dedzege amma imoc modackecnec, imocngo wiac engena amma engkecma kurumenga kurumenga feracyunuma enude. Nga ge yoac modac modac angkecnec, faka imocngo sawau emma hoeng kpesereyunuude.
PSA.108.5	O Anutu, ge oyang boyang megengandae, imocngo kurumenga kurumenga ferahema erebeso. Ge kucga nga kibikperagiga bangecfu faina mama bangectoa bangec sokodacbeso. 
PSA.108.6	Geng ngicngacfocga neneac songo negennec, neni ebicfunac mesinununadeac marifoigango meficnunuma nunumuninaac turunga merennemmena.
PSA.108.7	Anutungo womonga kpetiacfu tacma yoac yofi deserima deec, “Ni firang amma sogac sogaigoc Sikeng ama nga Sukocac bangec tumia medereyemmebade. 
PSA.108.8	Gilecad nga Menasse imoc neac, Efrayim imoc wasaiopocna nga Yehuda ye ngictauyasuna. 
PSA.108.9	Mocaw ye dokunadzic terana nga Edomgaru hanitabena ukuma Peleset bangecfu firang amma arohobade.”
PSA.108.10	Dawidngo monggoc yofi deec, “Taong odaya seria fede, mongngo imohai hesicnuu kendedeac negenduae. Mongngo naric hesicnuu Edom bangecfu kendedeac negenduae.” 
PSA.108.11	O Anutu, ge wanunuma ukununudacma neneac wasaingichabugoc monggoc mi kengannec.
PSA.108.12	Ngicngo meficnunuande, imoc memefihagoc kpac. Imocac geng meficnununa ngabafocnina yunubisina. 
PSA.108.13	Neni Anutugoc namma kuctoaninagoc amma firang annide. Gennoc ngabafocnina tidzicyununa bangecfu fegecde.
PSA.109.1	O dedengerec Anutuna, ge yoacga mi waickena. 
PSA.109.2	Ngic goa ge waguma mangana megecdeac ayemmeande nga faitobang ngic ikocnginagoc, yeneng memanganenubeso enacngina anggema nedzarangngina ikohagocngo neac yoac mangana dema 
PSA.109.3	ngadenuma oronnuma memangac manganeyoac denemma hania kpacfu hama nugecde. 
PSA.109.4	Ni songogoc hoangyunuba yeneng mesunnau nuandae, fora. Nga ni sifu yeneac numubade. 
PSA.109.5	Ni faka gombunga ayemmeba yeneng turunga mangana merennenggec. Ni songogoc hoangyunuba yeneng ubango ukunugecde.
PSA.109.6	Yeni yofi dedae, “Ngic mong Anutu ngadehema mangana meudeac ammiande, ye uayoac mina yeng ngic manganaac yoac kpebeso. Ngic mongngo yoacfu marifoiau namma yeac mesuyau kpebeso. 
PSA.109.7	Desi desingicngo ye isinggema yoac desima ngic imocac manganaya hembeso nga yeac nunumuya imoc Anutungo negenu kopocsihagoc angkecde, ifi desibeso. 
PSA.109.8	Kekecnasoya imoc wegenanec anu ngic mongngo yeac ngicenaraac tatac mebeso.
PSA.109.9	Nambaracfora yeneng beging anggec enemango hotsec ambeso. 
PSA.109.10	Nambaracfora yeneng amaheidac kecma yakaac derecgema kecbisia. Yeni amabangec sesuhau kecgec imohai meficyunuma imohacnac ifingoc kporacyunubesonga. 
PSA.109.11	Ngic mong ye faka sirihau mi amma hiedzo meande, yeng finaha segereu kuricngic yeneng uayaac fora mekecbisia.
PSA.109.12	Mongngo ye ubangerec mi ammibeso nga begingfora yeneac ubamangang mi negengyemmebisia. 
PSA.109.13	Yeac esamedacfora meicyunugec kpac ambisia. Ye esamedacfora yeneac arennu yeac kpac meickebesonga. 
PSA.109.14	Mangesafora yeneng ngicngac ogofocngina memanganeyunugec, 
PSA.109.15	Yeneac kopocsic imoc nasosoc 
PSA.109.16	“Ye wiac gombunga anudeac nigeckpeu makpekpea nga iwaiac obohoma kecgec, yeni yunukporac ayemmema ubaebicgoc kisangyunuma homecfu faiyunuec. 
PSA.109.17	Ye sowecyoac deudeac songo negengkefec, imocac yeneng soweckebisia. Ye kenecyoacac mi ammiecac kenecngo yeac hereau febeso. 
PSA.109.18	Ye sowec ngakpi isoc heima kefecac sowecngo sebifusiau doku isoc kemema sirau kerec isoc kemebeso. 
PSA.109.19	Sowecngo ngakpitoaya anu kperacemebeso nga kebangau fadeng isoc anu wenacsoc dzegebeso.”
PSA.109.20	Ngabafocna yeneng yoacfu nukecgec 
PSA.109.21	O 
PSA.109.22	Ni ngic makpekpea amma iwaiac obohoma kecduae. Nga yeni herena manau woubocna kpegec tohoec. 
PSA.109.23	Maraiac ongango hereema tofocnac kpac angkecde, ni ifi isoc kpac ambeso anduae. Firangngo ipua mefiranggeu kengandae, ifi isoc kenduae. 
PSA.109.24	Ni yakasege kecma fafocna kuha kpac anu sicnasac anduae. 
PSA.109.25	Ngic mesunau nudae, yeneng desofoc anemma orucngina kpatitickenendae.
PSA.109.26	O 
PSA.109.27	O 
PSA.109.28	Yeni sowecyoac dekecdae, naric, nga ge sifu kenecyoac debesena. Ngicngac neac wegenac hama memanganenubeso angandae, yeni ge negemmana game kpekpeu faiyunubesonga. Geac kingang ngicngo ubangerec negemma kecbeso. 
PSA.109.29	Ngicngac mesunau nuandae, yeni eweheiheia kpac kecbisia. Imocngo wamba isoc sangoyunubeso. Yeni gameyunuu kecdae, imocngo ngakpitoa isoc witinginau embeso.
PSA.109.30	Enacbibicnango 
PSA.109.31	Ngic mong ye wiac sasawaac obohoma kefu yeng marifoiau nanude. Yeneng yeac degecde, “Ye manganaac areng amma homebeso.” Ifi degec Anutungo ye yeneac mariunac mesiude.
PSA.110.3	Ngicfocga yeni dzikac nasou gegoc kenggecdeac songo negemma hama edegugec geng hesicyununa tiki kpetiacfu enggecde. Sacgbori habunginagoc yeni ubaefac amma wamba kpetiac heima asoacac dzimbong heima feande, ifi isoc amma gearu habesandae.
PSA.110.5	Kebu foigaugeng nande, ye herebunasoya hau ngictau kpedzameyunuude. 
PSA.110.6	Ye bangeha bangeha ngicngacareng botucnginau tacma isingyunuma yoacngina desiu homegec farengnginango bangecnginau fekenude. Ye bangeha bangeha fekendeu ngicenarafocngina kpetotieyunuude.
PSA.110.7	Ye sing tegiau doku mahama feu hemma neudeac oruha miacma kuhagoc nambesande.
PSA.111.3	 wiac sasawa meec, imocngo ngictauac kuhagoc nga damuyagoc wakema fede. Ye fakaya dindingacngo nasoya nasoya feengkecbesande.
PSA.111.4	Ye uaya bibiagoc meec, imoc yeng negemmanu negenggec fekefude. 
PSA.111.5	Ngicngac eweheihei ammiandae, ye yeni yaka yemmeude nga dzadzahac meec, imoc nasoya nasoya negensikefude. 
PSA.111.6	Kebu ye ngicngacfora uayaac kuc edzacyunuma bangec monnunac ngicngac yeneac bangec imoc ngicngacfora yemmeu bangec mingina anggec.
PSA.111.7	Yeng wiac mariango meande, imoc yoara modacma faka dindingacgoc. Nenang yeac dederecgeyoac sasawa negenserima mekecbisina. 
PSA.111.8	Ye dederecgeyoac faiu imocngo nasoya nasoya seria fema fefeseri feengkecbesande. Imoc ikoc nga hamangeha kpac kecma modacma kecbesonga. 
PSA.111.9	Yeng wiacfora sueyunuu yeneng ngicngacfora yungecyunugec. Ye dzadzaha feengkecbesandeac yoac seria edeyunuec. Yeac kpac imoc kpetiac nga bibiagoc.
PSA.112.2	Yeac esamedacfora yeni bangecfu kucnginagoc kecgecde. Ngicngacareng ikoc nga hamangecngina kpac andae, yeni kenecnginagoc. 
PSA.112.3	Yeac amau hiedzo f inactoa endzirangoc feude amma yeac faka dindingacngo nasoya nasoya feengkecbesande.
PSA.112.4	Ngicngac uba kongaha amma ikoc nga hamangecngina kpac kecandae, yeni kundung manau kecmagec kperagi fingecyemmeude. Kebu ye ubangerec ayemmema ubamangang negengyemmema dindingac kefude.
PSA.112.5	Ngic mong ye sing dindingac modacma ngic wosoefac ayemmema yengena wiac turung dema maringinau faiu ua goa meandae, ngic ifia ye naric kecde.
PSA.112.6	Ngic dindingac ye seria nanu wiac mongngo meu goroc goroc naric mi anude. Amma ngicngac yeneng yeac negenggec fekefude. 
PSA.112.7	Ye yarefakaac yoacsiduc negemma kengec naric mi anude. Ye hereango 
PSA.112.8	Yeac herea imoc seri seria. Ye kengeha kpac serima kecma firang amma ngabafora yenenude. 
PSA.112.9	Ye songea modacma wiac mederema ngicngac makpekpea yemmeude. Yeac faka dindingac, imoc nasoya nasoya feengkefude nga ye kuhagoc anu ngic yeneng eweheihei ammima nanggebesandae.
PSA.112.10	Ngic Anutu ngadehema mangana meudeac ammiande, yeng ngic mong dindingac henu kekeha ngereeude, imohai enac kisaranggeu dzameude. Ye wiac mong meudeac negensiande, imoc fora naric mi fingerude, kpac yombong.
PSA.113.3	Wenac ere ereaunac kengkecma wenac keme kemeau wisickede, imohai 
PSA.113.5	 Anutunina kecde, ye isoc mongngo mi kecde, kpac yombong. Ye wi tatahau tacma 
PSA.113.6	kiwa fiu mau kurumenga kurumenga nga bangec yenenude. 
PSA.113.7	Yeng ngic makpekpea sendunnunac memiacyunuude nga ngicngac iwaiac obohoma kecandae, yeni hamaseucfunac meyunuu eregecde. 
PSA.113.8	Eregec yeng ngictauac medacfocngina yenigoc tatacfu faiyunuu tacgecde. Ye ngicngacfora yeneac ngictauac medacfocngina, yenigoc faiyunuude.
PSA.113.9	Ye ngac kufing amagerec miu yeng ihai sabac nonggea amma sogaima kefude.
PSA.114.2	Yehuda ye Anutuac womong kpetiac anec nga Isracel imoc yeac eucererenga anec.
PSA.114.4	Tiki yeneng rama ngiwango futuckeandae, ifi isoc futuckegec nga fagang yeneng ramamedaha yuma engemmama angandae, ifi isoc sogac sogaigoc yuma engemmama anggec.
PSA.114.5	Kondung ge kpidohoma woranec nga Yarden ge kpidohoma dzigenenec. 
PSA.114.6	O tiki, ngeni kpidohoma rama ngiwa isoc futuckedae nga fagang ngeni kpidohoma ramamedaha isoc yuma engemmama andae.
PSA.114.7	O bangec, ge 
PSA.114.8	Yennoc hoc peperandzi seria heimerenu doku dzohong angkecde nga harongang heimerenu doku kiwa anude.
PSA.115.1	O 
PSA.115.2	Bangec monnunac ngicngac Anutu mi negemmidae, yeneng deandae, “Yeni Anutungina mong mi hendimbe, kpac.” Yeni nocac ifi deandae? 
PSA.115.3	Anutuninango kurumenga kurumenga, imohai kecma songoya modacma uaya mekecde.
PSA.115.5	Yeni enacbibicnginagoc nga yoac ine naric mi degecde. Yeni kicngina noboc nobocgoc amma wiac naric mi henggecde. 
PSA.115.6	Yeni kedzacngina noboc noboc amma wiac mong naric mi negenggecde. Yeni samacnginagoc amma wiac monggac homuna naric mi homunggegecde. 
PSA.115.7	Yeni maringinagoc nga maringinango wiac mong naric mi menegenggecde. Yeni haninginagoc nga haninginango sing naric mi kenggecde amma ubanginango udumeng mong naric mi meficgegecde.
PSA.115.8	Ngicngac nemuonga meyunuandae, yeni nemuonga isoc anggec. Nga nemuonga negenserima kecandae, yeni sasawango nemuongangina isocngoc anggecde.
PSA.115.9	O Isracel ngicngac, ngeni 
PSA.115.10	O Aharonggac ama areng, ngeni 
PSA.115.11	Ngicngac 
PSA.115.13	ngicngac 
PSA.115.14	 ngeni nga nambaracfocngina mesahengunubeso. 
PSA.115.15	 kurumeng nga bangec meficyuruec, yeng kenecngunubeso.
PSA.115.16	Kurumenga kurumenga yeni 
PSA.115.17	Homemea yeni 
PSA.115.18	Nga 
PSA.116.1	Ni 
PSA.116.2	Ye kedzaha nearu faiecac amma ni kecbadesoc kpakpacna yearu kpacba kengkefude.
PSA.116.3	Homecac witicngo dedecnuu homecamaac kengec amma ubaebicngo mendannuu ni ubaebic nga kengecgoc kecma
PSA.116.4	 kpac kuneng kpacma yofi deai, “O 
PSA.116.6	Ngicngac negen negengtoangina kpac kecgec 
PSA.116.7	O ubaongana, 
PSA.116.8	Ge ubaongana homecfunac mesima kickumana mekerenggema tifainggema manubacac hanina onggonggenec. 
PSA.116.9	, ni geac kicfu kekecnginagoc yeneac bangecfu kengkecbadeac ifi annec.
PSA.116.11	Nga ubaebicnagoc kecma deai, “Ngic sasawa yeni ikocnginagoc.” 
PSA.116.12	 ni gombunga anemma wiac sasawa nenu ni naric kecma imocac turunga noc wiac ammiba ngereeudeac obohoude. 
PSA.116.13	Ni memengerecac kpakenec mema miacma 
PSA.116.14	Ni yoac 
PSA.116.16	O 
PSA.116.17	Ni ubangerecac sese faigemma 
PSA.116.18	Ni yoac 
PSA.116.19	Imoc Yerusalaim, geac botuhau 
PSA.117.2	Yeng yoac dedzege amma imoc modackecde, faka imocngo hoannunuude, imoc wiac engena. 
PSA.118.2	Isracel habu ngeneng yofi debisia, “Yeng yoac dedzege amma imoc modackecde, faka imoc nasoya nasoya feengkefude.” 
PSA.118.3	Aharonggac ama areng ngeneng yofi debisia, “Yeng yoac dedzege amma imoc modackecde, faka imoc nasoya nasoya feengkefude.” 
PSA.118.4	Ngicngac 
PSA.118.5	Ni ebic kuneng mema 
PSA.118.6	 ye nigoc kefu ni naric mi kengecnuude. Ngic mongngo wiac mong naric mi anenude. 
PSA.118.7	 ye neac memeficna amma nigoc wegenac kecdeac ni firang amma ngic ubango ukunudae yenemma nambade.
PSA.118.8	Nenang 
PSA.118.9	 hoannu kemma sufuma kecni ngereede. Ngictau medacfocngina negensingyununi memefihagoc mi ande.
PSA.118.10	Bangec monnunac ngicngac Kebu mi negendae, yeni sasawango oronnudacgec ni 
PSA.118.11	Yeni noboc noboc oronnuma kecgec, fora. Nga ni sifu 
PSA.118.12	Yeni sangobide isoc noboc noboc oronnugec nga kate dzema borang tima bic bokoande, ifi isoc anggec. Ni 
PSA.118.13	Yeneng kucgoc kpefacnugec manubesonga anec, fora. Nga 
PSA.118.15	Ngicngac dindingac yeneng firang amma kporucamanginau sogac sogaiac yegec heigec yegecngina negembisia. “
PSA.118.16	 marifoia miaru sawau yacde. 
PSA.118.17	Ni naric mi homebade. Ni ine gbori kecma 
PSA.118.18	 kopocsicnaac amma kpemeting ebirangoc anenec, fora. Nga homecac mariu mong mi fainuec. 
PSA.118.19	Ngeni dindingac kekec womongamaac nagutoa witinenggec ni imohai emma 
PSA.118.21	Ge yoacna turunga merennenna memengerecna amma meficnunec. Imocac geac ubangerec megembade. 
PSA.118.23	 yengenaoc faka imoc meu imocngo nenang kicfu wiac bibiagoc ande. 
PSA.118.24	 uamemenaso yomocnoc meu nenang naso yofinenggac sogaima ubangerec negenni. 
PSA.118.25	O 
PSA.118.28	Ge Anutuna. Ni eriendzong megembade. Ge Anutuna, imocac afegubade. 
PSA.118.29	 ye gombunga, yeng yoac dedzege amma imoc modackecde, faka imoc nasoya nasoya feengkecbesande, imocac ubangerec memibesonga.
PSA.119.1	Ngicngac yeni kopocsic mong mi meficgema kecma 
PSA.119.2	 yoac ngicngac dekperagiyemmeu yeneng imoc modacma heregoc ye hofocandae, yeni kenecnginagoc amma 
PSA.119.3	kopocsic mong mi meficgema yeac hanising modacma kengkecgecde. 
PSA.119.4	, geng dederecgeyoacga nemmema imoc serima modacnideac negennec.
PSA.119.5	Ni geac singyoac seria tofohoma sing imoc hafoangoc yombong modacma kecbadeac yombong anende. 
PSA.119.6	Ni geac nonoyoac sasawa hengkecba ngic yeneng game kpekpeu naric mi fainugecde.
PSA.119.7	Ni geac dederecgeyoac dindingac negen negennau arenggeba herenau ikoc nga hamangec mong mi feu ge dengeregubade. 
PSA.119.8	O, ni geac singyoac modacbade. Kebu ge ni mi ngadenuma wanudacna.
PSA.119.9	Sebigbori medac ye singau garengemema uba kongaha kefude, sing imoc eng mi meficgeude, kpac. Ye geac yoac gombunga modacma garengemeude, imohai naric kefude,
PSA.119.10	Ni heregoc hofocguduae. Geac nonoyoac kpebaiac garennuma kpae heinenna.
PSA.119.11	Ni yoacga kpema kopocsic meficgebaiac yoacga herena manau faiba feude.
PSA.119.12	O 
PSA.119.13	Enacgaac dederecgeyoac sasawa, imoc enacbibicnango dekperagibade. 
PSA.119.14	Ngicngac yeneng dzofinacnginaac sogaiandae, ni ifi isoc geac dedekperagiyoac negemma sing imoc modacma sogaibade. 
PSA.119.15	Ni geac dederecgeyoac hennegeng amma imoc negensikecma kicna fima geac sing hengkecbade.
PSA.119.16	Ni singyoacgaac ubangerec negemma geac yoac naric mi nigecnuude, kpac.
PSA.119.17	Ni, kingang ngicgango gbori kecma yoacga tofohobadeac gombunga anenna. 
PSA.119.18	Wiac gombunga gombunga dedeseriyoacgau fede, imoc hembadeac kicna merecgena.
PSA.119.19	Ni bangecfu kuric kecduae. Ge nonoyoacga nearunac mi mesufuna. 
PSA.119.20	Ubaonganango nasosoc geac dederecgeyoac negembeso ammiu kuha kpac ambeso ande.
PSA.119.21	Anutu ge ubakpekpe ngic yoac ngabasiric ayemmeannec, yeni geac nonoyoac wama ngadehema kecgec ge sowecyununec.
PSA.119.22	Ni geac dedekperagiyoac modackecduaeac amma yeni desofoc nga desusuic anendae. Ge faka imoc meickenenna kpac ambeso. 
PSA.119.23	Ngictau yeneac medacfocngina yeneng tacma ni memanganenugecdeac yoac denegeng angandae, fora. Nga ni, geac kingang ngicngo sifu geac singyoac hennegeng amma imoc negensikecbade. 
PSA.119.24	Geac dedekperagiyoacngo ni ubangerec meficgenemma dederecge gombunga anenude.
PSA.119.25	Ubaonganango sendunggoc kpeketahema homebeso ande. Ge yoacga dema deserinec, imoc modacma kekecna monggoc megborina. 
PSA.119.26	Ni haniana edeguba geng imocac turunga merennemma singyoacga kpounenna. 
PSA.119.27	Geng meefainuna dederecgeyoacgaac sing negentegecma uaga bibiagoc hennegeng amma negensikecbade. 
PSA.119.28	Ubaebicngo ubaongana meebiriu sisingaima kpac ambeso ande. Ge yoacga denec, imoc modacma monggoc meserinuna. 
PSA.119.29	Ge ikocfakaunac onggonnuma ubangerec anemma dedeseriyoacga kpounenna.
PSA.119.30	Ni yoac modac modac ngic ambeso negenduaeac sing imoc meisinggema kengkecduae. Ni dederecgeyoacga kicnau faiba fede. 
PSA.119.31	O 
PSA.119.32	Ge negen negentegecna meyadikecna geac nonoyoacgaac sinnu nedzikecbade.
PSA.119.33	O 
PSA.119.34	Ni dedeseriyoacga modacma heregoc imoc tofohobadeac negen negentegec nenna.
PSA.119.35	Nonoyoacgaac ubangerec negenduaeac sing imohai hesicnuna. 
PSA.119.36	Ge herenaunac bangecac songo meickena geac dedekperagiyoacngo seria febeso.
PSA.119.37	Wiac hania hania uaya kpac fede, ni kicna imohai fibaiac kicna garenggena kekecna geac sinnu kengkecbeso.
PSA.119.38	Ngicngac goi heigengandae, yeni wiac yemmebesonga deserima denec, imoc kingang ngicga nearu meserima edzacnuna. 
PSA.119.39	Geac dederecgeyoac sasawa imoc gombunga. Game kpekpeu fainugec kengecgoc kecbaiac ebic imoc meickenenna.
PSA.119.40	Ge fakaga dindingac imocac amma kekecna megborima kekec monggoc nenna. Negenna, ni geac dederecgeyoac negembadeac anende.
PSA.119.41	O 
PSA.119.42	Ifi anu ngic goa deendema anengandae, yeni turunga naric merengyemmebade. Ni geac yoac negenserima kecbade.
PSA.119.43	Ni yoac forau kecma yoac fora dekecduae, imoc kpac ambacac ge imoc enacnaunac mi meickebesena. Ni geac dederecgeyoac negensikecba fora fingerudeac tomai kecduae. 
PSA.119.44	Ni geac dedeseriyoac nasoya nasoya modackecbade nga modackecbesandua. 
PSA.119.45	Ni geac dederecgeyoac meficgebadeac ua mekefaiac witiha kpac kengha ambade.
PSA.119.46	Ni ngictau yeneac kicfu ifingoc geac dedekperagiyoac ayemmeba game kpekpeu naric mi fainugecde. 
PSA.119.47	Ni geac dedeseriyoacac songo negemma yoac imoc ubangerecgoc debade.
PSA.119.48	Ni nonoyoacgaac songo negemma marina miacma fendzonggema singyoacga hennegeng amma negensikecbade.
PSA.119.49	Ge ni, kingang ngicga yoac edenunec, imoc negenna febeso. Ge imoc denenna negensikecba fora fingerudeac tomai kecduae. 
PSA.119.50	Geac dedeserigango kekec meficgenenu kpendzeng kpekecbare wiac imocngo meserinuude.
PSA.119.51	Ngic Anutu ngadehema kecdae, yeneng deendema anengandae, fora. Nga ni sifu geac dedeseriyoac mong mi ngadehema wabade. 
PSA.119.52	O 
PSA.119.53	Ngic Anutu ngadehema mangana megecdeac ayemmeande, yeneng geac dederecgeyoac ngadehema wagec, imocac amma herebu negemba herena gerec dzeude.
PSA.119.54	Ni yei kuricngic amma amanginau kecbare singyoacgango ubangerecyegecna anu heibade. 
PSA.119.55	O 
PSA.119.56	Ni dederecgeyoacga modackecba imoc fingecnenu neac kenec ande.
PSA.119.57	O 
PSA.119.58	Ge neac negenna ngereeude, imoc meficgebadeac herenango hafoa uatoa meai. Ge yoac deserima denennec, imoc modacma wosoefac anenna.
PSA.119.59	Ge faka modackecnec, imoc negensima geac dedekperagiyoacga modacbadeac nananna mengereba geac yoacgau kenude. 
PSA.119.60	Ni naso mi ukuma geac nonoyoac bic yombong modacma uaya mebade.
PSA.119.61	Ngic Anutu ngadehema mangana megecdeac ayemmeande, yeneac witicngo dedecnuande, fora. Nga ni geac dedeseriyoac sifu mong mi nigecnuude. 
PSA.119.62	Ni tofocnac dzongiau yacma dedeseriga dindingac negemma imocac dengeregukecbade.
PSA.119.63	Ngicngac geac eweheihei angandae nga dederecgeyoacga modacandae, yeneac ogongina. 
PSA.119.64	O 
PSA.119.65	O 
PSA.119.66	Ni geac nonoyoac negensinggeduaeac negen negentegec nga negengising faka gombunga kpounenna. 
PSA.119.67	Ni kpendzenga kpac kefai, imohai sing segema kengkefai. Nga yofinenggac geac yoac modacbade.
PSA.119.69	Ngic Anutu ngadehema kecdae, yeneng ikoc amma ngadeyoac dema enacfu faifai anengkecdae, fora. Nga ni sifu geac dederecgeyoac heregoc modackecbade. 
PSA.119.70	Ngic Anutu wagec, yeni ubaseri amma tosofocngina yeneac ubamangang negenggecdeacsoc mi ande, fora.
PSA.119.70	Nga ni sifu geac dedeseriyoacac ubangerec negengkecbade.
PSA.119.71	Ge ebic meficgenennec, imoc negemba ngereede. Ge ifi anna geac singyoac haniaac negen negeng mema arenggekecbade. 
PSA.119.72	Geac enacgaac dedeseriyoac, imocngo wiac engena ande. Imocngo ngereenende nga imoc hoc gol nga silwango memea taoseng nga taoseng feracyunuude.
PSA.119.73	Geng meficnuma marigango menuma memengere anennec. Ni nonoyoacgaac negen negeng arenggema mekecbadeac anende. Ge imocac negen negentegec nenna. 
PSA.119.74	Ni geac yoac negensiba fora fingerudeac tomai kefaiac amma ngicngac goa eweheihei anggengandae, yeneng nemma sogaigecde.
PSA.119.75	O 
PSA.119.76	Ge ni, kingang ngicga, yoac deserinennec. Ge yoac imoc modacma faka anenna. Geng yoac dedzege amma imoc modackecnec, ge efaima fakaga imocngo ni, kingang ngicga, meserinuna. 
PSA.119.77	Ni dedeseriyoacgaac ubangerec negenduaeac ubamangang anenna gbori kecbade.
PSA.119.78	Ngic Anutu ngadehema kecdae, yeneng hania kpacfu mangana anenggecac ge negemmana yeni game kpekpeu faiyunubesonga. Ni geac dederecgeyoac hennegeng amma imoc negensikecbade. 
PSA.119.79	Ge eweheiheigoc hoangguma kecandae, yeneng naric nearu hama geac dedekperagiyoac negembisia. 
PSA.119.80	Ngicngac goa yeneng gameu fainubauac herenango geac singyoacfu seria kpeketaheu kopocsic mong mi meficgebesare.
PSA.119.81	Ubaonganango geac memengerecac ammikefu yoacga negensiba fora fingerudeac tomai kecduae. 
PSA.119.82	Kicnango dedeseriga fora fingeru hembadeac fikecba kuha kpac anu yofi deanduae, “Ge hama meserinunade, naso imocac tomai kecduae.”
PSA.119.83	Ni waing sebera hosucfu fekecma harandanggeande, ifi isoc anai, fora. Amma dedeseriyoacga sifu mi nigecnuec, kpac. 
PSA.119.84	Ni, kingang ngicgango naso dafiguc ebicfu kecma tomai kecbesare? Ngic nukporac anengandae, yeni turunga yemmenade, naso imocac tomai kecduae.
PSA.119.85	Ngic Anutu ngadehema kecdae, yeneng menugecdeac teng keme kemea usugec. Ngic imoc yeni geac dedeseriyoac kpema kecdae.
PSA.119.86	Ge nonoyoac sasawa dekecnec, imoc yoac fora. Ngic yeneng ine ikoc amma nukporac anengkecdaeac meficnuna. 
PSA.119.87	Yeni bangecfu kekecna kpetotiebeso anggec, fora. Nga ni sifu dederecgeyoacga mekecma imoc ngadehema mi wayai.
PSA.119.88	Geng yoac dedzege amma imoc modackecnec. Ni enacgaac dedekperagiyoac modacbadeac fakaga imocngo kekecna onggonggena.
PSA.119.89	O 
PSA.119.90	Ge yoacga modackecnec, imocngo fingecsahenina fekefudesoc, yenearu feengkefude. Geng bangec tatahau faina seria tarudengoc. 
PSA.119.91	Geng yoac dema wiac sasawa faiyemmenec. Imocac amma imoc yofinenggac fedengoc. Wiac sasawa fedacde, yeni geac enac tofohogecde nga tofohobesandae.
PSA.119.92	Geac dedeseriyoacngo ubangerec mi meficgenembacfu kpendzennango mebucnuu kpac ambai. 
PSA.119.93	Ge dederecgeyoacga faima kekec nennecac amma dederecgeyoacga naric mi nigecnuude. 
PSA.119.94	Ni geac ngic nga dederecgeyoacga meficgebadeac ua mekefaiac ebicfunac mesinuna.
PSA.119.95	Ngic Anutu ngadehema mangana megecdeac ayemmeande, yeneng memanganenuma meicnugecdeac tomai feandae, fora. Nga ni sifu dedekperagiyoacga negensima kecbade.
PSA.119.96	Wiac gombunga nga sirihau, imoc sasawa hemba wisic wisickea feu maya kpesereai. Nga geac dederecgeyoac imoc maya kpac feecngoc fede.
PSA.119.97	O, ni geac dedeseriyoacac songo homac yombong negemma asoacnac kemma marai imoc hennegeng amma negensima kecanduae. 
PSA.119.98	Geac dedeseriyoac, imoc nasoya nasoya nearu fekecdeac imocngo ngabafocna feracyunuma negen negentegec homac meficgenenude nga meficgenembesande. 
PSA.119.99	Ni dedekperagiyoacga hennegeng amma negensikecduaeac negen negentegecgoc amma kpoukpoufocna feracyunubade. 
PSA.119.100	Ni geac dederecgeyoac modackecduaeac ngicngac kifangina homac kecgec negen negengngina ferahema monggoc negentegecbade.
PSA.119.101	Ni yoacga modacbadeac amma haninango yarengic yeneac sing mangana hania hania tibaiac hanina kpae heimima garenggekecbade.
PSA.119.102	Geng dederecgeyoacga kpounennecac amma imoc naric mi ngadehema wabade.
PSA.119.103	Ni yoacga negemba songea yombong ande, enacnau imoc kukundzauac songea ferahade.
PSA.119.104	Geac dederecgeyoacngo negen negentegec nenudeac sing ikoha sasawa imocac modzona tiude.
PSA.119.105	Geac yoac, imocngo haninaac kifa amma sinna mekperagiude.
PSA.119.106	Ni dedeseriyoacga dindingac modacbadeac yoac deserima imoc meseriai.
PSA.119.107	O 
PSA.119.108	O 
PSA.119.109	Ni kekecna marinau mekecduae, fora. Nga dederecgeyoacga sifu mong mi nigecnuude. 
PSA.119.110	Ngic Anutu ngadehema mangana megecdeac ayemmeande, yeneng botac faima menubesonga angandae, fora. Nga ni dederecgeyoacga modackecma sing mi segebade, kpac.
PSA.119.111	Geac dedekperagiyoac, imoc nasoya nasoya meficnuma fefeseri fenenude. O, herenango imoc negemma sogaima kecbade. 
PSA.119.112	Herenango geac singyoac nasoya nasoya angammemenango modacbadeac isinggeai, ni ifi kecba naso wisickebesande.
PSA.119.113	Ngic monde monde kecdae, yeneac modzona tiu geac dedeseriyoacac songo negengkecduae. 
PSA.119.114	Ge sufu sufuamana nga kasona nga ni geac yoac negensiba fora fingerudeac tomai kecbade.
PSA.119.115	Ni Anutunaac nonoyoac modacbadeac negenduae. Yarengic ngeni imocac wanuma kembisia.
PSA.119.116	Ge yoac deserima denec, imoc modacma garennuna gbori kecbade. Ni negen negensinna foragoc mi ambacac ngic yeni geng negemmana game kpekpeu mi fainubisia. 
PSA.119.117	Ge marinau menuma nanggenuma onggonnuna. Ni geac singyoac negensima kecbade.
PSA.119.118	Ngicngac sing segema singyoacga kpeandae, yeni ikocnginagoc kecgec uatoanginango fora mong mi meficgeude. Ge imocac ngadeyunudacnec. 
PSA.119.119	Geng ngic Anutu ngadehema mangana megecdeac ayemmeande, yenenna seuc isoc angkecde, imocac amma ni dedekperagiyoacgaac songo negengkecduae.
PSA.119.120	Ni geac kengec amba sebinango gbigbihekecde nga geng yoacna isinggema desinade, imoc negemma negengfagunggoc kecduae.
PSA.119.121	Ni singyoac mi kpema faka dindingac angkefai. Ngic yeneng ebicfu fainubeso ambauac onggonnuma yeneac mariu mi fainuna. 
PSA.119.122	Ni, kingang ngicgango naric kecbadeac nenggareng anenna. Nga ngic Anutu wama kecandae, yeneng ebicfu fainubauac geng onggonnuna.
PSA.119.123	Ge faka dindingac modacma deserima ebicfunac mesinunadeac denec, imocac fora fingerudeac kicfifi kecba kicna kuha kpac ande.
PSA.119.124	Geng yoac dedzege amma imoc modackecnec. Ge ni, kingang ngicga gombunga anemma singyoacga kpounenna. 
PSA.119.125	Ni geac kingang ngic amma dedekperagiyoacga arenggema negembadeac negen negentegec nenna.
PSA.119.126	Ngicngac yeneng dedeseriyoacga kpegecac 
PSA.119.127	Ni imocac geac nonoyoacac songo negenduae. Nga imocngo golac songo ferahaude, imoc goltegeng pirac pirac, imocac songo ferahaude.
PSA.119.128	Ni imocac geac dederecgeyoac sasawa modacma imocac sing tikecma sing ikoha hania hania tibeso modzona tiude.
PSA.119.129	Geac dedekperagiyoac imoc wiac engena, imocac ubaonganango imoc modackefude. 
PSA.119.130	Ge yoacgaac nagu witina imocngo ngicngac mekperagiyemmema ngicngac negen negengngina efea, yeni negen negentegec yemmeude.
PSA.119.131	Ni nonoyoacgaac homac anenu enacna anggema asoringa anenu kecanduae. 
PSA.119.132	Ngicngac geac kpac kunenggaac songo negengandae, ge neneac anggengandeac nearugeng dzigenema neac ubaga manganeu. 
PSA.119.133	Faka manganango kekecna garenggeu ngicngac ogofocna memanganeyunubaiac singtitina meserina. Ge yoac deserima denec, imoc modacbesare. 
PSA.119.134	Ge meficnuna dederecgeyoacga modackecbade. Ngic yeneng ebicfu fainugec ubaebicgoc kecbaiac bummenuma yeneac witicfunac yungecnuna. 
PSA.119.135	Ge ni, kingang ngicga kicmesugango nerarannuma singyoacga kpounenna.
PSA.119.136	Ngicngac yeneng geac dedeseriyoac mi modacandaeac kickumanango doku isoc made.
PSA.119.137	O 
PSA.119.138	Ge dedekperagiyoacgaac sing dindingac modacma yoacga imoc faima modackecma fainemmenec.
PSA.119.139	Ngabafocna yeneng geac yoac nigecyunuandeac herena gerec dzeu kpac ambeso anduae.
PSA.119.140	Geng yoac deserima denec, imoc ngicngac yeni bic tobanggegec fora ande. Nga ni, kingang ngicgango imocac songo negenduae. 
PSA.119.141	Ni ngictehec nga sure surea, fora. Nga geac dederecgeyoac imoc naric mi nigecnuude.
PSA.119.142	Geac dindingac kekec imocngo nasoya nasoya fefeseri feude nga febesande amma geac dedeseriyoac, imocngo fora. 
PSA.119.143	Ebic nga kpendzeng nearu fingecande, fora. Nga geac nonoyoacngo ubangerec meficgenenude.
PSA.119.144	Geac dedekperagiyoac sasawango nasoya nasoya dindingac feengkecbesande. Ge negen negentegec nenna gbori kecbesare.
PSA.119.145	O 
PSA.119.146	Ni gearu yofi kpacba, “Ni dedekperagiyoacga gombunga modacbadeac, ge ebicfunac mesinuna.”
PSA.119.147	Negen negenna geac yoacfu faima tomai kecba ama mi wereckemmanu geng meficnunadeac yacma kpacgubade. 
PSA.119.148	Ge yoac deserima denec, imoc tofocnacsoc hennegeng amma negensikecbadeac naso herea gaugbori kecanduae.
PSA.119.149	O 
PSA.119.150	Ngic goa yeneng geac dedeseriyoacac hereau yombong kecma yarefaka megecdeac ayemmeu imoc arenggema neac wegenac hama nukporac anenggecde. 
PSA.119.151	O 
PSA.119.152	Ni geac dedekperagiyoac bicngoc negemma yofi negengkefai, “Geng yoac imoc fainec nga imoc nasoya nasoya feengkecbesande.”
PSA.119.153	Ni geac dedeseriyoac imoc mi nigecnuude. Ge imocac kpendzenna hemma imohacnac mesinuna. 
PSA.119.154	Ge yoacfu meficnuma nanggenuma bummenuma yungecnuna. Ge yoac deserima denec, imoc modacma kekec monggoc nenna.
PSA.119.155	Ngic Anutu ngadehema mangana megecdeac ayemmeande, yeni geac singyoac meficgegecdeac ua mong mi mekecdae. Yeni imocac geac memengerecac hereau kecdae.
PSA.119.156	O 
PSA.119.157	Ngic homacngo nukporac anemma ngaba anengandae, fora. Nga ni geac dedekperagiyoac sifu mong mi wabade. 
PSA.119.158	Ngicngac goa yeni negen negensingngina kpac kecandae, yeni geac dedeseriyoac mi modacandaeac ni yenemma modzona tide.
PSA.119.159	Kebu, ni geac dederecgeyoacac songotoa negenduaeac geng imoc negensikecna. Geng yoac dedzege amma imoc modackecnec, imocac kekecna onggonggena. 
PSA.119.160	Yoacga sasawa imoc fora nga geac dederecgeyoac dindingac imoc sasawa tembuc tembuc nasoya nasoya feengkecbesande.
PSA.119.161	Ngictauac medacfora yeneng hania kpacfu nukporac anengandae, fora. Nga herenango sifu geac yoac bibiagoc, imoc hengkefude. 
PSA.119.162	Ngic mongngo finac hania hania buma kuneng bummema sogaiande, ni ifi isoc geac yoacac sogaibade. 
PSA.119.163	Ni ikocfakaac negemba wiac mangana yombong anu imocac modzona tide. Nga geac dedeseriyoac, imocac songo negemma kecduae.
PSA.119.164	Ni geac dederecgeyoac dindingacac amma uamemesoc naso seweng dengeregukecbade. 
PSA.119.165	Ngicngac yeneng geac dedeseriyoacac songo negengandae, yeni ruae kekec kuneng meficgekecma wiac monnu tifotockema naric mi mayunuude.
PSA.119.166	O 
PSA.119.167	Ubaonganango geac dedekperagiyoac modacma imocac songo kuneng negengkecduae. 
PSA.119.168	Wiac sasawa angkecduae, imoc negennecac dederecgeyoacga nga dedekperagiyoacga modacbade.
PSA.119.169	O 
PSA.119.170	Ni kpesi kpesi gearu haba geng negemma yoac deserima denec, imoc modacma ebicfunac mesinuna.
PSA.119.171	Geng singyoacgaac negen negeng kpounengannecac enacbibicnango geac dedengerec yoac homac dekecbeso. 
PSA.119.172	Geac nonoyoac imoc fora nga dindingac sasawa, imocac nedzarannango geac yoacac yegec gombunga heibeso.
PSA.119.173	Ni geac dederecgeyoac segerema meaiac marigango meficnunadeac efaima kecbesena.
PSA.119.174	O 
PSA.119.175	Ge onggonnuma kekecnagoc ambadeac anenna dengereguma kecbade. Geac dederecgeyoacngo meficnubeso. 
PSA.119.176	Rama sufu sufuyango sing segema kengande, ni ifi isoc sing segema kenai. Ni, kingang ngicgango geac nonoyoac mi nigecnuudeac hama meficnuna.
PSA.120.1	Ni ebicgoc kecma 
PSA.120.2	O 
PSA.120.3	Nedzarang ge ngicngac tobangyununadeac yoacgoc kecnec, ge yoacna negenna. Ge noc wiac anggembesonga? Amma geac turunga noc wiac gembesonga? 
PSA.120.4	Wasaingic yeneac tebemedaha nga icngina gerecyohohagoc, imoc genggecde.
PSA.120.5	Ni nocac Mesek bangecfu kuric kecduae nga Kedar yeneac kporucamaac botucfu kecduae.
PSA.120.6	Ngicngac ruaeac modzongina tiande, ngic ifia yenigoc naso hereangoc kefaiac modzona tide. 
PSA.120.7	Ni ruaengic nga ruaeyoac deba yeneng ine dzikacac ngic andae.
PSA.121.1	Ni kicna tikiu fiba ende. Ni memeficac obohoduae, imocngo dahacnac haude, ifi kpesiduae.
PSA.121.2	 kurumeng nga bangec meficgeec nga memeficna yearunac haude.
PSA.121.3	Kebu genggareng anggengkecde, yeng gau mi feude, kpac. Ye haniga garenggeu seria nanu wiac mongngo meu goroc goroc naric mi anude.
PSA.121.4	Negenggec, Kebu Isracel habu onggongyunuande, ye gaunec mong mi feande nga gau ebira mong mi feude. 
PSA.121.5	 onggongguma marifoigau nanu ge yeac debannu kecna 
PSA.121.6	wenacfu wenacngo mi guude nga tofocnac afongo mi memanganeguude.
PSA.121.8	Ge amaunac manade me amau ennade dena 
PSA.122.1	“Nenang 
PSA.122.2	O Yerusalaim, neni hanininango geac naguusing ekemma odaga manau tinandimbe. 
PSA.122.3	Yerusalaim imoc taongtoa isoc megec nande. Imoc meserima mocgutoa megec ama nga ama wegenacfu ifi tackendae. 
PSA.122.4	Nga ngicngac neni arenninasoc modacma imohai engandimbe. Imoc Isracel areng neneac dema yoac deserigec fede. 
PSA.122.5	Ihainoc fora dedeac ngictau tatac faigec homac tacdae, imoc Dawidac esangabo yeneac ngictau tatac sasawa.
PSA.122.6	Ngeni ruae Yerusalainnu feudeac numubisia. “Geac songo negengandae, yeni naric kecma wiac monggac mi obohobisia. 
PSA.122.7	Geac odaga manau ruae febeso. Nga amaherec amaga onggonggekecdae, imocac manau mangang kpangang mong mi febeso.”
PSA.122.8	Sactosofocna nga ogofocna yeneng naric kecgecdeac amma yofi debade, “Geac ama manau ruaengo kecbeso.”
PSA.123.2	Kingang ngic yeneng ngic kunengnginaac negeung kecandae nga kingang naroang yeni ngac kunengnginaac negeung kecma kic fiandae. Negenna, nenang ifi isocngoc kicnina 
PSA.123.3	O 
PSA.123.4	Ngicngac goa yeneng ebiha kpac kecma desofoc anemmegec naso herea monggoc bic ande. Nga ngic goa yenanggac negenggec engena yombong angkecde, yeni ngadenunuma desusuic anemmekecgec ubaonganinango ebic imoc mekecma gebeckpede.
PSA.124.1	Isracel ngeni yofi debisia, “
PSA.124.2	Ngic yeneng yacma nunubeso anggec, imohai 
PSA.124.3	yeneng nenanggac herebu kuneng negemma gboringoc gbokonunubau. 
PSA.124.4	Tunggbaungngo meicnunubac me doku dundungngo nebucnunubau. 
PSA.124.5	Amma dokutoa kucnginagoc yeneng semenunudacbau.
PSA.124.7	Uficngic yeneng ufic faigec nga nengngo uficfunac woraande, ifi isoc woraing. Ufic imoc barackeu uficfunac woraing.
PSA.125.1	Ngicngac 
PSA.125.2	Tikingo Yerusalaim yerecgema tackendae, ifi isocngoc 
PSA.125.3	Ngicngac dindingac yeni maringina sinema angammeme mangana ambauac. Ngic Anutu ngadehema mangana megecdeac ayemmeande, Anutungo yeni kpae heiyemmeu ngictau yasunginango ngic dindingac yeneac bangec naric mi garenggeude.
PSA.125.4	O 
PSA.125.5	Ngicngac goa ine efaima sing mangana noboc noboc modacgec 
PSA.125.5	Ruaengo Isracel areng yenearu febeso.
PSA.126.2	Nenang enacbibicfu dzomocngo wakeu sogac sogaiac yegecngo nedzaranninau feu bangec monnunac ngicngac botucnginau degec, “
PSA.126.4	O 
PSA.126.5	Ngicngac kickumagoc wiac homecandae, ngeni sogac sogaigoc arohoma fora megecde.
PSA.126.6	Ngicngac ngeni kiac ubamanganggoc kemma wit komoha tofohogec. Nga ngade wit gbomea bodangagoc tofohoma amanginau dzigene hama sogaima arohogecde.
PSA.127.2	Ngeni neneyaka meficgegecdeac asoac bic yacma uatoa mema kecma fefe nasongina ferahakecma uamemeac negengyohocgoc kecma yakangina nekecgecde, imoc ifingoc memefihagoc mi anude. 
PSA.127.4	Wasaingicac mariu tebemedaha homac femide, ngic sebigboringo medacfocngina meficyunuu kecdae, yeni medacfocnginagoc kecma wasaingic imoc isoc andae. 
PSA.127.5	Ngic mong ye medacfora ifia homac kpedzucyunuma meyunukecde, ye kenehagoc.
PSA.127.5	Ngabafora taong naguu yoacfu nangandae, yeng imohai yenigoc nanu yeneng game kpekpeu naric mi faigecde.
PSA.128.1	Ngicngac 
PSA.128.2	Ge ua marigango mena fora fingeru menec amma sogac sogaigoc kecma naric kecnade. 
PSA.128.3	Enenggango amaga manau kecde, ye waing ic fora homac amma nangande, ifi isoc anude. Nga nambaracfocga yeneng oliwa benama, ifi isoc tatacga yerecgema tackenggecde. 
PSA.128.4	Negenggec, ngic mong 
PSA.128.6	Ge esafocga fingecgec yenennade.
PSA.128.6	Ruaengo Isracel areng yenearu febeso.
PSA.129.1	Isracelngo yofi debeso, “Ni sebigborinaungoc kecbareng ngic yeneng ebic kunennu fainugec.” 
PSA.129.2	“Ni sebigborinaungoc kecbareng ngic yeneng ebic kunennu fainukecma firang mong mi anggec. 
PSA.129.3	Bangec mendzic mendzic yeneng bangec mendzicgec areng fingecande, yeni ifi isoc ngadenau kpendzicgec areng herea fingecgec.”
PSA.129.5	Ngicngac Tsion ubanginango ukuandae, yeni game kpekpeu faiyunuma merengyunugec monggoc dzigenema kembisia.
PSA.129.6	Yeni ama witiau kpindzingngo erema bic homeande, ifi isoc ambisia. 
PSA.129.7	Mekpedzuc ngicngo imoc meudeac maria mi sineude nga semeng dedeckeande, yeng imoc mi abaranggema mekenude. 
PSA.129.8	Ngicngac goa yeni kengha angandae, yeneng yofi naric mi degecde, “
PSA.130.1	O 
PSA.130.2	Kebu, ge enacudumenna negemma kedzac kpena. Kpesi kpesina gearu hade.
PSA.130.3	O 
PSA.130.4	Nga gearu sifu kopocsic wawa fedeac eweheiheigoc hoanggubesonga.
PSA.130.5	Ni 
PSA.130.6	Tofocnacgareng yeneng asoac haudeac tomai kecandae, ni yeni feracyunuma ubaonganango 
PSA.130.8	Isracel areng yeni ngicngac ogofocngina memanganeyunuma kopocsicnginagoc anggec. Nga yennoc bummeyunuma manganameme fakanginaunac mesiyunuude.
PSA.131.1	O 
PSA.131.2	Ubaongana menomaneba waicke fede. Sabac mongngo nonggeaac namu nema waicke feande, ubaonganango ifi isoc waickema fekecde.
PSA.131.3	O Isracel, ge yofinenggac namma ende imohai Kebu negensima fora fingerudeac tomai kecbesena.
PSA.132.1	O 
PSA.132.2	, Yacakowac Anutu Kuctoa mingina, ge yomoc negensibesena, yeng geac yoac deserima yofi deec, 
PSA.132.3	“Ni amana manau mi embade me fefenau naric mi febade, 
PSA.132.4	ni kicna gauac kpetarimima gau naric mi febade 
PSA.132.5	kecma 
PSA.132.7	“Hagec 
PSA.132.8	O 
PSA.132.9	Womonggarengfora, ngeni dindingac kekec heigec kemebeso nga ngicngacfora kpetiac kecandae, ngeneng desogai amma arohobisia.”
PSA.132.10	Ge kingang ngicga Dawidac gombunggac amma ngicga kerecngo nadzicminec, ye mi ngadehebesena. 
PSA.132.11	 yoac deserima Dawid yoac edeec, imoc naric mi meickeude. Ye yofi deec, “Ni geac bangecyombongga yeneac arennunac medacga mong meisinggema ye ngictautatacgau faiba tacbeso. 
PSA.132.12	Neac dzadzahac nga dedekperagiyoacna kpouyemmeba geac medacfocga yeneng imoc modacgecdeu yeneac medacfocngina ifingoc geac ngictau tatacfu nasoya nasoya takecgecde nga takecbesandae.”
PSA.132.14	Ye yofi deec, “Ni ama yomocac negensongo negengkecba imocngo nasoya nasoya neac tacnegeng ama seria anu imohai tacyac ambade nga ambesandua.
PSA.132.15	Nga imohai wiac sasawa fede, imoc homac yombong kenehebade. Yeac ngicngac makpekpea semeng gumecyunuba negebec anggecde. 
PSA.132.16	Ni womonggarengfora ebicfunac yungecyunubade, faka imoc ngakpi isoc heiyemmeba kemeu kecgec ngicngacfora kpetiac kecandae, yeni sogac sogaiac yegec heigecde.
PSA.132.18	Nga yeac ngabafora yeni ine game heiyemmeba kemeude. Ni ngictauac ira pirac pirac heimiba kemeu imocngo ye mekperagiude.”
PSA.133.1	Negenggec, ngicngac daramuna ngeneng negen negengngina kpeturanggema ruaegoc kecandae, imocngo wiac songea yombong. 
PSA.133.2	Faka imocngo kerec homuna gombunga nga buma kuneng, imoc orucfu kpakegec mama ngebacdzo momoc nadzicmiande, ifi isoc. Imoc Aharonggac ngebacdzou mama ferecgema ngakpia ubiau ifingoc nadzicmiude. 
PSA.133.3	Imoc Hermontikiac songoroc, ifi isoc. 
PSA.134.2	Ngeni maringina miacma amabangec kpetiac, imohaigeng maringina sinema 
PSA.135.2	 amau nga Anutuninaac womong sobengau nangandae, 
PSA.135.3	ngeni 
PSA.135.7	Yennoc bangec tegiau hoeng uayoac yemmeu yacgecde. Nga yeng kia nga piratac meficyuruu heiandape nga firang tohongameaunac memau ngadeau mama fingecande.
PSA.135.8	Yennoc Aigita ngic yeneac warac medacfocngina nga rama burumakanginaac warac areng kpebucyunudarec.
PSA.135.9	O Aigita bangec, ye gearu hama geac botucfu negensinggegecdeac faka kuhagoc amma kucfaka bibiagoc sueyunuu fingecma Pareco nga habufora memanganeyunuec.
PSA.135.10	Ye firang amma bangec monnunac ngicngac homac yunuma ngictau kucnginagoc kpebucyunudarec.
PSA.135.11	Ye Emori yeneac ngictau Sihon kpema Basan bangecac ngictau Og kpema Kenacanggac ngictau sasawa yunuma
PSA.135.12	bangecngina ngicngacfora Isracel yemmeec. Yemmeu imocngo bangecyombongngina anec.
PSA.135.13	O 
PSA.135.14	 yoacfu ngicngacfora nanggeyunuu yeni yoacfu firang ambisia. Ye kingang ngicfora yeneac ubea manganeude.
PSA.135.16	Yeni enacbibicnginagoc nga yoac ine naric mi degecde. Yeni kicnginagoc nga kicnginango ine wiac naric mi henggecde. 
PSA.135.17	Yeni kedzacnginagoc nga kedzacnginango ine wiac mong mi negemma enacnginausing asu mong mi heigecde.
PSA.135.18	Ngic nemuonga meandae, yeneng nemuonga isoc anggecde. Ngicngac yeni nemuonga negenseriandae, ngicngac ifia yeni sasawango nemu ongangina isoc andacgecde.
PSA.135.19	O Isracelac areng, ngeni 
PSA.135.20	O Lewiac areng, ngeni 
PSA.135.21	Ngicngac Tsionnu kecdae, ngeni 
PSA.136.2	Anutu hania hania yeneac Anutu ye ubangerec memibesonga. Yeng yoac dedzege amma imoc modackecde, faka imocngo fefeseri feengkefude. 
PSA.136.3	Kebu yeneac Kebu ubangerec memibesonga. Yeng yoac dedzege amma imoc modackecde, faka imocngo fefeseri feengkefude.
PSA.136.4	Kebu kucfaka bibiagoc mekecde, ye ubangerecyoac memibesonga. Yeng yoac dedzege amma imoc modackecde, faka imocngo fefeseri feengkefude.
PSA.136.7	Anutu kperagia kuneng faiyuruec, ye ubangerec memibesonga. Yeng yoac dedzege amma imoc modackecde, faka imocngo fefeseri feengkefude. 
PSA.136.8	Ye wenacngo hadzing garenggeudeac faiec. Yeng yoac dedzege amma imoc modackecde faka imocngo fefeseri feengkefude. 
PSA.136.9	Ye afo nga asomeng yeneng tofocnac garenggegecdeac faiyunuec. Yeng yoac dedzege amma imoc modackecde, faka imocngo fefeseri feengkefude.
PSA.136.12	Ye mariseria nga kuctoayagoc amma maria sinema ua imoc meec. Yeng yoac dedzege amma imoc modackecde, faka imocngo fefeseri feengkefude. 
PSA.136.13	Kebu kondung sacsac kpendziru yohockang anec, ye ubangerec edebesonga. Yeng yoac dedzege amma imoc modackecde, faka imocngo fefeseri feengkefude.
PSA.136.14	Ye Isracel areng sing faiyemmeu yeneng imocac dzongiau ferecgegec. Ye ubangerec edebesonga. Yeng yoac dedzege amma imoc modackecde, faka imocngo fefeseri feengkefude. 
PSA.136.15	Yeng firang amma Pareco nga wasai arengfora heimerengyunuu kondung sacsacngo semeyunuec. Yeng yoac dedzege amma imoc modackecde, faka imocngo fefeseri feengkefude.
PSA.136.16	Ye ngicngacfora meyunuma bangec gbangge gbanggea feec, imohai wangecyunuma kenec, ye ubangerec edebesonga. Yeng yoac dedzege amma imoc modackecde, faka imocngo fefeseri feengkefude.
PSA.136.17	Kebu firang amma ngictau kucnginagoc yunuec, ye ubangerec edebesonga. Yeng yoac dedzege amma imoc modackecde, faka imocngo fefeseri feengkefude. 
PSA.136.18	Ye firang amma ngictau kpac kunengnginagoc yunuec. Yeng yoac dedzege amma imoc modackecde faka imocngo fefeseri feengkefude.
PSA.136.20	Ye firang amma Basan yeneac ngictau Og kpeec. Yeng yoac dedzege amma imoc modackecde, faka imocngo fefeseri feengkefude.
PSA.136.21	Ye yeneac bangecyombongngina mema ngicngacareng mong yemmeu yeneng imocac mingina anggec. Yeng yoac dedzege amma imoc modackecde, faka imocngo fefeseri feengkefude. 
PSA.136.22	Ye bangec imoc kingang ngiha Isracel miu yeac bangecyombonga anec. Yeng yoac dedzege amma imoc modackecde, faka imocngo fefeseri feengkefude. 
PSA.136.23	Neni sure surea kecmina yennoc neneac negenu feec. Yeng yoac dedzege amma imoc modackecde, faka imocngo fefeseri feengkefude. 
PSA.136.24	Ye ngabafocnina yeneac mariunac mesinunuec. Yeng yoac dedzege amma imoc modackecde, faka imocngo fefeseri feengkefude.
PSA.136.25	Yennoc wiac sasawa meficyunuu kekecnginagoc anggec semeng yemmeude. Yeng yoac dedzege amma imoc modarude, faka imocngo fefeseri feengkefude.
PSA.136.26	O, kurumenggac Anutu ubangerec memibesonga. Yeng yoac dedzege amma imoc modackecde, faka imocngo fefeseri feengkecbesande.
PSA.137.1	Neni Bawel bangecac doku tegiau tacma Tsion negensima kiacma
PSA.137.2	gitanina ic fawau gbedickeing.
PSA.137.3	Ngic yeneng menunuma kemma ebic meficgenemmegec, yeneng ubangerec meficgegecdeac degec, “Ngeni Tsionggac yegec heigec negenni.”
PSA.137.4	Neni ine kuric bangecfu kecma 
PSA.137.5	Yerusalaim, ni geac nigecnuudeu marifoinango dzanggema kuha kpac ambeso. 
PSA.137.6	Yerusalaim imoc neac sogac sogaiac enaratoa, ni ifi mi negemma geac nigecnuudeu nedzarannango ngorucbonnau mendanggebeso.
PSA.137.7	O 
PSA.137.9	Mong ye geac sabac mema hoc peperandziu yunuma kpebucyunuude, ye kenehagoc.
PSA.138.1	O 
PSA.138.2	Ni womongga kpetiacfubigeng ngonducnebade. Geng yoac dedzege amma imoc modacnade amma ge yoac modac modac Kebu, imocac kpac kunenggaac ubangerec dekecbade. Ge kpac kunenggagoc nga geng yoacga deserima denec, ge wiac imoc miacna enu imocngo wiac sasawa feraheude. 
PSA.138.3	Ni kpacguai naso imohai geng turunga merennemma kengeha kpac amma serima kecbadeac anennec.
PSA.138.4	O 
PSA.138.5	 kuc nga kibikperagitoa, imoc wiac engena. Yeni imocac 
PSA.138.7	Ni ebic witiau kecduae, fora. Nga geng sifu kekecna onggonggekecnec. Ngabafocna yeneng herebu anenggec geng mariga sinema marifoigango ebicfunac mesinunade. 
PSA.138.8	 efaima neac kekecareng uayagoc faima imoc sasawa nearu mesidarude.
PSA.138.8	O 
PSA.139.1	O 
PSA.139.2	Ni takecduae nga yacma nangkecduae, geng imoc sasawa negendacma hereaungoc tacma negen negenna hentegecdacnec.
PSA.139.3	Ni kengha anduae nga fefenau feduae, imoc hennegeng amma sing sasawa kenganduae, imoc negendacnec.
PSA.139.4	O 
PSA.139.5	Ge kicnau nga ngadenau oronnukecma marigau fainuma menunade.
PSA.139.6	Negen negeng ifia imoc keme kemea nga engenatoa amma kuneng andeac imocac ubangerec negenduae, fora. Nga imoc sifu naric mi negentegecbade.
PSA.139.7	Ni ihai me ihai kembadesoc geac Asuarunac agac naric mi kecbade. Nga geac kicfu kekec, imoc wama sufubadeacsoc mi anduae.
PSA.139.8	Ni kurumennu embadeu ge ihainoc kecnec. Nga homecamau kemema fefena faima fema naric mi sufubai nocac ge ihai ifingoc kecnec. 
PSA.139.9	Ni asoac ama negenggac kpegang kpema kpututuckebade me kondung tegiau edi noboc kemma ihai tacbaiu 
PSA.139.10	ge marigango ihai ifingoc hesicnuma marifoigango seria menunade.
PSA.139.11	Ni yofi gedang debai, “Kundungngo semenuu kperagia nearu fede imoc kundung kpebeso.” 
PSA.139.12	ifi deba kundung imoc ine geac kicfu kundung mi anude, kpac. Nga tofocnac imoc wenac isoc kperagiude. Nocac kundung imoc geac kicfu kperagi angkecde.
PSA.139.13	Geng ubaherena sasawa meficgema nonggo heremanau kecbare geanggaoc sebifusina nga ubaherena kpedzucnema meficnunec. 
PSA.139.14	Ge meficnuma menunec imoc faka bibiagoc nga damuyagoc annecac dengeregubade. Geng uaga mekecnec, imoc wiac bibiagoc yombong, imoc negengyombonggeduae. 
PSA.139.15	Geng sufu sufuu menunec, imohai ni forakebannagoc kicgango bic nennec. Sebina imoc emu bangec keme kemeau feu geng kpedzucnunec.
PSA.139.16	Sebinango mi torokpemanungoc kicgango sebinaac hanac hanahea hennec nga uamemena mong mi hamanungoc imoc sasawa tembuc tembuc geac kibiu oho ohoya fede.
PSA.139.17	O Anutu, geng wiac negensiannec, imocac negemba wiac engenatoa ande. Imocac ni imoc kpeturanggeba kpetea engena yombong fingerude. 
PSA.139.18	Imoc homac yombong sangi ferahadeac imoc osobesonga osiduae. Nga gborima yacbade, imoc gegocngoc kecbade.
PSA.139.19	O Anutu, ngic Anutu ngadehema mangana megecdeac ayemmeande nga ngic sacnina hetinggegecdeac ayemmeande, yeni kpebucyununa wanubisia, imocac yombong anende.
PSA.139.20	Yeni mangana negemma geac yoac deandae nga ikoc fingerudeac ngabafocga nanggeyunugecde. 
PSA.139.21	O 
PSA.139.22	Foracngoc, ni yeneac modzona tiu ngicngac imoc yeni ngabafocna, ifi negemma ubango ukuyunubade.
PSA.139.23	O 
PSA.139.24	Ni manganaac sinnu kengkecduae me kpac, imoc hennegeng amma sing feengkecbesande, imohai hesicnuna.
PSA.140.1	O 
PSA.140.2	Yeni herenginau yarefaka hania hania arenggema nasosoc dzikac kpegecdeac sing meficgekecdae. 
PSA.140.3	Yeni nedzarangngina dzomugec boidzocac nedzarang enaragoc, ifi isoc anude. Yeni nedzarangnginango ikoc ayemmeandae amma bibicnginau boidzocac marasing mekecdae. 
PSA.140.4	O 
PSA.140.5	Ubakpekpe ngic yeneng botac mong mesufuma faima menubeso angkecdae. Yeni witic mema ufic faima suba sing tegiau faima menubeso angkecdae. 
PSA.140.7	O 
PSA.140.8	O 
PSA.140.9	Ngic ni oronnudae, yeni enacbibicnginango yoac dema ngicngac ebicfu faiyunuandae. Ebic imocngo geng negemmana orucngina semeu 
PSA.140.10	gerec seriango kia isoc witinginau mabeso. Yeni emu tengtoau ukuyunugec kemema monggoc mi erebisia. 
PSA.140.11	Ngic ngadeyoac deande, ye bangecfu titiseria faibacac geng imoc kpetarimina. Faka mangana yengenaoc yarengic bic yombong kisamma firang amma ye meickebeso.
PSA.140.12	Ngicngac ebic witiau kecgec 
PSA.140.13	Foracngoc, ngic dindingac yeneng geac kpac kuneng heiwayong memima ubangerec degecde. Nga ngicngac ikoc nga hamangecngina kpac kecdae, yeneng geac kicfu kecgecde.
PSA.141.1	O 
PSA.141.2	Nunumunango geac kicfu hama hosuc homuna gombunga, ifi isoc ambeso nga marina gearu miacba imocngo maraiac sese gombunga, ifi isoc ambeso.
PSA.141.3	O 
PSA.141.4	Herenango mangana hoanggebacac nga ngic ngicngac ogofocngina memanganeyunuandae, yenigoc kecma haifaka mangana angkecbaiac ge imocac kpae heinembesena. Ni yenigoc tacma wiac emenec mi ambesare.
PSA.141.5	Ngic gombungango yoac yumiau edenuma demengere naric anembeso. Imocngo kerec orucnau nadzicnenggec sebinango ireckeande, ifi isoc andeac orucnango imoc naric mi waude. Ni manganameme yeneac negemma numuanduae, imocac turungaac nasoya hau fora fingecdarude. 
PSA.141.6	Imohai ngic Anutu ngadehema mangana megecdeac ayemmeande, yeni wi nanggec enarafocngina ukuyunugec hofeu kemegecde. Nga yeni imohai yofi negenggecde, 
PSA.141.7	Ngicngo bangec mendzicgec hocngo erema fingecande, yarengic yeneac sicngo ifi isoc homecamaac naguu singsararang kpema feemeude.
PSA.141.8	O 
PSA.141.9	Ngic mangana yeneng menugecdeac botac faigec nga yarengic yeneng suba faigec ge imohacnac onggonnuna.
PSA.141.10	Ni gombunga kembare ngic goa Anutu ngadehema mangana megecdeac ayemmeande, yeni yenang botacngo meyunubeso.
PSA.142.1	Ni ubana miacma 
PSA.142.2	Ni ebicyoacna hafoangoc yeac kicfu kpakema kpendzennaac yoacsiduc yeac kicfu deficgebade.
PSA.142.3	Asuna ukuba kpeu geng haniana bic negennade. Ni sing kenganduae, imohai ngic yeneng menugecdeac botac faima sufuma takecdae. 
PSA.142.4	Ni kicna foinaugeng fima hemba mongngo ni mi nengsiude. Nga ni sufu sufuama hofocba kpac anu ngic mongngo nenggareng mi anenude.
PSA.142.5	O 
PSA.142.6	Ni memeficac obohoyombonggema kecma kiacduaeac kiacna negemma ngic nukporac anengandae, yenearunac yungecnuna. Yeni serima feracnudae. 
PSA.142.7	Ge yungecnuma ebicnaac witicamaunac wangecnubesena. Ge ifi anna ni geac kpac kuneng heiwayong memima ubangerecyoac debade. Ge gombunga anengannecac amma ngicngac dindingac yeneng hama oronnugecde.”
PSA.143.1	O 
PSA.143.2	Ngic mong kekehagoc ye geac kicfu dindingac naric mi kecde. Nga ni kingang ngicga anduaeac yoacfu mi fainubesena.
PSA.143.3	Ngabangicnango kporacnuma kekecna bangecfu kpefahau ni kundung manau homecngic bic homegec, yeni isoc tacbadeac fainuec. 
PSA.143.4	Imocac asuna herena manau worau herenango ebic meficgema hoc isoc ande.
PSA.143.5	Ni warac naso, imoc negemba fede nga geng ua mekecnec, imoc hennegeng amma negensikecduae. Ge marigango marikibi meficgenec, imocac ubangerec negemma hennegeng angkecduae.
PSA.143.6	Marina gearu miacduae. Bangec dzangge dzanggeango dokuac ammiande, ubaonganango ifi isoc geac ammide. 
PSA.143.7	O 
PSA.143.8	Ni negenseriguma yofi deba, “Geng yoac dedzege amma imoc modackecnec, ge asoacngoc imocac yoac edenubesena. Ubaongana gearu miacba ereudeac sing kpounenna ni imoc modacma kengkecbade.”
PSA.143.9	O 
PSA.143.10	Ge neac Anutu. Ge imocac songoga kpounenna arenggeba geac Asu gombunggango bangec sorongau hesicnubeso.
PSA.143.11	O 
PSA.143.12	Ni geac kingang ngicga kecduaeac geng yoac dedzege amma imoc modackecnec, fakaga imocngo ngabafocna nga ngic sasawa ubana kpeandae, yeni meicyunudacna kpac ambisia.
PSA.144.2	Neac Anutungo yoac dzegema imoc modarude. Ye neac hoc peperandzi seria nga amana seria amma ye ebicfunac mesinuude. Ye kasona anenu ni yeac hoannu kemma sufubade. Ye firang amma ngiha ngiha neac bageu faiyunuude.
PSA.144.4	Bangecfu ngic neni ine wiac engena kpac. Ngic neneng asu naso mocgu taiandimbe, ifisac. Nga kekecnina imoc wenacfu onganinango hereande, ifi isoc ande.
PSA.144.5	O 
PSA.144.6	Ge piratac sueyununa ngabafocga yunugec singsararang kpema kendacbisia. Ge tebemedaha kpesaima wedecyunubesena. 
PSA.144.7	Ge wi tacma mariga sinema menuma doku tunggbaung kucnginagoc hakecdae, imohacnac mesinuna. Ge kuricngic yeneac mariunac mesinuna. 
PSA.144.8	Yeni enacbibicnginau ikocyoac wakeu deandae nga marifoinginango tobannunuma ua meandae.
PSA.144.9	O Anutu, ni geac yegec gboria mong heibade. Ni gita witiha teng kpema imocngo udumeng gombunga meficgegembade. 
PSA.144.10	Gennoc dzikacfu ngictau kuc yemmena firang anggecde. Dzikacac beangngo ni, kingang ngicga Dawid nubeso anu geng imohacnac onggonnunec.
PSA.144.11	Ge dzikac beang mangana yombong, imohacnac onggonnuma kuricngic yeneac mariunac yungecnuna. Yeni enacbibicnginango ikocyoac deandae nga marifoinginango tobanunudeac uatoa meandae.
PSA.144.12	Medacfocnina yeni sebigbori kecma ic barama gombunga, ifi isoc ambisia nga naroangfocnina yeneng ngictauac ama mana tuturunggac sering marikibi gombunga heiandae, ifi isoc siricnginagoc ambisia. 
PSA.144.13	Uaninaac tohonnu semeng hania haniango wakema febeso. Nga ramafocnina manennu yeneng fingecsahe kuneng ambisia, imoc taoseng nga taoseng naso teng ifi sahebisia. 
PSA.144.14	Nga burumakafocnina yeneng medac heregoc kecma ebiria yombong amma medac megecde, imohai mongngo mi manganebeso me homebeso, kpac. Taongtoaninaac sinnu ebicac nga kiacac udumeng mong mi fingecbeso.
PSA.144.15	Ngicngac sasawa Kebuac kenecgoc ifi kecandae, yeni sogac sogainginagoc. 
PSA.145.1	Anutu ngictauna, ni afeguma geac kpac kuneng nasoya nasoya kenehekecbade. 
PSA.145.2	Ni wenacsoc kenecguma
PSA.145.3	 ye engenatoa amma damu damuyagoc. Ngic mongngo yeac negen negeng nga siriha naric mi arenggema negentegerude, kpac. Kebu eriendzong memibesonga.
PSA.145.4	Ngicngac yofinenggac kecdae, yeneng angammemegaac siduc nambaracfocngina edeyunugec yeni ngade fingecgecde, yenearu deyadiyemmekecma kucfakaga damu damuyagoc dekperagiyemmegecde. 
PSA.145.5	Ge kibikperagiagoc nga ngictauac kucgagoc amma ua bibiagoc mekecnec, yeni imocac yoac degec ni imoc hennegeng amma negensikecbade. 
PSA.145.6	Ngic yeneng uaga damu damuyagoc nga kuhagoc mekecnec, imoc dekperagiyemmebisia. Nga ge engenatoa, imoc dekperagibade. 
PSA.145.7	Geng gombunga anemmekecnec, imoc wiac efea kpac. Yeneng imocac siduc degec ni fakaga dindingacac desogai amma yegec heibade.
PSA.145.9	 ngicngac sasawa gombunga anemmema marikibifora neneac ubamangang anemmeude. 
PSA.145.10	O 
PSA.145.11	eucererenggac kibikperagiaac siduc dekperagima kucgaac yoacsiduc dekperagibisia. 
PSA.145.12	Ifi anggec ngic sasawango uaga kuhagoc mekecnec, imoc negenggecde. Yeni eucererenggaac kuc kibikperagiagoc, imocac siduha negenggecde.
PSA.145.13	Geac eucerereng imoc nasoya nasoya feengkefu geng ngictauac kucngo garengyunukecnec, imoc ngic fingecsahenina fekefude, imocacsoc feengkecbesande.
PSA.145.14	Ngicngac manunubeso anu 
PSA.145.15	Geng nasoya hau yaka yemmenadeac sasawango geac negeung amma kicngina gearu figecde. 
PSA.145.16	Wiac kekecnginagoc sasawa yeni wiac monggac ayemmeu geng mariga mekpacgema yemmena soha megecde.
PSA.145.18	Ngicngac 
PSA.145.19	Ngicngac eweheihei ammiandae, yeni wiac monggac me monggac ayemmeu yeng imoc yemmeu naric kecgecde. Yeng kpakpacngina negemma ebicfunac mesiyunuude. 
PSA.145.20	Ngicngac yeneng 
PSA.145.21	Enacbibicnango 
PSA.146.2	Ni kekecnau 
PSA.146.3	Ngeni ngictauac medacfocngina nga bangecngicac medac sasawa mi negenseriyunubisia, imoc negembisia. Yeneng naric mi meficngunugecde. 
PSA.146.4	Asunginango wayunuma kenu yeneng homema emu bangecfu monggoc kemegecde. Nga yeni ua hania hania megecdeac arenggekecgec, imoc uameme imohaingoc kpac andarude.
PSA.146.5	Yacakowac Anutungo ngic monggac memeficngic anude, imohai ngic imocngo kenehagoc anude. Ngic mong ye 
PSA.146.6	Anutungo kurumeng nga bangec meficgema kondung nga kondung manau wiac sasawa fede, imoc meficgedarec. Ye yoac modac modac 
PSA.146.7	Ngic goa yeneng ngic ogofocngina ebicfu faiyunugec ubaebicgoc kecgec Kebungo sing dindingac modacma isingyunuma yoacngina desiude. Ngicngac herenginaac homegec yeng yaka gumecyunuude. 
PSA.146.8	 ngicngac kicpisic kicngina merecgeude nga ngadehokuc ngadengina mesorongaima miacyunuude. 
PSA.146.9	Ngicngac kuric kecgec 
PSA.147.2	Ngic yeneng Isracel arenggac ngicngac bic ukuyunugec. Nga 
PSA.147.3	Ngicngac herenginau ebic mema manganeyombonggeu yeng mengereyunuma kubecngina sangohoude.
PSA.147.4	Yeng asomeng kpetengina meserima kpacngina tembuc tembuc kparude.
PSA.147.5	 ye damu damuyagoc nga ye kuha engena yombong. Ngic mongngo yeac negen negentegecac kpetea naric mi meude, kpac. 
PSA.147.6	Ngic yeneng ngicngac ogofocngina memayunugec 
PSA.147.8	Yeng kurumenga kurumenga hoengngo kperacyunuma kia faiu bangecfu mama fagannu kpindzing meficgeu ereude. 
PSA.147.9	Yeng yang hania hania yakangina meficgeyemmeude. Neng yeneac medacngina yakaac derecgegec yeng yaka yemmeude. 
PSA.147.10	Yeng becosi kuhagoc henu wiac engena mi ande nga ngic kuhagoc ye haningo sing herea tiu ye imoc henu wiac engena mi ande.
PSA.147.11	Ngicngac ye eweheiheigoc hoangeandae, yeng yenemma nengenu ngereeude. Yeng yoac dedzege amma imoc modarude. Nga ngicngac yeneng imocac negensima fora fingerudeac tomai kecandae, ye yeneac negenu ngereeu sogaiude.
PSA.147.12	O Yerusalaim, ge 
PSA.147.13	Ye taongga oda mengerema naguyaac aieng meseriu seria monggoc nanude. Yeng amaga manau medacfocga kenecyunuude. 
PSA.147.14	Ye bangecgau ma faima ngicngacfocga onggongngunuu ruaegoc kecgecde. Ye wit semeng gombunga yombong meficgengemmeu negebec anggecde.
PSA.147.15	Ye dederecgeyoara bangecfu sueu imocngo bic yombong nedzima haude. 
PSA.147.16	Ye nomang sueu imoc rama dzoea, ifi isoc amma bangecfu maude. Ye nomang bangecfu haudeac deu imocngo hama isoc amma bangec semeude. 
PSA.147.17	Ye nomanggbomea minginango nomanggbomea imoc wiac kotaha isoc ukuu mau mongngo yeac nomang imohai serima naric mi nanude. 
PSA.147.18	Ye nomanggbomea yoac edeyunuu yeni sisingaima doku monggoc anggecde. Ye firang minginango firang sueu bangec fifiranggeu doku dzuamagoc hakecgecde.
PSA.147.19	Ye yoara Yacakow mekperagimiu sing nga dederecgeyoara imoc Isracel areng mekperagiyemmeec. 
PSA.147.20	Ye bangec areng goa yeni faka ifia mong mi ayemmeec. Yeneng yeac dederecgeyoac mi negendae, kpac.
PSA.148.2	Kebuac angero sasawa ngeni ye dengerebisia. Kurumennu yeac wasai areng, ngeni ye dengerebisia. 
PSA.148.3	Wenac nga afo amma asomeng kperagiagoc, ngeni yoyomo heimibisia. 
PSA.148.4	Kurumenga kurumenga wi yombong nga kurumenga kurumenga witinginau doku fedae, ngeni 
PSA.148.5	Yennoc yoac deu fingecgecac ngeni sasawango 
PSA.148.6	Yeng tatacnginau seria tacgecdeac faingunuma mangina faiec, imoc naric mi ferahagecde.
PSA.148.7	Ngicngac bangecfu kecdae, ngeni 
PSA.148.8	Piratac nga nomanggbomea amma nomang maande nga nomang bangecfu fingecande amma kia firang, ngeni sasawango yeac enac tofohobisia. 
PSA.148.9	Tiki fagang nga ic foragoc amma yomondzoc ic sasawa, 
PSA.148.10	kateu yang nga amaac yang sasawa, gisicgbiriring nga neng kpututuckegecde.
PSA.148.11	Bangectoa bangecac ngictau nga ngiha ngiha nga ngictauac medacfocngina nga bangecac ngicenara kecdae, 
PSA.148.12	sebigbori medac nga naroang momoc, ngicngac kpengeng nga nambarac, 
PSA.148.13	ngeni sasawango 
PSA.148.14	Ye ngicngacfora yeneac amma ngictau mong nanggeu kuhagoc amma firang anude. Yeac ngicngacfora kpetiac kecandae, ngeni ye dengerebisia. Kebu ye Isracel habufora yeac wegenacfu hama kecdae, ngeneac amma ngictau faiec.
PSA.149.2	Yeng Isracel meficngunuu ngeni yeac ubangerec negembisia. Tsionggac medacfora, ngeni ngictaunginaac sogaibisia. 
PSA.149.3	Ngeni yegec fedema yeac kpac kuneng heiwayong memibisia. Ngeni tambaring nga gita kpema udumeng gombunga meficgema oeha memibisia.
PSA.149.5	Yoac modac modac ngicngac ngeni sogaima fefenginau fema ubangerec negemma yegec heimibisia.
PSA.149.6+PSA.149.7+PSA.149.8+PSA.149.9	Ngeni bangec monnunac ngicngac yenearu dzikacac turungngina kpouyemmebisia. Ngeni ngiha ngiha kopocsicnginaac turunga momoc kpouyemmebisia. Ngeni seng mema imocngo ngictaufocngina witicyunuma ngickunengfocngina aiennu mendangyunubisia. Yoac bic oho ohoya fede, yeneac yoac imoc modacma yoacngina isinggema desibesonga. Ifi fingerudeac ngeni enacnginango dendzerenggema Anutu dengerema maringinau soe mana ngadea enaragoc mema kecbisia. Imocngo Anutuac ngicngac yeac yoac modacma kecdae, yeneac kuc kibikperagiagoc anude.
PSA.150.2	Kebungo kucfaka damu damuyagoc mekecde amma ye engenatoa kpembibihagoc, imocac yoyomo heimibesonga.
PSA.150.3	Ngeni trampet fifima udumeng meficgema ye dengerema yoming nga gita kpema udumeng meficgema heiwayong memibisia. 
PSA.150.4	Ngeni tambaring kpema yegec fedema ye dengerema gitakurere kpema kungac fifima dengerebisia.
PSA.150.5	Ngeni kpeng kpema ye dengerema kpeng udumenga kunengngoc fifima dengerebisia.
PSA.150.6	Wiac sasawango asu heiandae, ngeni 
DAN.1.2	Nga ewegec 
DAN.1.3	Anu ngictaungo ngictauamaac garengtoa Aspenadz dederecge ammima yofi deec, “Ge Isracel bangecfunac sebigboringic goa ngictauac fingecsaheunac nga ngickuneng yeneac arengnginaunac meyunuma hesicyunu habesena. 
DAN.1.4	Nga medac imoc yeni sasawango kicsiricngina gombunga ambisia amma yeni puring nga kuchafeingina kpac, ifi ambisia. Yeni wiac nga negen negeng hania hania fede, imoc negentegecdacbisia. Amma yeni fitira yombong amma wiac sasawa kpouyemmegec negen negeng imoc bic mema negembisia. Nga yeni ngictauac amau yombong enactofoc tofoho ua mema nanggecdeac fakangina sirihau nga gombunga yombong ambeso. Ngeni ifingoc kasedingic yeneac kibi oho oho nga yoacngina kpouyemmebisia.” 
DAN.1.5	Amma ngictaungo wenacsoc yaka nga waindoku nekefec, yaka imocac tosea hendzicma wenacsoc yemmegecdeac deec. Anu ye ifingoc ngicfora yofi dederecge ayemmeec, “Yeni kifa harebec kpouyemmekecgec wisickeuguc ngictauac kicfu namma yeac enactofoc tofoho ua mebisia.” 
DAN.1.6	Anu Yehudaac kisicfunac Danicel, Hananya, Misacel nga Adzarya yeni sebigbori imoc yeneac botucfu kecgec. 
DAN.1.7	Nga ngictauamaac garengtoa yeng kpacngina gboria yofi yemmeec, Danicelac kpara Beltesactsar nga Hananyaac kpara Sadrak nga Misacelac kpara Mesak amma Adzaryaac kpara Awed-Nego.
DAN.1.8	Nga Danicel ye ine ngictauac yaka nga waindoku nekecgec imoc yofi negemma waec, “Ni imoc nema 
DAN.1.9	Anu Anutungo garengtoaac hereu faka meu Danicelac negenu ngereeu ye yeac ubia manganeec. 
DAN.1.10	Amma yeng Danicel yofi edeec, “Ni kunenna ngictauac kengecnude. Anu yeng nenedokungina imoc ngemmenideac desiec. Nga sebigbori tosea kifangina ngenigoc socfungoc andae ngeni yeneac botucnginau kicmesungina huringaiu imoc yeni isoc mi anggecdeu ngeni ebic meficgenenggec ngictaungo orucna herecgebacac.”
DAN.1.11	Anu ngictauamaac garengtoa ye Danicel nga Hananya nga Misacel amma Adzarya yeneac garengyombong kefec, yeng ifi deu Danicelngo yofi deec, 
DAN.1.12	“Ge sifu uameme ten enactofoc tofohofocga tobannunuma uaac semengsac nga dokutehec nenideac nemmebesena. 
DAN.1.13	Nemmena neneac siricnina nga sebigborimedac ngictauac yaka songea nekecdae yeneac siricngina imoc geac kicfu fingecbisina. Fingecni imohai enactofoc tofohofocga siricnina hemma imoc modacma anemmebesena.” 
DAN.1.14	Ifi deu yeneac yoac imoc negemma siricngina hennegeng anudeac uameme ten tobangyunuec. 
DAN.1.15	Anu uameme ten wisickeu yeneac siricngina gombunga nga sebifusingina gbofoma nga gunura imocngo sebigborimedac sasawa ngictauac yaka songea nekecgec imoc yeneac sebingina ferahaec. 
DAN.1.16	Ifi fingeru yakagarengnginango yakangina songea nga waindokungina imoc nenedokunginaarunac meickema uaac semengsac yemmekefec.
DAN.1.17	Anu Anutungo sebigborimedac neackpac imoc negen negeng irec ireckea nga kibi oho ohoac negen negeng amma negen negentegec sasawa yemmeec. Anu Danicel ye onga sasawa nga gaukpefing hania hania imocac hania negentegerec. 
DAN.1.18	Anu ngictaungo naso deecmoc wisickeu ngictauamaac garengtoango Newukadnetsarac kicfu hesicyunuma kenec.
DAN.1.19	Kenu ngictaungo yenigoc denegeng amma sasawa yenearunac Danicel, Hananya nga Misacel amma Adzarya yeni isoc mong mi meficyunuec. Ifi anu uayoac yofi yemmeec, yeni yeac enactofoc tofohongic amma yeac wegenahau kecma ua mebisia. 
DAN.1.20	Anu ngictaungo wiac sasawa kpesiyemmedacma yofi meficgeec, yeni wiac sasawa negentegecgec amma negen negengngina irec ireckea yombong. Yeneac negen negentegecngina imocngo yeac eucererengau ngic mamocnginagoc sasawa nga ngic sasawa asu hania hania meicyunuandae ngic imoc feracyunuec imoc naso ten isoc anec. 
DAN.1.21	Anu Danicel ye imohaingoc kecmanu
DAN.2.1	Anu Newukadnetsarngo ngictau ua mekecmanu kifa kpete yohockang anec imohai gaukpefing goa henu imocngo asuya meebiriu gaugbori anec. 
DAN.2.2	Ifi anu ngictaungo kpefingdedengicfora nga ngic asu hania hania meicyunuandae nga ngic bangecac asu heitaiyunuandae nga faka hania hania angandae amma kasedingic
DAN.2.3	Nga yofi edeyunuec, “Ni gaukpefing mong hemba imocngo ongaasuna meebiriu imocac gaukpefinna hendua imoc edenugecdeac deba hadau.” 
DAN.2.4	Ifi edeyunuu kasedingic yeneng ngictau yofi edegec, “O ngictau ge nasoya nasoya kecengkecbesena! Gaukpefingga enactofoc tofohofocga edenununadeu neni imocac hania naric deireckema edegunide.” 
DAN.2.5	Ifi degec ngictaungo yoac yofi merengyemmeec, “Neac yoac imoc seria nga imoc mi wabade. Ngeni ni gaukpefing siriha dafi hendua imoc dekperaginemma imocac hania ifingoc dekperaginembisia. Nga ngeni gaukpefing siriha dafi hendua nga imocac hania dafi imoc mi edenuma hania dekperagigecdeu deba sebingina herecgegec noboha noboha kapic kapic anude amma amagerecngina kpembarackegec seuhasac feude. 
DAN.2.6	Nga ngeni gaukpefinggac hania dekperagima foraya edenugecdeu ubangerecac wiac homac nga uabung ngemmeba eweheiheitoa angemmegecde. Imocac amma gaukpefing hendua nga gaukpefinggac hania yagucnoc edenugec.” 
DAN.2.7	Ifi deu yeni monggoc yofi meremmigec, “O ngictau, ge gaukpefingga enactofoc tofohofocga edenununadeu imocac hania naric edegunide.” 
DAN.2.8	Ifi degec ngictaungo meremma yofi deec, “Neac yoac imoc seria nga imoc mi wabade. Nga ngeni imoc negemma naso mehereebeso andae, ni imoc negenyombonggeduae. 
DAN.2.9	Ngeni gaukpefing siriha dafi hendua imoc mi edenugecdeu yoacfu desi desingina mocgu fede imocnoc ngemmebade. Ngeni yofi denegeng amma uba mocgu andau, neni ifi tobanggema ikoc ammima kengkecmina kecma dedeseriaac kuha mabeso. Anu yofi negenduae, gaukpefing siriha dafi hendua ngeni imoc yaguc bic edenugec nga ngeni imocac hania ifingoc naric dekperaginembisia.”
DAN.2.10	Ifi deu kasedingic yeneng ngictauac kicfu yofi degec, “Ngictau kuneng sasawa yeni kecerema kuctoanginagoc anggec nga yenearunac mongngo wiac mong ifia ngic mamocnginagoc nga ngic asu hania hania meicyunuandae amma kasedingic mi kpesiyemmekefec. Bangecfu ngic mongngo ngictauac wiac imoc dekperagima edeudeacsoc mi ande! 
DAN.2.11	Nga wiac imoc ngictaungo kpesinemmede imoc wiac ebira. O ngictau, ngic mongngo imoc naric mi edeguude, imoc anutu yenengsac naric anggecde. Amma yeni ngic bangecsebigoc nenanggoc mi kecdae.” 
DAN.2.12	Ifi degec ngictaungo herebu kuneng yombong negemma Bawel manau ngic negen negengnginagoc sasawa kpetotieyunugecdeac edeyunuec. 
DAN.2.13	Edeyunuu dedekperagi imoc kendaru negen negengngic yunubeso amma Danicel nga ogofora momoc yunuhomegecdeac hofocyunugec.
DAN.2.14	Anu Aryok ye ngictauac wasaingic yeneac ngickuneng kefec. Anu ngictaungo deu yeng wasaingicforagoc Bawelac negen negengngic yunugecdeac kenggec. Kenggec Danicelngo Aryokgoc yoac negen negenggoc nga negen negentegecgoc denegeng anec. 
DAN.2.15	Amma ye ngictauac wasaiarenggac ngickuneng Aryok yofi kpesimiec, “Hania dafiac ngictau ye ngabasiric yombong dedekperagi imoc dedac?” Ifi deu Aryokngo siduc imocac hania Danicel edeec. 
DAN.2.16	Edeu Danicel ye ngictauac amau emma ngictau yofi edeec, “Ge naso kapianec naric nenna imocac hania edegubade.” 
DAN.2.17	Ifi dema monggoc ameau kemma tosofora Hananya, Misacel, nga Adzarya yeni ebic fingecbeso anecac siduc edeyunuec. 
DAN.2.18	Nga Danicelngo yofi numugecdeac edeyunuec, “Kurumenga kurumengaac Anutungo wosoefac ayemmema wiac sufu sufuya imoc dekperagimibeso. Dekperagimiu ogofora Bawel manau negen negengngic tosea yenigoc homecfu faiyunugecdeac degec, imoc mi fingecbeso.” 
DAN.2.19	Anu tofocnac imohaingoc Danicel ye kpefing mong henu wiac sufu sufuya imocac dedekperagi haec. Hau Danicel ye kurumenga kurumengaac Anutu kenehema deafehe ammima 
DAN.2.20	yofi deec,
DAN.2.20	“Anutuac kpara warac
DAN.2.20	hanac hanaheaunac kecerema
DAN.2.20	nasoya nasoya nga nasoya kpac
DAN.2.20	kenehema kecbesonga.
DAN.2.20	Ye Negen negentegec nga Kuctoa mingina.
DAN.2.21	Ye naso nga yabungnaso meremma kecde.
DAN.2.21	Ye ngictau meicyunuude
DAN.2.21	ye tatacnginau faiyunukecde.
DAN.2.21	Ye ngic negen negentegecnginagoc
DAN.2.21	negen negentegec yemmekecde
DAN.2.21	ye ngic negen negengngina irec ireckea
DAN.2.21	negen negeng yemmekecde.
DAN.2.22	Yeng wiac keme kemea
DAN.2.22	nga sufu sufuya dekperaginemmekecde.
DAN.2.22	Wiac kundunnu fede
DAN.2.22	imoc dekperaginemmekecde,
DAN.2.22	kperagi imoc yegoc kecde.
DAN.2.23	O, mangesafocninaac Anutu,
DAN.2.23	ge yaguc negen negentegec nga kuc nendang,
DAN.2.23	imocac ni dangge edeguma dengereguduae.
DAN.2.23	Neni gearunac wiac negembeso negending
DAN.2.23	imoc dekperaginendang.
DAN.2.23	Ngictauac wiacac kpesigending
DAN.2.23	imoc ge dekperaginemmedang.”
DAN.2.24	Ngictau Newukadnetsarngo Aryok yeng Bawelac negen negengngic kpetotieyunuudeac uayoac miec. Anu Danicelngo yearu erema yofi edeec, “Ge Bawelac negen negengngic mi kpetotieyununa. Ni hesicnuna ngictauac kicfu kende gaukpefingaac hania dekperagimibade.” 
DAN.2.25	Ifi deu Aryok ye Danicel bic yombong ngictauaru hesickema kemma yofi edeec, “Ngictauna, ni ngicareng Yehudabangecfunac wangecyunugec hagec, ngic imoc yenearunac mong meficgedua. Yeng gaukpefingga hania naric dekperagigenude.” 
DAN.2.26	Ifi deu ngictaungo Danicel kpara mong Beltesactsar mimia ye yofi edeec, “Ge gaukpefing henai imoc edenunadeacsoc annec nga imocac hania dema dekperaginennadeacsoc annec me?” 
DAN.2.27	Ifi kpesimiu Danicel ye ngictauac kicfu turunga yofi meremmiec, “O Ngictau, wiac sufu sufuya kpesinemmenec imoc negen negengngic nga ngic asu hania hania meicyunuandae nga ngic mamocnginagoc nga ngic asomeng hemma hania deandae imoc yeneng imoc edegugecdeacsoc mi andae. 
DAN.2.28	Anu Anutu mong kurumenga kurumenga imohai kecde, yeng wiac sufu sufu dekperaginemmeande. Amma ngictau, yennoc ngadeguc noc faka fingecbesande imoc dekperagigenec. Yeng kpefinnu onga yofi negen negenggau faiu ge fefegau fema gaukpefing imoc hennec. 
DAN.2.29	O ngictau, ge fefegau fema noc faka ngade fingerude negen negeng ua ifi menec. Anu Anutu wiac sufu sufuya dekperaginemmeande, yeng negen negeng genu ngade noc wiac fingecbesande, imoc hennec. 
DAN.2.30	Nga negen negentegec nearu fede imocngo ngicngac sasawa kecdae yeneac mi ferahade, kpac. Nga wiac sufu sufuya ni dekperaginendac imocac hania yofi, Ngictau, ge heregango negen negeng ua mekecde imoc negentegecnadeac gaukpefinggac hania ngictau ge dekperagigende.
DAN.2.31	O ngictau, ge kpefinnu wiac monggac onga kuneng mong henna geac wegenac nanec. Onga imoc herea nga pirac piraha imoc kicfifiacsoc kpac. Nga wiac imoc kicgango hemma kengectoa annec. 
DAN.2.32	Onga imocac oruha imoc goltegengngo memea, mondaha nga marihora imoc silwango memea amma wosea nga kopoha imoc aieng sacsacngo memea. 
DAN.2.33	Nga hanihora imoc aiengngo memea nga hanitabehora imoc aieng nga bangecngo memea. 
DAN.2.34	Anu ge imoc hemma nammana hoc mong ngicmaringo mi mema ukugec hama ongatoa imocac hanihora aieng nga bangecngo memea imoc hedzameyuruec.
DAN.2.35	Hedzameyuruu aieng, bangec nga aieng sacsac nga silwa amma gol imoc yeni wiac mocgu isoc dzamedacgec, yeni wenacnasou witsebera meic meicke amau fingecande ifi isoc firangngo fifirangyunuu kendacma kpac andacgec. Anu hocngo ongatoa kpeecmoc ye meremma tikitoa amma bangectoa bangec sasawa mewakedarec. 
DAN.2.36	Gaukpefingga ifi hennec nga Anutungo meficnuu yaguc hania edegubade.
DAN.2.37	O ngictau, ge ngictau yeneac ngictau. Kurumenga kurumengaac Anutungo eucerereng nga engena kekecac kuc nga wiac menadeac kuc amma eweheihei imoc ge genec. 
DAN.2.38	Anu bangecngic nga tumiatoaac yang amma sawaac neng imoc geac marigau faiyunuec. Nga ge sasawa yeneac ngickuneng annadeac faiguec nga oruc golngo memea imoc genoc. 
DAN.2.39	Nga geac ngadegau eucerereng mong ereude imocngo geac mamea ambesande. Anu eucerereng kpete harebec ereude imoc aieng sacsacngo memea amma imocngo imocac ngictauac kuc mema bangectoa bangec hafoangoc garenggebesande. 
DAN.2.40	Anu eucerereng kpete neackpac ereude imocngo aieng seria isoc ambesande. Imoc yofiac, aiengngo wiac sasawa hedzac kpedzamedaru dzamedarude imocngo ifinoc wiac hedzac kpedzamedaru dzamebesande. 
DAN.2.41	Amma hanitabehora nga gbongfora imoc aieng enangbangecgoc yerec yerecgea hennec imocac hania yofi, imoc eucerereng hendzic hendzira ambesande. Amma aieng andeac noboha kuhagoc feude. Imoc aieng nga enangbangecgoc kpetuc kpeturanggea, imoc bic hennec. 
DAN.2.42	Amma haniaac gbongfora noboha aieng amma noboha enangbangec anec imocac hania yofi, eucerereng noboha imoc kuhagoc anude nga noboha imoc hendzirudeac siriha ambesande. 
DAN.2.43	Amma aieng nga enangbangec kpetuc kpeturanggea hennec imocac hania yofi, ngicngac bangec monnunac nga bangec monnunac yeni bangecngina kuhagoc anudeac meemema eweeneng anggecde. Anu uba mocgu sifu mi anggecde. Imoc aiengngo enangbangecgoc mi kpeturanggeude, ifi isoc ambesande.
DAN.2.44	Anu ngictau, imoc yeneac nasou kurumenga kurumengaac Anutungo eucerereng mong fefeseri feudeac faiude, imoc naric mi kpetotiebesandae. Nga imoc garenggegecdeac kuc ngicngac mong mi yemmegecde. Eucerereng imocngo eucerereng sasawa imoc kpedzamedaru kpac anggecde. Nga yengena ine fefeseri febesande. 
DAN.2.45	Amma hoc mong tikiunac mesi mesia imoc maringo mi memea, imoc ukuma aieng nga aieng sacsac, enangbangec, silwa nga gol sasawa hetackedarec, imoc hennec. Noc faka yomocac ngadeau fingecbesande imoc Anutu Engenatoango ngictau ge dekperagigenec. Gaukpefing imoc fora nga imocac hania deireckedua imoc ifingoc fora andeac ge imoc naric negensinggenade.”
DAN.2.46	Anu ngictau Newukadnetsarngo kicmesuya bangecfu hetutuckema fema Danicel eweheihei ammima yakaac sese nga kerec homungkerenggac sese ye ammigecdeac dederecge ayemmeec. 
DAN.2.47	Amma Danicel yofi edeec, “Foracngoc geng wiac sufu sufuya imoc dekperaginennadeacsoc andanggac yofi deduae, ngeneac Anutungina ye anutu yeneac Anutungina. Ye ngictau yeneac Kebungina amma ye wiac sufu sufuya dekperaginemmeande.”
DAN.2.48	Ifi dema Danicel ngickuneng anudeac desima ubangerecac wiac engena nga homac mima Bawel provins hafoangoc imocac ngickunengngina anudeac desima Bawel ngic negen negengnginagoc sasawa yeneac ngicenara anudeac faiec. 
DAN.2.49	Anu Danicel ye ngictau kpesimiu yeng Sadrak, Mesak nga Awed-Nego yeni Bawel provinsiu bangecgareng ua megecdeac desiyunuma uayoac yemmeu Danicel ye ine ngictauac enactofoc tofohongic amma yegoc kefec.
DAN.3.1	Anu ngictau Newukadnetsarngo ongatoa mong golngo meec imocac hereaya kubit kpete siksti
DAN.3.2	Gununggema ongatoa imoc desigecdeac ngictau Newukadnetsarngo yoac fau bangecac eucererenggac ngicenara, satrap
DAN.3.3	Kpacyunuu bangecac eucererenggac ngicenara, satrap nga memba yeneac enarafocngina nga memba, dzogareng, desi desingic nga magistretngic amma ngic provinsnginaac manau uayoacac kuc mekecdacgec yeni sasawa ngictau Newukadnetsarngo ongatoa gununggeecmoc imoc desigecdeac sikedacma nammagec 
DAN.3.4	dedekperagingic mongngo yofi dema kucgoc kpacma edeyunuec, “Ngicngac bangeha bangeha kecdae nga bangecareng sasawa amma yoacga yoacna sasawa ngeni dederecgeyoac yomoc negemma modacbisia. 
DAN.3.5	Ngic yeneng trampet nga kungac fifigecde nga gita witicngina homac kpegecde nga aieng wiac nga gita kpegecde nga kungac gurugoc memea fifigecde amma musi sasawa goaac udumeng hania hania fingeru negenggecde naso imohai kicngina bangecfu hetutuckema ngictau Newukadnetsarngo ongatoa golngo memea gununggeec imoc eweheihei ammima numumibisia. 
DAN.3.6	Nga mong ye naso imohai bangecfu hetutuckema wiac imoc mi numumiudeu ye ukugec gerecamatoa manau gerec dzekecde imohai kemebeso.” 
DAN.3.7	Anu naso imohai trampet nga kungac fifigec nga gita witicngina homac kpegec nga aieng wiac nga gita kpegec nga kungac gurugoc memea fifigec amma musi sasawa goaac udumeng hania hania fingeru ngic sasawa yeni imoc negenggec. Ngicngac bangeha bangeha kecdae nga bangecareng sasawa amma yoacga yoacna sasawa yeni ngictau Newukadnetsarngo ongatoa golngo memea gununggeecmoc imocac kiwau kicngina bangecfu hetutuckema eweheihei ammima numumigec.
DAN.3.8	Nga naso imohai kasedingic goa yeneng wegenac hama yehudaareng yeneac yoacngina dema 
DAN.3.9	ngictau Newukadnetsarac yoac meremma yofi edegec, “O ngictau ge nasoya nasoya kecengkecbesena! 
DAN.3.10	Ge yoac mong yofi dekperagima deserinec, ‘Ngicngac sasawa ngeni trampet nga kungac fifigecde nga gita witicngina homac kpegecde nga aieng wiac
DAN.3.11	Nga mong ye kiwa bangecfu hetutuckema mi numumiudeu ye ukugec gerecamatoa manau gerec dzekecde imohai kemebeso.’ 
DAN.3.12	Anu geng Yehuda arennunac ngic goa Bawel provinsiu bangecgareng ua megecdeac segereyunuma meisingyunuma uayoac yemmenec, Sadrak nga Mesak amma Awed-Nego, ngic imoc yeni geac dederecgeyoac kpedau. Yeni anutufocga eweheiyemmema mi numuyemmeandae nga ongatoa golngo memea gununggenecmoc imoc eweheimima mi numumidae.” 
DAN.3.13	Ifi degec ngictau Newukadnetsarngo herebutoa gereagoc negemma Sadrak nga Mesak amma Awed-Nego meyunuma yearu hagecdeac deu yeni yeac kicfu meyunuma hagec. 
DAN.3.14	Hagec Newukadnetsarngo kpesiyemmema yofi deec, “Sadrak nga Mesak amma Awed-Nego, ngeni neac anutufocna eweheiyemmema mi numuyemmeandae nga ongatoa golngo memea gununggeai nocac imoc eweheimima mi numumidau? Imoc fora dedae me? 
DAN.3.15	Imocac ngeni yaguc efaima kecmagec trampet nga kungac fifigecde nga gita witicngina homac kpegecde nga aieng wiac nga gita kpegecde nga kungac gurugoc memea fifigecde amma musi sasawa goaac udumeng hania hania fingeru negenggecde naso imohai bangecfu ngonducnema onga medua imoc eweheimima numumibisia! Nga eweheimima mi numumigecdeu imohaingoc mengunuma ukungunugec gerecamatoa manau gerec dzekecde imohai kemegec negemba anutu mongngo marinaunac onggongngunuma naric mi mesingunuude!” 
DAN.3.16	Ifi deu Sadrak nga Mesak amma Awed-Nego yeneng turunga meremma yofi edegec, “Ngictau Newukadnetsar, neni yoac turunga dafi merembing. 
DAN.3.17	Ngeni ifi anemmegecdeu Anutunina eweheimima numumiandimbe yeng gerecamatoa manau gerec dzekecde imohacnac onggonnunuma geac mariunac mesinunuudeacsoc ande. 
DAN.3.18	Nga ifi mi fingecnemmeudeu ngictau ge yofi negenna, neni sifu anutufocga eweheiyemmema mi numuyemmenide nga ongatoa golngo memea gununggenecmoc imoc ifingoc eweheimima mi numuminide.”
DAN.3.19	Ifi degec Newukadnetsarngo yeneac herebu kunengngo mewakeyombonggeu kicmesuya meremma siriha mong yombong anec. Anu meremma gerecamatoa manau gerec dzekecde imohai gerec yukeandae imoc naso siks ferahama sewen anudeac dederecge ayemmeec. 
DAN.3.20	Anu wasaingicfora kucnginagoc edeyunuu yeneng Sadrak nga Mesak amma Awed-Nego dzegeyunuma gerecamatoa manau gerec dzekecde imohai ukuyunugecdeac edeyunuec. 
DAN.3.21	Ifi deu wasaingic yeneng ngic imoc wambangina managoc nga ngakpiherecngina nga dungina amma wambagedangngina sebinginau tacmanungoc gerecamatoa manau gerec dzekecde imohai ukuyunugec. 
DAN.3.22	Anu ngic yeni ngictauac dederecgeyoac seria imoc modacma gerecamatoa manau gerec dzekecde imohai gerec homac yombong yukegec dzeec. Anu ngic goa yeneng Sadrak nga Mesak amma Awed‑Nego gerecfu ukuyunugecdeac gerecboranggac naguu meyunuma enggec. Ngic imoc yeni gerecborangngo yonohou homedacgec. 
DAN.3.23	Anu Sadrak nga Mesak amma Awed‑Nego imoc yeni witicnginagoc gerecamatoa manau gerec dzekecde imocac botuhau gerecborang manau igocyunugec kemegec.
DAN.3.24	Kemegec ngictau Newukadnetsarngo yenemma kengectoa kpeu bic yombong yacma ngic yegoc wiac hania hania isinggeandae yeni yofi kpesiyemmeec, “Ngic harebec witicyunuma gerec botuhau ukuyunuding me?” Ifi deu yofi meremmigec, “O ngictau, ifinoc anding.” 
DAN.3.25	Ifi degec yeng yofi merengyemmeec, “Anu ni ine ngic neackpac yungecyunuyunuya yeni imohai ebic mong mi meficgema gerec botuhau kengha anggec yenenduae. Nga ngic kpetea neackpac yeac siriha imoc anutu yeneac medac monggac siric isoc.”
DAN.3.26	Anu Newukadnetsarngo ifi dema gerecamatoaac gerecac naguac wegenac kemma namma kpacyunuma deec, “Anutu Engenatoaac enactofoc tofohongic Sadrak nga Mesak amma Awed-Nego, ngeni imohacnac meickema mama yei hagec.” Ifi deu yeni magec. 
DAN.3.27	Magec eucererenggac ngicenara, satrap, memba enarafocngina amma ngic ngictaugoc isinggema negen negeng miandae yeni kpedzucnema namma henggec ngic imoc yeni gerecngo sebingina memanganeudeac kuc mi femiec. Orucdzongina mi dzeec, nga ngakpiherecngina siriha mong mong mi anec nga sebingina hosuc homung mi fiec. 
DAN.3.28	Ifi hemma Newukadnetsar ye yofi deec, “Sadrak nga Mesak amma Awed-Nego yeneac Anutungina ye kenehagoc. Yeng angeroya sueu enactofoc tofohofora onggongyunudac! Anu yeni anutu mong numumigecdeac ngombonggegec yeni imoc wama ngictauac yoac kpema Anutungina negensinggeyombonggema sebingina yeac mariu faidau. Yeni yenang Anutunginaacsac eweheihei ammima numumidau anu anutu mong eweheihei mi ammigec. 
DAN.3.29	Amma anutu mong ye isocngoc ifi amma onggongyunuudeacsoc mong mi kecde. Imocac amma neng yoacseria yofi dekperagiduae, Ngicngac bangeha bangeha kecdae nga bangecareng sasawa amma yoacga yoacna sasawa botucnginaunac mongngo mong Sadrak nga Mesak amma Awed-Nego yeneac Anutungina denggbaringgeudeu hanimaria kebangaunac herecgebesonga nga amea hedzackpedzamegec seuc isoc ambeso.” 
DAN.3.30	Anu ngictaungo ifi dema deserima Sadrak nga Mesak amma Awed-Nego yeni Bawel provinsiu kuctoanginagoc yombong amma kecgecdeac desiyunuec.
DAN.4.1	Anu Newukadnetsarngo kibi mong yofi ohoec, Ni ngictau Newukadnetsarngo kibi yomoc Ngicngac bangeha bangeha kecdae nga bangecareng sasawa amma yoacga yoacna bangectoa bangecfu kecdaemoc ngenearu faiduae. Ruae ngenearu yadiseri ambeso! 
DAN.4.2	Amma Anutu Engenatoango ni faka kuhagoc nga mi hehena anendac imoc dekperagingemmebadeac negemba ngereede.
DAN.4.3	Yeac fakaya kuhagoc sasawa imoc wiac engena!
DAN.4.3	Yeac faka mi hehena imoc yeni wiac kuhagoc!
DAN.4.3	Yeac eucerereng imoc feengkefude.
DAN.4.3	Yeng imocac kunenga amma garenggekecde
DAN.4.3	imoc fingecsahe nga fingecsahe feengkecbesande.
DAN.4.4	Newukadnetsar ni amanau ebicna kpac kefai amma ngictauamanau wiac gombunga gombunga mekecma naric yombong kefai. 
DAN.4.5	Kecma gaukpefing mong hemba kengecnuec. Ni kpefing henai imocac fefenau fema negen negennau negen negeng hania hania negemma imocac kengec amba ubaongana ebiriec. 
DAN.4.6	Ebiriu Bawelac ngic negen negengnginagoc sasawa gaukpefing imocac hania dekperaginenggecdeac hesicyunugec habisia, yoacseria imoc faiba kendarec. 
DAN.4.7	Anu kpefingdedengic nga ngic asu hania hania meicyunuandae nga kasedingic nga asomeng yenemma kpefingyoac deandae yeni neac kicfu eregec. Eregec ni gaukpefinna edeyunuba yeni imocac hania mong mi dekperaginenggecdeacsoc anggec. 
DAN.4.8	Anu wisic wisickeau Danicelngo erema neac kicfu nanec. Yeac kpara mong Beltesactsar imoc neac anutunaac kparaac wasea. Nga ye anutu kpetiac yeneac asugoc kecdeac neac hoannu ereu gaukpefinna edeai. 
DAN.4.9	O Beltesactsar, mamocngic yeneac kunengngina! Ni negenduae, anutu kpetiac yeneac asungo geac ubaheregau kecde, nga wiac sufu sufu sasawa imoc naric dekperaginemmenadeacsoc annec. Imocac amma ge onga gaukpefinnu henaimoc imocac hania edenuna.
DAN.4.10	Ni fefenau fema orucnau gauu onga hemba imoc yofi anec. Ni kic fima hemba ic mong herea yombong bangec botuhau nanec. 
DAN.4.11	Namma ic imocngo kuneng yadima kuhagoc amma herea yombong nga susiango kurumeng kpesereec. Ifi kpesereu bangec tegia noboc noboc kecgec yeni imoc naric hendacgec. 
DAN.4.12	Nga maria tengging tengging siriha gombunga yombong anec amma foraya homac fingeru sasawango negebec anggecdeacsoc feec. Nga imocac haniau funucfu tumiatoaac yang hania hania yeneng hama fenegeng kecgec amma sawaac neng yeneng faecngina fawau mema kecgec. Ic imocngo bangecfu kekecnginagoc sasawa yaka meficgeyemmec.
DAN.4.13	Anu fefenau fema ongau hemba kurumennunac kpetiac gareng wiac hennegeng angandae yenearunac mongngo maec. 
DAN.4.14	Mama yoac yofi dema kucgoc arohoec,
DAN.4.14	“Ic heigec kpeu fawa sasawa kpetarima
DAN.4.14	maria tengging tengging mesidacma
DAN.4.14	foraya ukugec sicsauc madacbeso.
DAN.4.14	Tumiatoaac yang
DAN.4.14	yeni bageaunac meickema worabisia.
DAN.4.14	Neng yeni fawaunac worabisia.
DAN.4.15	Ic tofea imoc ine godeagoc
DAN.4.15	bangecfu wagec tacbeso.
DAN.4.15	Ngeni imoc aiengngo
DAN.4.15	nga aieng sacsacngo witickebisia.
DAN.4.15	Ye ihai tumiatoaac kpindzing gombunga erede
DAN.4.15	imohai tacbeso
DAN.4.15	nga asomeng dzimbongngo sawaunac heiu
DAN.4.15	boroc boroc ambeso.
DAN.4.15	Kekeha imoc yang yenigoc
DAN.4.15	kpindzingbangecfu kecbeso.
DAN.4.16	Ye ubea nga momoronga
DAN.4.16	ngic negen negeng monggoc mi ambeso.
DAN.4.16	Yeni ine imoc meremma
DAN.4.16	yang yeneac negen negeng migec
DAN.4.16	ye ifi kecma kifa seweng kecbeso.
DAN.4.17	Gareng wiac hennegeng angandae
DAN.4.17	yeneng yoac imoc desigec ifi kecbeso.
DAN.4.17	Kpetiacareng yeni yoacfu desima
DAN.4.17	hania ifi dedae.
DAN.4.17	Engenatoa ye bangecngic yeneac
DAN.4.17	eucererengnginaac ngickuneng
DAN.4.17	amma yeng garengyunuma kecde.
DAN.4.17	Yenearunac monggac negenu ngereeude,
DAN.4.17	ye eucerereng naric miude,
DAN.4.17	ye ngicngacarennunac mameangina mong
DAN.4.17	naric miaru kuneng kefude.
DAN.4.17	Ngicngac kecdae
DAN.4.17	yeni imoc ngeneggecdeac ifi angkecde.”
DAN.4.18	Ni ngictau Newukadnetsarngo gaukpefing imoc hendua. Eucererennau ngic negen negengnginagoc sasawa kecdae yeni hania dekperagima edenugecdeacsoc mong mi andae. Nga anutu kpetiac yeneac asungo gearu kecdeac imocac hania imoc Beltesactsar geng imoc edenunadeacsoc annec.
DAN.4.19	Anu Danicel kpara mong Beltesactsarngo negen negeng fingecmiec imocac kengectoa meficgema ubaebic meu sebiaac kuha maec. Ifi anu ngictaungo yofi deec, “Beltesactsar, gaukpefing me imocac haniango ubaebic mi meficgegembeso.” Ifi deu Beltesactsar ye yofi deec, “O kunenna gaukpefing imoc ngabafocga ge ngadegudae yeneac ambac imoc ngereebac! 
DAN.4.20	Ge ic henna yadima kuneng kuhagoc nga herea yombong kurumeng kpeseredac nga bangectoa bangec yeni imoc hendacdau. 
DAN.4.21	Nga maria tengging tengging siriha gombunga yombong anec amma foraya homac amma sasawango negebec anggecdeacsoc anec. Nga haniau funucfu tumiatoaac yang hania hania yeneng hama fenegeng kecgec amma fawau sawaac neng yeneng kecdau. 
DAN.4.22	Ngictau, ic imoc genoc! Geng yadima kucgagoc nga kuneng herea amma kurumeng kpeserenec. Amma eucererenggaac ngickunenga kecnec imoc bangec tegia noboc noboc kpeserede. 
DAN.4.23	Nga ngictau ge henna kurumeng imohacnac kpetiac gareng mong wiac hennegeng angkecde, yeng mama yofi dedac,
DAN.4.23	‘Ic imoc kpetackema hesisickema
DAN.4.23	ic tofea godeagoc
DAN.4.23	imocsac bangecfu wagec taru
DAN.4.23	imoc aiengngo
DAN.4.23	nga aieng sacsacngo witickebisia.
DAN.4.23	Ye ihai tumiatoaac kpindzing gombunga fede
DAN.4.23	imohai taru asomeng dzimbongngo heiu
DAN.4.23	boroc boroc anude.
DAN.4.23	Ye kekeha tumiatoaac yang yenigoc kefu
DAN.4.23	kifa seweng wisickeude.’
DAN.4.24	O ngictau, Engenatoango yoara desima dede, imoc kunenna ngictau gearu hade. Kpefing imocac hania yofi,
DAN.4.25	Ge ngickekecfunac kisanggugec
DAN.4.25	kekecga tumiatoaac yang yenigoc anude.
DAN.4.25	Burumakangiwa kpindzing neande
DAN.4.25	ifi annadeac anggenggecde.
DAN.4.25	Nga asomeng dzimbongngo sawaunac mama
DAN.4.25	nadzicguu boroc boroc amma kecnade.
DAN.4.25	Ifi kecna kifa sewen wisickeude.
DAN.4.25	Anu kecma yofi negembesannec,
DAN.4.25	Engenatoango bangecngicngac
DAN.4.25	yeneac eucererenggac kunengngina amma
DAN.4.25	garengyunukecde.
DAN.4.25	Ye mong me monggac negenu ngereeude
DAN.4.25	imoc ye miude.
DAN.4.26	Nga ic tofea godeagoc wagec tarudeac dedau imoc eucererengga geac negemma fekefude. Anu geng kecma yofi negentegecnade, Kurumengngo kunengkekec minginanoc.
DAN.4.27	Imocac ngictau ge yoacna negemma imoc modacbesena. Ge kopocsicfakaga wayombonggema ngicngacfocga yeneac ubaga manganeu meficyunubesena. Ge godzufakaga wama makpekpea yeneac ubaga manganebeso. Ifi amma gombunga kekecac nasoga mehereenade gedang.”
DAN.4.28	Anu ngictau Newukadnetsar yearu imoc sasawa fingecdarec. 
DAN.4.29	Afo twelf wisickemanu ngictau ye Bawelac ngictauac amakerengaac ama witiau
DAN.4.30	yofi deec, “Bawel ye wiac engena. Ni imoc ngictaukekecna femanu imohai kecbadeac negemma kuctoanango meai nga ni ngictau engena kibikperaginagoc imocngo edzacyunude!”
DAN.4.31	Nga ngictau ye yoac ifi dema kecmanungoc kurumennunac ubaudumeng mong fingecma yofi deec,
DAN.4.31	“Ngictau Newukadnetsar,
DAN.4.31	yomoc geac yoac.
DAN.4.31	Eucererengga imoc gearunac yaguc meickedac.
DAN.4.32	Ngickekecfunac kisanggugec
DAN.4.32	kekecga tumiatoaac yang yenigoc kecnade.
DAN.4.32	Burumakangiwango kpindzing neandae
DAN.4.32	ifi isoc kpindzing nekecnadeac
DAN.4.32	ngombonggugecde.
DAN.4.32	Dzimbongngo sawaunac mama
DAN.4.32	nadzicguu boroc boroc amma kecnade.
DAN.4.32	Nga kifa sewen feracguu kecma
DAN.4.32	yofi negentegecnade,
DAN.4.32	Engenatoango bangecngicngac yeneac
DAN.4.32	eucererenggac kunengngina amma
DAN.4.32	garengyunukecde.
DAN.4.32	Ye Engenatoa kuctoa minginango
DAN.4.32	ngicngac yeneac eucererenggac
DAN.4.32	kunengngina kecma garengyunuma kecde.
DAN.4.32	Ye mong me monggac negenu ngereeude
DAN.4.32	imoc yearu faiude.”
DAN.4.33	Anu aua mocgu mi wisickemanu yoac imocac fora Newukadnetsararu fingerec. Yeni ye ngicngac yenearunac kisanggec kemma burumaka isoc kpindzing nema kefu sawaunac asomeng dzimbongngo sebia heiu boroc boroc anec. Amma kecmanu orucdzoeya yadima herea hasaukpesac neng yeneac dzongina isoc anu soria imoc neng yeneac sori isocngoc anec.
DAN.4.34	Anu naso imocac wisic wisickeau Newukadnetsar ni kicna fiba kurumennu enu negen negenna monggoc ireckeec. Ireckeu Engenatoa kenehema kecengkecbesande ye eweheihei ammima yofi dema dengereai,
DAN.4.34	“Yeng ngicngac yeneac kunengngina amma
DAN.4.34	garengyunuma kecengkefude.
DAN.4.34	Yeac eucerereng imoc
DAN.4.34	fingecsaheya fingecsaheya feengkecbesande.
DAN.4.35	Ngicngac bangeha bangeha kecdae
DAN.4.35	yeni sasawa sendungsac, ifi isoc negende.
DAN.4.35	Ye kurumenggac wasaiareng negenu naric ande
DAN.4.35	ifi isoc ayemmeude.
DAN.4.35	Ye bangecfu kecdae
DAN.4.35	yeni ifi isocngoc ayemmeude.
DAN.4.35	Mongngo yeac maria naric mi hedzickeude
DAN.4.35	nga mongngo yofi naric mi kpesimiude,
DAN.4.35	‘Ge nocac faka ifi andang?’ ”
DAN.4.36	Ifi debare naso imohaingoc negen negenna monggoc irecketegerec. Anu eucererenna eweheiheigoc anudeac ngictaukekecna amma kibikperagina nearu monggoc dzigeneec. Nga ni yoac negen negengagoc edenuandae amma ngic eweheiheinginagoc warac nigoc kecgec, yeneng nearu hagec. Hama eucererennau monggoc fainugec nga ni monggoc torokpema engena yombong anai. 
DAN.4.37	Imocac amma Newukadnetsar neng yaguc kurumenggac Ngictau engena dengerema afehema eweheihei ammiduae.
DAN.4.37	Yeng wiac sasawa ande amma mede
DAN.4.37	imoc fora.
DAN.4.37	Amma yeac sing sasawa
DAN.4.37	imoc yoacfu faka dindingac.
DAN.4.37	Anu goa yeni sebiengeng kecdaeu,
DAN.4.37	ye yeni mamea anggecdeac
DAN.4.37	ayemmeudeacsoc ande.
DAN.5.1	Anu ngictau Belesatsarngo ngickunengfora 1,000 yeneac fatatoa mong faima heitaiyunuu hagec yenigoc waindoku neec. 
DAN.5.2	Amma ye imoc nehemma dederecge ayemmema yofi anggecdeac deec. Yeac mama Newukadnetsar, yeng warac Yerusalaimgac kpetiac womong imohacnac kpakenec gol nga silwango memea mehaec, imoc mehagecdeac edeyunuu mehagec. Mehagec ngictau nga ngickunengfora amma enengfora nga ngacfora tosea yeni kpakenec imohai negecdeac deec. 
DAN.5.3	Deu kemma kpakenec golngo memea warac Yerusalaim taontoau Anutuac kpetiac womonnunac mehaec, imoc mehagec. Mehagec ngictau yengena nga ngickunengfora amma enengfora nga ngacfora tosea yeni kpakenec imohai negec. 
DAN.5.4	Anu waindoku nema naso imohaingoc anutungina gol, silwa, aieng sacsac, aieng nga ic amma hocngo memea imoc dengereyunugec.
DAN.5.5	Ifi ammagec naso imohaingoc ngicac mari gbongngo fingectegecma ngictauac amatoaac parannu hocweroc
DAN.5.6	Hemma ngictau ye kicmesuya meaiu negen negengau negen negeng hania hania fingeru ubaebic meficgema hanimaria kuha kpac anu dzonoma fedeec. 
DAN.5.7	Ifi fingecmiu kucgoc yombong arohoma kpacma ngic asu hania hania meicyunuandae nga kasedingic amma asomeng yenemma kpefingyoac deandae imoc yeni yearu bic hesicyunu hagecdeac dederecge ayemmeec. Deu hagec Bawelac negen negengngic yofi edeyunuec, “Ngic mong ye kibi oho ohoya imoc osou negembade amma imocac hania dekperaginenude, ye wamba kibia giweng
DAN.5.8	Anu ngictauac ngicfora negen negentegecnginagoc imoc yeni sasawango ngictauaru eregec amma kibi oho ohoya imoc osogecdeac obohogec amma hania dekperagigecdeac ifingoc obohogec. 
DAN.5.9	Obohogec ngictau Belesatsar ye kicmesuya meaiyombonggeu ongea worau ngickunengfora yeni ifingoc obohoma kengec kuneng amma dafi anggecde, imoc mi ireckegec. 
DAN.5.10	Tacgec ngictauac nonggea ngactaungo ngictau nga ngickunengfora yoac dafi degec, imoc negenec. Negemma nenedoku netacgec mana ihai emma yofi edeec, “O ngictau, ge nasoya nasoya kecengkecbesena, kicmesuga meaima siriha mong mi ambeso nga negen negenggau wiac fingecde imocngo ubaebic mi meficgegembeso. 
DAN.5.11	Ngic mong eucererenggau kecde ye anutu kpetiac yeneac asugoc kecde. Nga geac manggaac nasou negen negeng irec ireckea nga negengising amma negen negentegec imoc anutu yeneac negen negentegec isoc ngic yearu meficgegec. Ifi meficgema mangga Newukadnetsarngo Danicel meisinggema kpefingdedengic nga ngic asu hania hania meicyunuandae amma kasedingic nga ngic asomeng yenemma kpefing deandae imoc yeneac enarangina anudeac uayoac miec. 
DAN.5.12	Imoc yofiac, ye asu wiac engena siriha mong yombong femiec nga negen negeng amma negen ising femiec. Ye gaukpefinggac hania naric deudeacsoc anec amma yoac sufu sufuya deireckekefec amma wiac dzege dzegea mesiec, imocac amma manggacga ngictaungo Danicel kpara mong Beltesactsar miecmoc ye meisinggeec. Imocac ngeni Danicel kpacgec yeng hama hania dekperagigenude.”
DAN.5.13	Anu Danicel ngictauac kicfu wangec hagec ngictaungo yoac yofi dema edeec, “Ge Danicel, mannango ngictau kefec imohai ngicareng Yehudabangecfunac wangecngunu hagec, ge ngic imoc yenearunac mong. 
DAN.5.14	Nga geac yofi degec negenai, anutu yeneac asungo gegoc kecdeac negen negeng irec ireckea nga negen ising amma negen negentegec imoc wiac kuneng fegende. 
DAN.5.15	Anu yaguc ngic negen negentegecnginagoc nga ngic asu hania hania meicyunuandae imoc yeni neac hoannu wangecyunuma eregec kibi oho ohoya imoc osoma hania dekperaginenggec negembadeac hadau nga yeni ine imoc osogecdeacsoc mi andau amma imocac hania dekperaginenggecdeacsoc mi andau. 
DAN.5.16	Amma yeni geac yofi degec negendua, geng naric wiac hania haniaac hania dekperaginadeacsoc annec nga wiac dzege dzegea imoc ifingoc yungecannec. Imocac ge yaguc kibi oho ohoya imoc osona negembade imocacsoc annade nga hania dekperaginennadeacsoc annadeu ni wamba kibia giweng heigemma kubu golngo memea imoc ubahegemba eucererennau ngickuneng kpetea harebec annade.” 
DAN.5.17	Ifi deu Danicelngo yoac yofi meremmiec, “Ubangerecgaac wiac nennadeac denec imoc geangga fegenu nga ua meduaac ubangerec wiac imoc ngic goa yemmebesena. Nga ni ine naric eng kibi oho ohoya imoc osogemba negennade amma ngictau ge imocac hania dekperagigembade.
DAN.5.18	O ngictau, Anutu Engenatoango eucerereng, ngickunengkekec nga eweheihei nga kibikperagi amma ngictaukekec mangga Newukadnetsar miec. 
DAN.5.19	Miu ngickunengkekec imocngo Ngicngac bangeha bangeha kecdae nga bangecareng sasawa amma yoacga yoacna sasawa yeni ayemmeu yeac kicfu dzonongngina fedeu kengectoanginagoc anggec. Ye ngic mong kpehomebeso negenec ye kpehomeec nga monggac negenu ngereeu ye naric kefude deec amma monggac negenu naric anu miarec nga monggac negenu naric mi anu memaec. 
DAN.5.20	Amma imohai ine sebiengeng amma ubaherea nga ongaasuya manganau seriyombonggeu ngicngacfora mangana ayemmekefec imohai ye ngictau tatahaunac meickegec nga kibikperagiagoc kekec imoc yearunac wangecgec. 
DAN.5.21	Ye ngicngac nga ngickekefunac kisanggec meickeu negen negenga imoc yamberec yeneac negen negeng isoc anec. Anu kisanggec katedonggi yeni isoc kefec. Anu burumakangiwa kpindzing gumeandae ifi isoc gumegec nga sawaunac asomeng dzimbongngo sebia heiu boroc boroc angkefec. Ifi kefu wisickeu yofi negengireckeec, Anutu Engenatoa ye kuctoayagoc. Ye bangecngicngac eucererengnginaac kunenga amma monggac me monggac negenu ngereeudesoc meisinggema imoc garenggeudeac faude.
DAN.5.22	Anu ge yeac medaha Belesatsarngo faka imoc sasawaac hania negennec amma ubaga mong mi memaemenec. 
DAN.5.23	Ge ine geanggaac negenna engena anu kurumenga kurumengaac kunenga kecde, ye wiac mamea, ifi negennec. Ifi negemma kpakenec nga teragedanga yeac amaunac megec, imoc gearu mehagecdeac edeyununa ngickunengfocgagoc nga enengfocga amma ngacfocga tosea yenigoc imohai waindoku nedau. Ifi nema kecma anutu nga nemuongangina silwa, gol, aieng sacsac, aiengtehec nga ic amma hocngo memea dengereyunuma eweheiyemmedau. Nga nemuonga imoc ifia yeni kicnginango wiac mong naric mi henggecde nga kedzacnginango wiac mong naric mi negenggecde amma yeni negen negengngina kpac, ge wiac imoc eweheiyemmema kecnec. Anu asutaitaiga yombong imoc Anutuac mariau tacde amma angammemega sasawaac mingina nga kunenga, ye ine mi dengerema eweheihei ammiannec. 
DAN.5.24	Imocacnoc yeng mari imoc sueu kibi imoc ohodac. 
DAN.5.25	Nga kibi oho ohoya fingecdac imoc yofi, ‘Mene mene tekel u-farsin.’ 
DAN.5.26	Kibi oho ohoya imocac titiha yofi, 
DAN.5.27	, imoc yofi, ebicgaac kpetea bic mema sigeriu isingguma henggec ebicga soha mi ande.
DAN.5.28	Nga 
DAN.5.30	Anu tofocnac imohaingoc kadesingic yeneac ngictau Belesatsar kpehomegec. 
DAN.5.31	Kpehomema madayngic Dareyawesngo eucerereng imocac ngictau kefudeac uayoac migec meec. Ngic imoc ye naso imohai kifaya 62 anec.
DAN.6.1	Anu Dareyawes ye eucererenggac provinsiac ngickuneng 120 faiyunugecdeac deseriec. Ngickuneng imoc yeni yeac bageu provins sasawa garengyunugecde, ifi negenec. Amma ye kpacngina satrap
DAN.6.2	Nga eucererenggac ngickuneng harebec meisingyunuma yeni satrap sasawa garengyunugecdeac faiyunuec, nga Danicel ye harebec yenearunac mong. Ngickuneng harebec yeneac uangina yofi anec, ngictauac wiac nganoc mong mi sufuude me manganeudeac satrap yeneng eucererenggac ngickuneng harebec dzoac nga uanginaac siduc hafoangoc ohoma yemmegecde. Ngic harebec yeneng imoc henggareng angkecgecdeac deec. 
DAN.6.3	Amma Danicel ye asu wiac engena siriha mong yombong femiec imoc eucererenggac ngickuneng nga satrapngic ua mekecgec yeni feracyunudarec. Imocac amma ngictau ye eucerereng hafoangoc imocac ngickuneng amma garenggeudeac uayoac miudeac negensiec.
DAN.6.4	Anu Danicel ye eucererenggac ua mekecfu eucererenggac ngickuneng tosea nga satrap yeni yofi negemma yeac uaya piti hennegeng angkecma degec, “Ye uaya gombunga mi meudeu ye yoacfu fainide.” Anu ye yoac modac modacngic yombong amma uaya mong mi memanganeec nga yeac uaac mongngo modzotitiyoac mong mi degecac ngic yeni yoacfu faigecdeac hania obohogec.
DAN.6.5	Ifi obohoma ngic imoc yeni yofi degec, “Nenang Danicel yoacfu fainideac wiac mong mi meficgedimbe. Ye Anutuyaac singyoac modacma kecde, imohaisac wiac mong meficgebing gedang.” 
DAN.6.6	Ifi dema eucererenggac ngickuneng nga gawana satrap yeni ngictauaru kemma yoac yofi degec, “O ngictau Dareyawes ge nasoya nasoya kecengkecbesena! 
DAN.6.7	Eucererenggac ngickuneng sasawa nga satrap nga ngic yoac negen negentegecgoc yemmekecgec amma gawana neni sasawango uba mocgu amma negendimbe yoacseria mong ohoma singseria mong yofi deseribesonga. Uameme tetiac manau ngictau geac kpacsac kpacma numugembeso. Yeni anutu mong me ngic mong eweheimima numuyemmegecdeac kpae heiyemmebisina. Anu mong ye ifi mi anudeu laionyanggac teng manau ukugec kemebeso. 
DAN.6.8	O ngictau, kibi oho ohongic yeneng yoacseria kibiu ohogec ge kpacga ohoma imocngo meserina kibi imoc ngicngac sasawa yeneac kicnginau faibisia. Ifi anna imocngo Madaybangec
DAN.6.9	Ifi degecac ngictau Dareyawes ye singseriakibi imocac bageau kpara ohou imoc ngicngac sasawa yeneac kicnginau faigec hendacbisia.
DAN.6.10	Anu ngictaungo kpara kibiu ohou ngic kicnginau faigec Danicel ye imoc hemma negemma ameau enec. Nga ameaac mana wi imohai firangnaguya Yerusalaimbingeng witi witia wau nangkecgec. Ye imohai kemma angande, ifi isoc amma wenacsoc atac harebec Anutuyaac kicfu fafoc heimima ye dangge edema numumikefec. 
DAN.6.11	Amma ye Anutuya kpacsambic ammima numumimanungoc ngichabu imoc yeni uba mocgu amma ameau hama Danicel henggec. 
DAN.6.12	Ifi hemma yeni ngictauac kicfu bic kemma yeac yoacseria heigborimima yofi degec, “O ngictau, geng yoacseria mong yofi kicnginau faigecdeac denec, ‘Uameme tetiac manau ngictau geac kpacsac kpacma numugembeso. Yeni anutu mong me ngic mong eweheimima numuyemmegecdeac kpae heiyemmebisina. Anu mong ye ifi mi anudeu laionyanggac teng manau ukugec kemebeso.’ Ge kpae imoc meserinadeac kpacga ohonec me?” Degec ngictaungo yoac yofi merengyemmeec, “Yoac imoc fora yombong. Imocngo madayngic nga parsengic neneac singyoac amma imoc mi kpac anude. Imoc meickegecdeac sing mong mi fede.”
DAN.6.13	Anu yeni ngictauac kicfu yofi degec, “Ngicareng Yehudabangecfunac wangecyunugec hagec, ngic imoc yenearunac mong, Danicel, ngic imoc ye geac eweheihei mong mi femiu yoacseriau kpacga ohonec imoc wama wenacsoc naso harebec anutuya kpacsambic ammima numumiande.” 
DAN.6.14	Ifi degec ngictaungo yoac imoc negemma negenu manganeyombonggeu Danicel ebicfunac dafi mesima onggonggeudeac negen negeng uatoa mema kecmanu wenackiwa kemeec.
DAN.6.15	Anu ngic imoc yeni gurugoc ngictauaru hama yofi edegec, “O ngictau, negenna, madai nga parasngic singyoacnina yofi fede, ngictaungo yoacseria me singseria mong meseriude, imohai imocac meic meickeac sing mong mi fede.” 
DAN.6.16	Ifi degec ngictaungo dederecge ayemmeu yeni Danicel mema kemma laion yeneac tennu ukugec kemeec. Kemeu ngictaungo Danicel yofi edeec, “Anutuga tatahoc eweheimima kecnecmoc yeng ebicfunac mesigubeso.”
DAN.6.17	Anu yeni hoctoa mong mehama imocngo teng enara hedzickegec. Anu Danicel heimefic mong mi ammigecdeac ngictaungo ringa ongeagoc amma ngickunengfora kecgec yeneac ring onganginagocngo kpae faiec. 
DAN.6.18	Faigec wisickeu ngictau ye amau kemma tofocnac hafoangoc imohai yakasege kecma songo meficgeudeac faka angkecgec imoc yeni mi hagecdeac edeyunuec amma ye gau feudeac gau hoforec.
DAN.6.19	Anu ngictau ye amanegeng yacma laion yeneac teng enarau kenec. 
DAN.6.20	Ye Danicel teng tarec imohai kensikema ubahodunggac ubaudumenggoc kpacma deec, “Danicel, Danicel, Anutu kekehagocac enactofoc tofohongic, ge Anutuga tatahoc eweheimima kecnec, yeng laion yenearunac mesiguudeacsoc andac me?” 
DAN.6.21	Deu Danicelngo deec, “O ngictau, ge nasoya nasoya kecengkecbesena! 
DAN.6.22	Ni yeac kicfu kopocsicna kpac nga ngictau ge mong mi memanganeguaiac Anutunango imoc hemma angeroya sueu yeng laion yeneac enacngina medzickeu mong mi memanganenudau.”
DAN.6.23	Ifi deu ngictaungo sogaiyombonggema Danicel tennunac kpedzigec ereudeac edeyunuec. Anu ye Anutuya negensinggeecac amma sebiau kubecnganoc mong mi henggec.
DAN.6.24	Anu ngictaungo deu ngic Danicel yoacfu faigec imoc yeni nga enemmedacfocngina meyunu hama laion yeneac tennu ukuyunugec. Ukuyunugec teng buyau mi kememagecngoc laion yeneng imohaingoc bic yuma sicngina sasawa kitackedacgec.
DAN.6.25	Anu ngictau Dareyawesngo ngicngac bangeha bangeha kecdae nga bangecareng sasawa amma yoacga yoacna sasawa bangectoa bangecfu kecdacgecmoc yenearu yeac kibi yofi ohoma faigecdeac edeyunuec, “Ruaengina yadiseri ambeso! 
DAN.6.26	Ni kibi yomoc ngemmema yoacseria mong yofi faiduae, ngicngac neac eucererennu noboc noboc kecdacdae ngeni Danicelac Anutuya yeac kicfu dzonong fedefede nga damugoc kecbisia,
DAN.6.26	Yennoc Anutu kekehagoc
DAN.6.26	ye kecengkefude nga kecbesande.
DAN.6.26	Yeac eucerereng
DAN.6.26	imoc naric mi kpetotiebesandae.
DAN.6.26	Yeng Ngictaungina amma
DAN.6.26	ngicngac garengyunuma kecde,
DAN.6.26	faka imoc
DAN.6.26	nasoya nasoya fekengkecbesande.
DAN.6.27	Yeng ngicngacfora ebicfunac
DAN.6.27	mesiyunuude nga onggongyunuude.
DAN.6.27	Ye negensinggegecdeac faka kuhagoc
DAN.6.27	nga faka morora
DAN.6.27	kurumennu nga bangecfu meande.
DAN.6.27	Yennoc Danicel
DAN.6.27	laionyang yeneac kucginaunac mesidac.”
DAN.6.28	Anu Dareyawesac ngictaunasoyau nga paresngic Koresac ngictaunasoyau Danicel ye kuctoayagoc anu kekeha ngereeyombonggeec.
DAN.7.1	Belesatsarngo Bawel ngictau kefecac kifa kpete mocgu imohai Danicel ye fefeyau fema gaukpefing mong negen negengau henec. Amma ye gaukpefing ohoec imoc yofi ande. 
DAN.7.2	Ni tofocnac imohai kpefinnau hemba kurumenggac firang neackpac yeneng kondung mefiranggegec kuneng yarec. 
DAN.7.3	Ammanu yang kunengtoa neackpac kondunnunac eregec yenenai. Amma yeni siricngina mong mong anec. 
DAN.7.4	Yang warac warac imoc laion
DAN.7.5	Anu yang kpetea yohockang hemba imoc bear
DAN.7.6	Imocac witiau yang mong imoc leopard
DAN.7.7	Tofocnac feai imohaingoc torokpema yang kpete neackpac henai imocngo ngicngac ebictoa meficgeyemmeu kengectoa anggecdeac siric anec. Ye kuhagoc yombong nga enactoaya imoc aiengngo memea. Amma wiac goa gbokoma wiac goa kidzamema tosea imoc haniango titackema tidzameec. Amma ye yang warac warac nanggec imoc feracyunuma siriha mong yombong anec amma ye baiha ten nanec. Ifi hemma kengecnuyombonggeec. 
DAN.7.8	Ifi anu baic imoc hembareng baiha kapia mong imoc yeneac botucnginau erema harebec bic nanggec yeni kpefacyunuma meicyunuma tatacngina meec. Nga baiha imohai kiwa imoc ngic yeneac kic isoc amma enarango nendefeyoac wiac kuneng deec.
DAN.7.9	ngictautatac goa faigec tacgec
DAN.7.9	yeng imohai heima tarec.
DAN.7.9	Ye wambaya imoc ais maande,
DAN.7.9	ifi isoc kongac koporarac.
DAN.7.9	Nga orucdzoeya
DAN.7.9	imoc ramadzoya kongaha isoc anec.
DAN.7.9	Ye ngictautataha imoc gerecborang
DAN.7.9	imocac wil
DAN.7.9	imoc gerec borang tima wewengaima feec,
DAN.7.9	ifi yombong anec.
DAN.7.10	doku hakecde, ifi isoc haec.
DAN.7.10	Tausenga tausenga
DAN.7.10	yeneng yeac enactofoc tofoho ua megec.
DAN.7.10	Millionga millionga yeni yeac kicfu nanggec.
DAN.7.10	Anu yoac desi desinaso fingeru
DAN.7.10	yoac isinggegecdeac
DAN.7.10	kibi homac kparatiegec.
DAN.7.11	Anu ni tofocnac imohaingoc hemma kecbare baicngo nendefeyoac dekecmanu yang imoc kpehomema kpetotiema sebia imoc gerecfu dzedarudeac ukugec. 
DAN.7.12	Nga yang tosea yeni bangec nga ngic garengyunugecdeac kucngina imoc meickegec. Nga kekecngina imoc mehereyemmegec yeni nasongina faifaia imocac tomai kecgec.
DAN.7.13	Anu tofocnac gaukpefinnungoc hembare
DAN.7.13	mongngo kurumenggac hoenggoc haec,
DAN.7.13	ye siriha ngicac medacac siric isoc.
DAN.7.13	Yeng 
DAN.7.13	yearu hau yeac hoannu hesickegec.
DAN.7.14	kuc kibikperagiagoc
DAN.7.14	nga eucerereng migec
DAN.7.14	ngicngacareng nga bangecareng
DAN.7.14	amma yoacareng sasawango yeni
DAN.7.14	yeac enactofoc tofohoareng amma
DAN.7.14	eweheimibesandae.
DAN.7.14	Ye ngickuneng amma
DAN.7.14	nasoya nasoya garengyunu
DAN.7.14	kecengkecbesande,
DAN.7.14	imoc wisic wisickea kpac.
DAN.7.14	Yeac eucererenga
DAN.7.14	imoc mong mi kpetotiebesandae, kpac.
DAN.7.15	Anu ni negen negennau onga fingerec imocngo damutoa meficgenenu asuna ebic meec. 
DAN.7.16	Ifi anu nanggec yenearunac mong yeac wegenac kemma wiac imocac hania fora yombong dekperaginenudeac kpesimiai. Kpesimiba imoc sasawa negentegecbadeac sirihau dekperagima edenuec. 
DAN.7.17	“Yangtoa neackpac imocac hania yofi, ngictau neackpac bangecfu fingecbesandae. 
DAN.7.18	Anu eucerereng imoc Engenatoaac kpetiacareng yeni yemmegec megecde. Mema eucerereng imoc tigec enu wisic wisickea kpac nasoya nasoya mekecbesandae.” 
DAN.7.19	Ifi edenuu ni yang kpete neackpac yeac hania fora yombong negembeso anenec. Imoc yofiac sasawa yenearunac siriha mong anec. Amma ebic kengehagoc meficgeyemmeudeac siric yombong anec. Enara imoc aiengngo memea amma soria imoc aieng sacsacngo memea nga wiac goa gbokoma wiac goa medzamema tosea imoc haniango titackema tidzameec.
DAN.7.20	Amma baic teng oruhau nammagec baic mong ngade ereu baic harebec yeni yeac kicfu fotockema magec, imocac hania fora yombong dekperaginenudeac negenai. Amma baic imoc kiwagoc nga enaragoc anu nendefeyoac homac deec amma yeng kuneng amma feracyunuec, imocac hania ifingoc negentegecbadeac negenai. 
DAN.7.21	Anu baic imoc hemma kecbare yeng kpetiacareng yenigoc dzikac kpema yenigoc ewema feracyunuec. 
DAN.7.22	Anu kecma mong bicngoc yombong nga nasoya kpac kefecngo, yeng hama yoacngina desiu Engenatoaac kpetiacareng yeneng yoacfu firang anggec. Anu naso dedea hasikeu eucerereng imoc kpetiacareng yemmeu yeneng mema mekecgec.
DAN.7.23	Ifi kpesimiba yofi deec, “Yang kpete neackpac imocac siriha yofi, imoc eucerereng kpete neackpac bangecfu fingerude imoc siriha mong anude amma eucerereng sasawa yeni isoc kpac. Imocngo bangectoa bangec gbokodacma tidzamema hedzamebesande. 
DAN.7.24	Anu baiha teng imoc ngictau teng yeneng eucerereng imohai fingecgecde. Yeneac ngadeu ngictau mong fingerude, imoc ngictau warac kecgec yeni isoc kpac. Ye siriha mong yombong anude amma yeng ngictau harebec imoc yunuude. 
DAN.7.25	Amma Engenatoa denggbaringgema Engenatoaac kpetiacareng kenghedzic hahedzic ayemmeude. Amma naso nga singyoac faifaia imoc meickema wiac siriha mong meudeac negenu imoc yeac mariu faigec naso mocgu nga naso yohockang nganoc amma naso mocguac noboha kecgecde.
DAN.7.26	Anu wisickeu yeac desi desinaso fingeru ngictauac kuc meickebesandae amma ye kpetotiegec kpac ambesande. 
DAN.7.27	Anu eucerereng nga ngictau kecgecdeac kuc nga ngickuneng amma garengyunugecdeac kuc imoc Engenatoaac kpetiac ngicngac yeni yemmegec yeneng kurumenggac bageu eucerereng sasawa garengyunuma kecgecde. Yeac eucerereng imoc feengkecbesande. Ifi feu ngictau bangec kucnginagoc sasawa yeni ye eweheimima yoara tofohobesandae.” 
DAN.7.28	Gaukpefing imocac yoac yomohai wisickede. Danicel ni negen negennango ubaebictoa yombong meficgenenu kicmesuna meaiu gaukpefing imoc ubaherenau sufuma mekefai.
DAN.8.1	Belsatsarngo ngictau kefec, imocac kifa kpete harebec ammanu Danicel ni onga monggoc kpefinnu fingecnenec, nga warac fingecnenecmoc imocac ngadeau anec. 
DAN.8.2	Amma ni kpefinnu hemba yofi fingerec, ni kpefinnu Elam provinsiu Susaac amaseria hocodayagoc imohai nanai. Namma kpefinnungoc hemma Ulai dokusing usu usuya
DAN.8.3	Amma kicna fiba enu hemba ramangiwa mong doku tegiau nanec, ye baiha herea yohockang nga ngade ereec imocngo ogea feraheyombonggema nanec. 
DAN.8.4	Anu hembare ramangiwa ye baihango wenac keme kemeaubigeng nga notbigeng amma saoutbigeng heiec nga yang sasawa yenearunac mongngo yeac kicfu serima mi nanggec. Nga mongngo yeac mariunac mesiyunuudeacasoc mi anec. Nga ye songea modacma faka hania hania mema kuctoayagoc anec.
DAN.8.5	Anu kpefinnungoc imocac hania negembadeac negembibiema kic fima hemba noningngiwa mong wenac keme kemeaunac haec. Amma ye baiha wiac kuneng kiwaac botucngirau nanec nga ye bangec mong mi kpeserema bangectoa bangecac witiau kenec. 
DAN.8.6	Kemma ramangiwa baiha yohockang warac doku tegiau nanu henaimoc mewegenema yearu herebuac kucfu kucgoc nedzima kenec. 
DAN.8.7	Ifi hemma nambareng ye ramangiwaac wegenahau yombong kemma herebuac kucfu ramangiwa baihango heiec. Heima baiha yohockangngoc hetackeecac ramangiwa ye noningngiwaac kicfu serima nanudeac kuha kpac anec. Anu noningngiwango hefahau bangecfu makpeu tidzameu mongngo ramangiwa yeac mariunac mesiudeacsoc mi anec.
DAN.8.8	Anu noningngiwa ye kuha monggoc nga monggoc anec. Kuhagoc yombong ammanu baiha kuneng imoc usuu imocac tatahau baiha neackpac kucnginagoc erema kurumenggac firang neackpac imohaibigeng nanggec. 
DAN.8.9	Anu yenearunac monnu baic mocgu ereec, imoc wiac kapia amma yadikecma kuneng amma sautbigeng nga wenac ere ereaubigeng amma bangec kibikperagiagoc imohaibigeng yadiec. 
DAN.8.10	Anu yeng yadiengkecma kurumenga kurumengaac wasaiareng yeni meficyunuma areng imoc yenearunac goa nga asomeng yenearunac goa mayunuudeac ayemmema bangecfu ukuyunuu magec tidzameyunuec. 
DAN.8.11	Amma ye ifingoc kurumeng wasaiareng yeneac kuneng yombongngina, ye emmima yearunac sese wenacsoc faiandae imoc meickema yeac womonggac tatac imoc kpedzameec. 
DAN.8.12	Amma sese nasosoc faiandae imoc meickegec imohai kopocsicac amma wasaiareng kuneng mong yeac mariu faigec. Anu baic imocngo yoac fora amma faka fora ngadehema bangecfu ukuu maec. Nga ye faka nga wiac mong meudeac negenu imoc fingecdarec.
DAN.8.13	Anu negemba kpetiacngic mongngo yoac deu kpetiacngic ogeango meremma yofi edeec, “Kpefinnu wiac yofi henai, wenaha wenaha sese faifai imocac meic meickeyoac nga Anutu ngadehema wagecac bangec manganeyombonggeudeac amma wasaiarengtoa nga Anutuac kpetiac womong tidzamegec, faka imoc hanaheu naso dafiguc ifi angkecmagec faka imoc wisickebesande?” 
DAN.8.14	Ifi kpesimiba yofi edenuec, “Tofocnac nga asoac 2 300 wisickeu wiac sasawa imoc kpac anude. Anu imocac witiau kpetiac womong monggoc mengerema kpetiac monggoc anudeac desibesandae.”
DAN.8.15	Anu Danicel ni kpefinnu onga imoc hemma hania negentegecbadeac negen negeng ua mekecbareng ngic isoc mongngo kicnau fingecma nanu henai. 
DAN.8.16	Ammanu Ulai doku witiaunac ngicac ubaudumeng mongngo kpacma yofi deu negenai, “Gawricel,
DAN.8.17	Ifi deu ye ni nambare neac hoannau hau ni kengec kuneng yombong amma kicmesuna bangecfu hetutuckema makpema feba yofi edenuec, “Bangecngic, kpefinnu onga hennegeng andang imoc naso wisic wisickeau fingerudeac kedzac faima negenna.”
DAN.8.18	Yoac ifi edenu nammanu kicna gigiu bangecfu makpema hetutuckema gau kuneng feai. Feba yeng kpeserenuma miacnuu nanannau nanai. 
DAN.8.19	Namba yofi deec, “Ge naso wisic wisickeaac onga hendang. Negennec, herebuac naso wisic wisickeau wiac fingecbesande ge imoc negennadeac edeguduae. 
DAN.8.20	Ramangiwa baiha yohockang hendang imoc Maday nga Parasbangec imoc yeneac ngictaufocngina. 
DAN.8.21	Nga noningngiwa dzotoayagoc imoc ye Yawan
DAN.8.22	Nga baiha usuu imocac tatahau baic neackpac eregec imoc bangecarennunac eucerereng neackpac eregecde nga yeni kucngina imoc yeac isoc mi ambesande. 
DAN.8.23	Nga ngictau imoc yeneac nasongina wisic wisickeaubigeng godzungic fakanginaac kpete imoc wake wakea ammanu ngictau mong ereude, yeng nendefe yombong amma sing dindingac memgbaringgeudeac negen negentegectoayagoc ambesande.
DAN.8.24	Anu ngictau imocngo kuhagoc yombong ambesande amma ngictau warac warac ye isoc kpac. Ye ine wiac memanganeude amma kpedzameude imoc wiac kuneng anudeac yeac yofi negenggecde, ye wiac mangana yombong. Anu ye wiac sasawa ambeso me mebeso negenude, imoc ifingoc anu fingerude. Ye ngickuneng kucnginagoc kpetotieyunudacma ngicngacareng kpetiac ifingoc kpetotieyunuude. 
DAN.8.25	Ye wiac memanganeudeac negen negentegehagoc yombong anudeac ikocfakayango kicngina mesufuyombonggeude. Anu yeac ubahereau nendefeyoac monggoc yombong yadiude. Amma ngicngac ebic mong mi fingecyemmeudeac negemma kecgec yeng ngicngacareng homac kpetotieyunudarude. Amma ye ngictau yeneac Ngictau emmiude. Ifi anu ngicngo faka mong mi meu eng hetackegec kpac ambesande. 
DAN.8.26	Amma tofocnac nga asoac, kpefing imocac dedea imoc fora ande. Nga kpefing imoc ngadeguc yombong fingecbesandeac geng imoc sufu sufu mekecbesena.”
DAN.8.27	Anu Danicel ni kucmama amma uameme goa hafei anenec. Amma sifu yacma ngictauac ua meai. Nga kpefing imoc negemba wiac kuneng anu negentegecbadeacsoc mi anai.
DAN.9.1	Ahaweros medaha Dareyawes ye madayngicngac yeneac fingecsaheunac anu yeni ye kasedingic yeneac eucererenggac ngictau anudeac desimigec. 
DAN.9.2	Ngic imoc ye ngictaungina amma kifa kpete mocgu garengyunuec, imohai Danicel ni kibikpoukpounina osoma kifaac kpete mong henai imoc yofi, 
DAN.9.3	Ifi negemma yakasege amma toruwamba heiba kemeu hama nadzicma kicmesuna 
DAN.9.4	Amma ni neanna nga ngicngacfocna yeneac kopocsicngina deficgema 
DAN.9.5	Neni ine kopocsic meficgema faka dindingac mi modacma ubahereninau faka mangana arenggema imoc amma kecma ubakpekpe amma dederecgeyoacga nga desi desiyoacga ngadeheing. 
DAN.9.6	Amma enactofoc tofohofocga profete yeni geac kpacfu ngictaufocnina nga ngicenarafocnina nga mangesafocnina amma bangecninau ngicngac sasawa yoac edeyunugec neni imoc yeneac kedzac kpema mi negengyemmeing. 
DAN.9.7	O 
DAN.9.8	O 
DAN.9.9	Kebu Anutunina geng neneac ubaga manganeu kopocsicnina wanadeac numugenduae. Neni geac yoacga nga ubaga kpekefing. 
DAN.9.10	Anu 
DAN.9.11	Isracel sasawa neni geac singyoac ferahema imoc wama monnu kening. Neni geac ubaudumenggac kedzac mi kpema kopocsic meficgeinggac amma enactofoc tofohongicga Mosengo sowecyoac deserima dedeseri kibiu ohoec, imocngo witininau hetinggegec enec. 
DAN.9.12	Nga yeng yoara edenunuec imoc modacma uaya mema neni nga desi desingicfocnina yoacnina desinunuu neni yoacfu fainunuec. Ifi amma neneac witininau ebic kunengtoa faiec, wiac ifia warac kurumenggac bageau mong mi memea imoc Yerusalaim imohai fingerec. 
DAN.9.13	Nga Moseac singyoacfu yoac oho ohoya fede ebic imoc sasawango yombong neneac witininau enec. Anu neni ine 
DAN.9.14	Anu 
DAN.9.15	O Kebu Anutunina, ge mariga kuhagocngo Aigitabangecfunac ngicngacfocga hesicnununec imohai kpackunengga meficgenec nga imoc yofinenggac fedengoc. Amma ngicngacfocga neni ine kopocsic meficgema ubahereninau faka mangana arenggema imoc amma kefing. 
DAN.9.16	Neneac kopocsic nga bangecfocninaac singyoac kpekpefakanginaac amma bangecareng sasawa yerecnunuma tacyac andae yeneng Yerusalaim nga ngicngacfocga neneac negenggec wiac mangana yombong andimbe. O 
DAN.9.17	O Anutunina, ge kedzac kpema enactofoc tofohongicgaac nunumu yomoc negenna. Nga geac kpacga kpacma kpacsambic anggemma sasawa numuduae imoc negenna. Amma ge geanggaac amma kicmesugango kpetiac womongga kpedzac kpedzamea mekperagina kperagiagoc monggoc ambeso. 
DAN.9.18	Neni kpacsambic amma nunumunina kicgau mehadimbe imoc fakanina dindingacac amma kpac. Geac wosoefactoagaac amma numugendimbe. O Anutuna, kedzac faima yoacna negenna amma kicga fima wiacnina sasawa kpedzac kpedzamea henna. Nga amatoanina geac kpacgaac wase kpacandae imoc garenggena. 
DAN.9.19	O Anutuna, taontoaga nga ngicngacfocga neni geac kpacga mekecdimbe, imocac ge kedzac kpema kopocsicnina wanemmena. Ge naso mi ukuna, faka mema meficnununa. O Kebu, imoc geanggaac amma ifi fingecbeso.”
DAN.9.20	Anu ni Kebu Anutunaac kicfu neanna nga ngicngacarengfocna Isracel kopocsicninaac amma numuma dedefic deai amma yeac kpetiac tikiac ebic imoc negemma numumiai. 
DAN.9.21	Anu ni tofocnac sesememe nasou nunumuyoac imoc debarengngoc Gawricelngo sawaunac kucgoc bic yombong neac hoannu hama maec. Ni yenoc warac gaukpefinnu henai. 
DAN.9.22	Ye mama negengireckebadeac nigoc yoac denegeng amma yofi deec, “Danicel, yaguc negen negengga meireckebade nga negen negentegec gembadeac haduae. 
DAN.9.23	Anutungo ge heresongogoc yombong hoangguma kecdeac ge hanac hanaheau nunumuga fainec, imohai gearu habadeac yoac haec. Anu ni wiac dekperagigembadeac haduae. Imocac ge kedzac faima yoacna negenna amma kpefing hennec imoc negentegecbesena. 
DAN.9.24	Yoac yofi deserigec, geac taongga kpetiac nga ngicngacarengga yeneac ebicngina imoc sonda sewenti anu wisickeude. Imohai sing feraheandae imocac faka kpac ambeso nga kopocsicngina kpae faima kopocsicac ngaba meickebesandae. Amma dindingac kekec feengkefude imoc mehabesandae nga kpefinnu onga nga profeteyoac foraya fingecbeso amma kpetiac yeneac Kpetiac yombong kerecdoku nadzicmibesandae. 
DAN.9.25	Imocac amma ge yomoc negemma negentegecna, Yerusalaim ama monggoc mengere mebesonga yoac ifi fingec fingera erema Ngictaumedac kerecdokungo nadzicmimia yeng habeso ande, naso imoc yereac botucngirau sonda sewen nga sonda 62 anude. Naso imohai ebicnginagoc kecma taonnu sing gboria megecde amma ngaba yeneac kasoac dokuac sing keme kemea momoc usugecde. 
DAN.9.26	Anu sonda 62 imoc wisickeu kerecdokungo nadzicmimia ye herecgegecde nga yeac wiac femiec imoc kpac anude. Amma ngictau monggac ngicngacareng yeneng hama taontoa nga kpetiac womong kpembarackema hesisickedacgecde. Anu dzikac fekemmanu wisic wisickea imoc dokutunggbaung haande, ifi isoc hama wiac kpedzamegecde imoc bic deserigec. Yoac imoc seria febesande. 
DAN.9.27	Anu ye sonda mocguac manau dzadzahac mong imoc ngicngacareng homac yenigoc dzegeude. Amma sonda botuhau yeng seseac yang hafoangoc dzeande nga seseac yaka faifai imoc dema meickeu kpac anude. Anu kpedzac kpedzamengic ye wiac faka mangac manganea mi angana yombonggac kpeganga witiau haude. Anu kecma wisic wisickeau memeting bic deserigec imoc yeac witiau hetinggegec ye kpetotiebesande.”
DAN.10.1	Koresngo Parasbangecac ngictau kefu kifa kpete harebec ammanu Danicel kpara mong Beltesactsar mimia yearu yoac kpefinnu haec. Kpefingyoac imoc dzikac nga ebictoa kunenggac yoac nga imoc fora. Ye yoac imoc hennegegeng amma hania mekperagimiecac negentegerec. 
DAN.10.2	Naso imohai ni Danicelngo sonda harebec kiac ubahodunnagoc kefai. 
DAN.10.3	Ifi kecma yaka songeagoc mong mi neai nga yangfusia amma waindoku imoc enacnau mong mi kemeec. Amma sebina kerecdokungo mi nadzicmima kecbareng sonda harebec wisickeec.
DAN.10.4	Anu afo kpete mocguac uameme kpete twentifo
DAN.10.5	Namma kpehengaima kic fima ngic mong
DAN.10.6	Yeac sebia siriha imoc topas hoc isoc nga kicmesuya imoc piratacac siriha isoc nga kiwa imoc gerecborang isoc amma hanimaria imoc aieng sacsacac pirac pirac ifi isoc anec. Nga yoaraac udumenga imoc habutoa yeneac udumeng isoc anec. 
DAN.10.7	Anu Danicel ni tembucna kpefinnu onga imoc henai nga ngic nigoc kecgec yeni ine imoc mong mi henggec. Anu kengectoa kunengngo yeneac witinginau enu yeni dzonongngina fedeu kengec worama kemma sufugec. 
DAN.10.8	Sufugec ni tembucna namma kpefinnu onga wiac kuneng imoc henai. Hemba kucna kpac anec nga kicmesuna siriha gombunga angande imoc meaiu kucna kpac yombong anec. 
DAN.10.9	Anu yeac yoaraac ubaudumeng negembareng kicna nininggeu kicmesuna bangecfu hetutuckema feai.
DAN.10.10	Febareng mari mongngo menuma miacnuu dzonong fedefedegoc marinango bangecfu merandzima yacma fafocngo heima tarai. 
DAN.10.11	Tacbareng yofi edenuec, “Danicel, Kebungo bangecngic ge heresongogoc hoanggude. Ye yaguc gearu suenuu haduaeac amma ge yacma hongngoc nanna. Nga ni yoac edegubeso anduaeac kedzac faima negenna.” Yeng yoac ifi deu dzonong fedefedegoc yacma nanai.
DAN.10.12	Namba yofi edenuec, “Danicel, ge kengec mi anna. Ge wenac kpete mocgu hanahema herega desima Anutuac kicfu kemma yeac wiac negentegecnadeac anggenec amma memaemenec, imohai yoacga bic negenec nga ni yoacga imocac amma hadua. 
DAN.10.13	Anu Paras eucererenggac ngickuneng
DAN.10.14	Wayunuma gearu yaguc hadua. Anu kpefinnu onga hendang imoc ngadeguc fingecbesandeac ni ge imoc negentegecnadeac deireckegembade. Imoc geac ngicngacfocga yenearu noc faka fingecyemmeude, imocac yoac.”
DAN.10.15	Ye nigoc yoac ifi demanu kicmesuna bangecfu fiba kemeu yoac dedena kpac anu dundung nanai. 
DAN.10.16	Anu negennec, bangecngic yeneac siric isoc anec, yeng enacbibicna kpesereu enacna anggema hoannau nanecmoc yoac yofi edeai, “O kunenna, kpefinnu onga henduaac amma ongana worau kucna kpac andacde. 
DAN.10.17	Anu kunennaac enactofoc tofohongic neng dafi ge kunennagoc denegeng ambade. Amma ni yaguc kucna kpac anu asutaitaiac kuc mi fenendengoc.”
DAN.10.18	Ifi deba bangecngic neneac siric isoc ye monggoc kpeserenuma kuc monggoc nenec. 
DAN.10.19	Nemma yofi edenuec, “Kengec mi anna. Ye bangecngic ge heresongogoc hoanggude. Ruae gearu febeso nga ge yaguc kucgagoc nga kucgagoc anna!” Ifi deu negemba kuc nearu hau yofi deai, “Kunenna, kuc bic nendanggac yoac edenuna negemba.” 
DAN.10.20	Deba yeng deec, “Ni dafiac gearu haduae imocac hania negennec me? Ni gearunac dzigene kemma Parasbangecac eucererenggac ngickunenggoc
DAN.10.21	Nga ni warac warac foraac kibiu yoac oho ohoya fede edeguba. Mongngo mong mi meficnuu ngeneac ngickuneng Mikacel,
DAN.11.1	Anu madayngic Dareyawesngo ngictau kefu kifa kpete mocgu ammanu neng imohai bic yacma namma ye nanggema kaso kpemiai.
DAN.11.2	Ni yoac fora edeguba negenna. Parasbangecfu ngictau harebec monggoc eregecde nga yeneac ngadenginau kpete neackpacngo finactoaya kpedzucnema sasawa feracyunuma dzofinaha kuneng anude. Finactoayagoc amma kuhagoc anu sasawa herengina miacma Yawanggac eucererenggoc dzikac kpebesandae. 
DAN.11.3	Anu ngictau mong kuhagoc yombong yeng fingecma ereude. Ye kuctoayagoc amma eucererenga garenggeude amma wiac hania hania songeaac arennu angkefude. 
DAN.11.4	Anu yeng erema fingeru naso mong mi femanu imohaingoc eucererenga dzamebesande. Dzameu hendzicma kurumenggac firang neackpacbigeng kecdae yeneng noboc nga noboc megecde. Anu ngictaubangeha yearunac meickema goa yemmeude. Imoc yeac esangabofora yeneac mi anude nga yeng ngictaukuhagoc anec ngictaukucnginagoc ifia isoc mong mi ambesandae.
DAN.11.5	Anu sautbangecac ngictaungo kuhagocngoc anude. Ammanu yeac wasaiareng enarafora yegoc kecdae yenearunac mongngo kuhagoc amma ye ferahama yeac tatac mema ngickunengngina amma garengyunuude. Yeac eucerereng imoc wiac kuneng ambesande. 
DAN.11.6	Nga kifa dafiguc wisickemanu dzadzahac dedzege anecde. Imoc yofi, sautbangecac ngictauac naroangango notbangecac ngictauaru hama yoac yegoc dzegeude. Dzegema ye kuc imoc mekefudeacsoc mi anude nga ngic ye kuc imoc ifingoc naso herea mekefudeacsoc mi anude. Anu naso imohai ngac imoc nga yeac ngicngacfora amma manggaha nga ngic ye nanggema kecgec, yeni wama ngabafocngina yeneac mariu faiyunubesandae. 
DAN.11.7	Anu ngac yeac sacarennunac fingecsahebisic mongngo fingecma erema manggahaac tatac meude. Mema hama notbangecac ngictauac wasaihabufora yenigoc ewema yeni feracyunuma firang anude. Firang anu sautbangecac ngictauac tatacseriau wasaiarengango kucgoc kemma imohai serima nanude. Ifi namma songeaac arennu ngicngac ihai kecdae faka hania hania ayemmebesande. 
DAN.11.8	Amma dzikacfu wiacngina yomoc kpakenec nga teragedangina mema Aigitabangecfu mekenude, imoc anutufocngina yeneac onga nga aieng nganoc gerea hetinggegec patatakeu ongangina hania hania megec nga kpakenec nga teragedangngina buma kuneng silwa nga golngo memea. Imocac witiau ye kifa dafiguc wama notbangecac ngictaugoc dzikac mi kpebesande.
DAN.11.9	Anu ngadeau notbangecac ngictau ye dzikac kpema sautbangecac eucerereng manau kemema amabangehau eng monggoc dzigenebesande. 
DAN.11.10	Anu ngadeau yeac medacfora yeni efaima dzikacac wiacngina kpedzucnedacma wasaihabu kuneng homac yombong anggecde. Habu imocngo monggoc sautbangecgoc dzikac hanahema imohai tunggbaung isoc sautbangec manau kemma yenigoc ewema ngictauac dzikacac odaseriau yombong kensikebesandae.
DAN.11.11	Ifi anu sautbangecac ngictau ye herebu kuneng negemma yacma kemma notbangecac ngictaugoc ewebesande. Nga notbangecac ngictaungo wasaihabu kuneng kpedzucyunuu ewegec sautbangecac ngictaungo firang anu wasaihabu imoc yeni yeac mariu embesandae. 
DAN.11.12	Amma sautbangecac ngictau ye ubahereango nendefe yombong amma wasaihabu ten tauseng kpebucyunuude. Amma ye sifu firang mong mi ambesande.
DAN.11.13	Anu kifa goa wisickeu notbangecac ngictaungo monggoc waracac wasaihabu ferahema kpedzucyunuu nanggecde. Nga wasaihabu imoc yeni kuneng amma dzikacac wiac homacngoc feyemmebesande.
DAN.11.14	Anu naso imohai homacngo yacma namma sautbangecac ngictaugoc ewegecde. Nga kpefinnu onga imoc fora fingerudeac geac ngicngacarennunac godzucngic yeni herengina miacemema ewema dzikacfu mayunuude. 
DAN.11.15	Anu notbangecac ngictaungo hama taontoa mong odaseriagoc yerecgema dzikacac wiacgedanga faima ewema firang amma taong imoc mebesande.
DAN.11.15	Anu sautbangecac wasaihabufora yeni serima mi nanggecde. Ngicfora meisingyunuyunuya yeni seria nanggecdeac kuc mi feyemmeude. 
DAN.11.16	Notbangecac ngickuneng ye hama yegoc eweude. Amma ye faka hania hania songeaac arennu ammiu mongngo ye naric mi hedzickema nanude. Ye bangeckereng imohai hama namma mariango wiac hafoangoc kpedzamebesande.
DAN.11.17	Anu ye eucererenga hafoangoc imocac kuc kpedzucnema sautbangec yenearu hama sifu ngaba kpac anudeac yoac dedzege ambeso negemma ifinoc anude. Ye naroanga mong sautbangecac ngictau miu enema anude, ngac imoc ye ewea kpetotiebesandeac mimia. Nga ebic imoc mi fingecmiude, imoc ine sautbangecac ngictau meseriude.
DAN.11.18	Imoc wisickeu notbangecac ngictau ye monnu meremma kondungbangec nga nucbangecfu kemma yenigoc ewema firang amma homac meyunuude. Ifi angkecmanu wasaienara mongngo nendefefakaya kpac anudeac ammiu nendefefakaya imoc yeac witiu merenu dzigeneude. 
DAN.11.19	Imoc wisickeu ye meremma dzigenema yengena amabangehau kemma hocoda seria mema imocac manau amaseringina meseriude. Amma ye imohai tifotockema makpeu monggoc mi meficgegecde.
DAN.11.20	Anu yeac tatahau yacma nanude yeng eucererengaac bangec kibikperagiagoc imohai takesimemengic mong sueude. Nga uameme goasac kecma yeac kuc herecgema ngictautatacfunac meickeude. Nga imoc herebuac arennu me dzikacfu ewegecdeac amma kpac, imoc wiac siriha mong heficgeu kpac ambesande.
DAN.11.21	Anu ngicngac yeneng ngic mong ngadehegecde, yeng yeac tatac mema nanude. Nga yeneng ye ngictauac kuc nga uakibi mong mi migec. Nga wiac mong mi memimagec yeng faitobang ayemmema eucerereng imoc medarude. 
DAN.11.22	Anu yeac kicfu wasaihabutoa dokutunggbaungngo meicyunuande ifi isoc meicyunudarude nga kpedzameyunudarude nga dzadzahaac ngictau mong ifingoc ifi ammigec kpac anude. 
DAN.11.23	Amma dzadzahac yegoc dzegegec yeng imohaingoc hanahema tobangyunuude, yeac angammemea ifia feude. Ye ngicfora homac kpac anu ye sifu yadima kuhagoc ambesande. 
DAN.11.24	Anu mi ireckemagec provinsac bangec kerehagocfu hama esangabofora nga yeneac ngabofocngina dzikacfu mi megecdeacsoc anggec imoc meude. Ifi amma finacgedangngina dzikacfunac meec nga godzufaka amma meec nga finac femiec, ye imoc hendzicma ngicfora yemmeude. Amma taong odaseringinagoc ebic hania hania meficgeyemmeudeac negen negengau negengareng anude. Anu faka imocac nasoya kecma wisickeude. 
DAN.11.25	Ngictau imoc ye eweudeac ubiaac kuc nga sebiaac kuc kpedzucnema sautbangecac ngictaugoc dzikac kpeude. Ifi negemma wasaihabu kuneng meyunuma sautbangecfu habesande.
DAN.11.25	Anu sautbangecac ngictau ye ifingoc yenigoc eweudeac efaiude. Efaima wasaihabufora homac yombong kucnginagoc kpedzucyunu ewegecde. Anu ngicareng yeneng negen negengngina kpedzucnema ye memanganegecdeac negemma areng hania hania faigecdeac ye serima mi nanude. 
DAN.11.26	Yeac yaka negecde yenennoc ye memanganegec kpac anude. Nga wasaingichabutoaya imoc wangge wanggengo wiac wanggeandae ifi isoc wanggeyunuma meicyunugec homacngo mayunuu homegecde. 
DAN.11.27	Ammanu ngictau yohockang yeri ubanegen negengngirau ebic meficgeemeecdeac negen negeng femanu yakaac tatac mocgufu tacma ikocyoac denegeng anecde. Nga nasotoa imoc wisic wisickeau haudeac naso fedengoc, imocac fora mong mi fingecbesande.
DAN.11.28	Anu ye finactoaya homac kpedzucnema bangehau dzigeneude. Nga ubanegen negengango kpetiac dzadzahac herecgeudeac feude. Amma ye imoc arenggema kecma mesima bangehau dzigene kenude.
DAN.11.29	Nga ye naso mema imoc modacma dzigenema sautbangecfu haude. Anu naso imohai waracnaso nga ngadenasou fingerec ifi isoc mi fingerude. 
DAN.11.30	Imoc yofiac, Kittim imohacnac wage homac yeneng hama yegoc ewegecdeac hagecde. Hagec ubia kuha mau dzigenema kemma herebuyaac kucngo dzadzahac kpetiac memanganeudeac ua meude. Amma amabangehau monggoc dzigenema ngic goa dzadzahac kpetiac wagec kiwa yenearu fibesande.
DAN.11.32	Anu dzadzahac yoara kpegec yeng ikoc amma yoac songea songea edeyunuma dzadzahac imoc wagecdeac sinnu hodzingyunuude.
DAN.11.32	Anu ngicngac Anutungina negemmidaemoc yeni serima nanggecde amma yeneac kucngina mi kpac anude. 
DAN.11.33	Amma ngicarennunac ngic negen negen irec ireckeagoc yeneng ngicngac homac negen negentegec yemmegecde. Ammanu naso dedea haude imohai goa sifu dzikacac beangngo nga gerecngo yunuhomegecde amma witicyunuma wangecyunu kenggecde nga ngabafocngina yeneng wiacngina sasawa mema kenggecde. 
DAN.11.34	Anu mayunuude imohai memeficngina hama meficyunugecde anu ngicngac homac yeneng faitobang ayemmema yenearu torokpegecde. 
DAN.11.35	Amma negen negen irec ireckeagoc goa yeni ifingoc mayunuude. Mayunuu meisingyunugec yacgec dzuac dzuac ua seria meyemmegec kecma naso wisic wisickea hau kongaha nga goctopoha kpac anggecde. Nga nasotoa faifaia imoc febesandengoc.
DAN.11.37	Amma ye esangabofora yeneac anutufocngina eweheihei mong mi ayemmebesande. Amma ngac yeneng nemuongaac songea negemmima afeheandae nga anutu sasawa goa eweheihei mong mi ayemmeude. Ye ine wiac imoc sasawa feracyunuma yengena sebia meemma kefude. 
DAN.11.38	Amma ye odaseriaac anutu mong eweheihei ammiude. Yeac esangabofora yeneng anutu imoc mong mi negemmigec ye anutu imoc gol, silwa nga hoc buma kuneng nga wiac hania hania buma kuneng, yeni wiac ifia mima eweheihei ammiude. 
DAN.11.39	Amma kuric anutungo kuc miu ye taong odangina seriagoc fekenude imohai kemma songeaac areng modacma faka hania hania ayemmeude. Ngic yeneng yeac negenggec naric anu eweheiheinginagoc anggecdeac ayemmeude. Ye ngickuneng amma ngicngac homac garengyunugecdeac kuc yemmema uanginaac bung dema bangec hendzicma yemmebesande.
DAN.11.40	Anu naso imocac wisic wisickeau sautbangecac ngictaungo yegoc dzikac hanahema kucgoc hama eweude. Ifi anu notbangecac ngictaungo keretacgedanga nga becosicfu kengkeng wasaingicfora amma wagea homac yenigoc hama yegoc eweude. Amma ye bangec homac yombong imohai kemma dokutunggbaung isoc hama feracyunubesande. 
DAN.11.41	Nga ye ifingoc bangec kuc nga kibikperagiagoc
DAN.11.42	Nga ye bangeha bangeha yenearu maria sineu Aigitabangec ye ebicfunac naric mi woraude. 
DAN.11.43	Anu luwingic
DAN.11.44	Anu wenac ere ereaunac nga notbigennunac imocac yoacsiduc kedzahau kemeu kengec kuneng kpeude. Amma ye herebutoa kuneng negemma homac kpetotieyunuu kpac anggecdeac efaima dzikac kpeudeac kenude. 
DAN.11.45	Amma ye ngictaukekecac kporucamagedanga kondungtoa nga kuc kibikperagia kpetiacac tiki
DAN.12.2	Anu bangec manau fekendae yenearunac homacngo gborima yacma goa yeni kekecseri mema kecgecde nga goa yeni ine ebic manau yofi kecgecde, ngadeyunuma game kpekpeu faiyunugec ifi kecengkecbesandae. 
DAN.12.3	Anu negen negengngina irec ireckea yeni sawaac kperagia isoc kperagiagoc anggecde. Nga goa yeni ngicngac homac dindingackekecac sinnu faiyunugec, imoc yeni asomeng isoc kperaginginagoc amma nasoya nasoya feengkecgecde. Yoac imoc fora.
DAN.12.4	Anu bangectoa bangecac negen negeng monggoc nga monggoc anu ngicngac homac yeni bic yombong yomohai nga edimohai kengkecbesandae.”
DAN.12.5	Anu ni Danicel, neng kic fima hemba ogohora yohockang, mong yeigeng doku tegiau nga mongngo edinoboc doku tegiau ifi nanoc. 
DAN.12.6	Anu yerearunac mongngo yoac dema ngic wamba linenkporucngo memea heima dokuac witiau wi sawau nanecmoc yofi edeec, “Kecma noc nasoac faka yomoc mi hehena nga naso wisic wisickea fingerude?” 
DAN.12.7	Anu ni kedzac kpema ngic wamba linenkporucngo memea heima dokuac witiau wi sawau nanecmoc yoara negemba yeng maria foiya nga kanaya kurumennubigeng miacma deserima Kebu kecengkecbesande yeac kpara kpacma yofi deec, “Naso mocguacsoc nga naso yohockang nganoc nga naso noboha wisickeu ngicngacareng kpetiac yeneac maringinaac kuc monggoc mi kpedzamegecde, imohai imoc sasawa mesidacgec wisickeude.” 
DAN.12.8	Ni imoc negemma mi negentegeraiac amma kpesimiai, “O kunenna, noc wiacngo faka imocac ngadeau fingerude?” 
DAN.12.9	Deba yofi deec, “Yoac imoc kpae bageau nga sufu sufuu femanu kecma naso wisic wisickea haude. Imocac Danicel ge kenna. 
DAN.12.10	Anu homac yeni seucngina kpac yombong anggecde nga wonongngina meickegecdeac ua megecde amma kongaha anggecdeac ua megecde. Nga ngicngac ubaherenginau faka mangana arenggema imoc amma kecdae yeneng faka mangana imocngoc amma kecgecde amma yeneng negen negentegec mi megecde. Nga wiac negemma isinggegecdeacsoc andae, yeni imoc negentegecgecde.
DAN.12.12	Anu mong ye serima kecma wenac 1 335 kefude ye kenehagoc.
DAN.12.13	Nga ge ine kenna. Kemma kecnegeng amma kecmana naso wisic wisickea hau gborima yacnade, imohai yeng angammemegaac turunga gombunga gembesande.”
OBA.1.2	Negendae, 
OBA.1.3	Ngeni wi hofe kebangau kedzebeac singau ifi isoc tacma ine ubaherenginau yofi negengandae, ‘Mongngo naric mi kpedzinunuu kperemennu kemenide.’ Imocac yofi edengunuduae, imoc ngeni sebiengengnginango tobangngunukecde. 
OBA.1.4	Ngeni hasaukpesac neng isoc kpututucke sawau wi yombong emma amagerecngina asomeng yeneac botucfu megecdeu neng sifu kpedzingunuba madacgecde.” 
OBA.1.5	Kebungo monggoc yofi dede: Hamangecngic yeneng tofocnac amagau erema noc wiacac songongina angkecde imocsac megecde nga waing uameme ngic yeneng wainggbomea mesima goa ferahagecde. 
OBA.1.6	Amma Esawac bangecfora ngeneac hiedzo sufu sufuya imoc ine sasawa kpedzamma medacgecde. 
OBA.1.7	Amma gegoc dzadzahacngina urec feec imoc yeneng bangecnginaunac meicngunugec bangecnginaac kpete wama ferahema ngadeau kemema faingunugecde.
OBA.1.7	Amma bangec goa yeni ngenigoc ruaegoc kecgec yeneng tobangngunuma dzikacfu serima feracngunugecde nga tosofocngina ngenigoc yaka urec negec yeneng botac faingemmegec naric mi negentegecgecde. 
OBA.1.8	Ni naso imohai edomngicngac negen negentegecnginagoc yeni kpetotieyunudacbade nga Esawac sifecfunac ngicngac yeneac negen negengngina meickebade. 
OBA.1.9	Anu Temanggac
OBA.1.10	Ngeni namafocngina Yacakowac bangecfora kpenggodzu hania hania ayemmegecac amma game witinginau takefude. Imocac kpacngina dzuacba monggoc mi febesande. 
OBA.1.11	Bangec monnunac yeneng Yerusalaim odanagutoa ferecge emma hiedzogedangngina mema emekpesi amma mekem meha anggec naso ihai ngeni sebi heima ihoc bahoc anggec. Ifi amma ngaba yeneac tosofocngina isoc anggec.
OBA.1.12	Ngeni namafocngina yehudangicngac yeneac naso manganau ngeni feac feac anggec. Amma ngabafocngina yeneng amabangecngina memanganegec ngeni naso manganggac ebic imoc hemma sogac sogai nga dearogoc dzomoreyemmegec. Faka ifia imoc mi anganggacsoc anggec. 
OBA.1.13	Amma ngicngacfocna yeneac ebicnasou ngeni amabangecnginaac odanagu ferecgema emma sogac sogai meficgema dzofinacngina mi wangecyunubau debacfu ngereebac.
OBA.1.14	Ngeni ebic nga kpendzengnasonginau sing eacdapeu namma Yehuda worabeso ammagec yeni meyunuma ngaba yeneac mariu mi faiyunubau debac imocngo ngereebac.
OBA.1.16	Amma Yehuda ngeneng kpetiac tikinau memetinggac doku negec ifi isocngoc bangeha bangehaac ngicngac sasawa yeni ifingoc ayemmeba memetinggac doku nema ubangina gogoema mau kpac andacbesandae.
OBA.1.17	Anu goa worama Tsiontikiu enggecde. Amma bangec imocngo yeneac kpataning bangec ambesande. Ammanu Yacakowac areng yeni bangecngina monggoc tigec enude. 
OBA.1.18	Anu Yacakowac areng yeneng gerec isoc anggecde amma Yosefac areng yeneng gerecborang isoc borang tigecde nga Esawac areng yeneng kpindzingmaria dzanggedzangea isoc ammagec Yacakow nga Yosefac areng yeneng dzemusungyunuma yonohodacgec mongngo mong komoc mi kpebesandae.
OBA.1.19	Yehudaac foecbangecfu kecdae ngeni Edomgac sifecbangec megecde. Nga sepelangic yeni pelistingic yeneac kondungbangec tumia fede imoc tigec enude nga isracelareng yeni Efrayim nga Someronbangec megecde amma Binyaminggac areng ngeni Gilecadbangec mebesandae.
OBA.1.20	Isracelac arengfora yeni bangec kurihau meyunu kenggec imoc yeni monggoc bangecnginau dzigenema dzikac kpema Tsarefat bangecac kpete fede imoc torokpema tigec enude. Amma Yerusalaimgac arengfora ifingoc kuric meyunu kenggec. Tsarefat bangecfu kecdae yeni dzigenema Negewbangecfu taong fekende imoc tigec enude. 
OBA.1.21	Amma isracelngicngac ngabaunac mesiyunugec yeneng Tsiontikiu emma ihai tacma Edombangecac sifec garenggebesandae. Garenggegec ngictau ua imocngo 
JON.1.2	“Ninewe
JON.1.3	Ifi deu Yona ye ine yacma 
JON.1.4	Emma kemmanu 
JON.1.5	Anu wageac uangic yeni homac kengecyunuu tembuc tembuc anutufocngina yenearu memeficac kpacsambic ayemmegec. Amma wage kisang kisang efaudeac yeni finac mekenggec imoc mema wageunac miacma ukugec kondunnu kemeec. Anu Yona ye ine emu wage manau yombong kemema gau ebira feec.
JON.1.6	Fekecmanu wageac uangic yeneac kaptengngo emu wagebuyau kemema meficgema yofi deec, “Ge gau nocac fenec? Ge bic yacma anutuga kpacsambic ammina yeng gedang neni naric onggonnunuu komoc kpenide.” 
JON.1.7	Anu yenaocngoc yofi denegeng anggec, “Meracac amma ebictoa yomoc fingecnemmede, imoc negennideac nenang kpeing kpeni.” Ifi dema kpeing kpegec Yona heficgeec. 
JON.1.8	Heficgeu yofi kpesimigec, “Ebictoa yomoc nocac witininau ende imoc edenununa. Amma ge noc ua mema kecannec nga ge dahacnac hanec nga ge amabangec amma ngicngacarengga damohacnac?”
JON.1.9	Ifi degec yofi deec, “Ni hebiraiongic amma ni kurumenggac 
JON.1.10	Ifi deu negemma yeni kengec kuneng amma yofi edegec, “Ge yeac noc faka andang.” Ye 
JON.1.11	Ifi dema henggec firang kpema feu kondung siritembong kuneng yombong yaru yofi degec, “Neni ge dafi anggenni kondung ye fefeaungoc febeso?” 
JON.1.12	Ifi degec yofi edeyunuec, “Firangtoa yomoc neac amma ngenearu kpede, imoc negenduaeac ngeni menuma kondunnu ukunugec kemeba kondung ye fefeaungoc febeso.”
JON.1.13	Anu firang kuneng yombong kpeecac amma wageac uangic yeneng wage kondung tegiau puri kpema wangechagecdeac uatoa mema ambibiegec. 
JON.1.14	Ambibiema 
JON.1.15	Ifi dema yeni Yona mema kondunnu ukugec kemeec. Kemeu siritembong monggoc mi kpeec nga kondungngo fefeau feec. 
JON.1.16	Feu ngic yeni 
JON.2.1	Anu Yona ye kondungyanggac here manau fema 
JON.2.2	yofi deec,
JON.2.2	“Ni hereebictoanagoc fema
JON.2.2	yeng imoc negemma yoacna merendac.
JON.2.2	Ni homecamaac hereau yombong fema
JON.2.2	meficnunadeac kpacguba
JON.2.2	geng ubaudumenna negendang.
JON.2.3	Geng ukununa keme kemeau kemedua,
JON.2.3	ge kondunggac herea manau yombong
JON.2.3	ukununa ihai kemedua.
JON.2.3	Kemeba dokutunggbaungngo semenuu feba
JON.2.3	kondungsiriga nga siritembongga
JON.2.3	kucnginagoc sasawango
JON.2.3	kucgoc kpema neac witinau kendau.
JON.2.4	Ifi anu yofi negendua:
JON.2.4	Kpae fainemma ni geac kicfunac meicnudau
JON.2.4	amma sifu kicna geac kpetiac womonnu
JON.2.4	monggoc fima kecbade.
JON.2.5	Dokungo witinau semenuma
JON.2.5	kekecna mebeso andac.
JON.2.5	Wiac keme kemeango
JON.2.5	neac witinau hama semenuu
JON.2.5	kondunggac kpindzingngo
JON.2.5	orucnau mendanggedac.
JON.2.6	Ni tiki yeneac haninginau yombong kemedua.
JON.2.6	Kemeba bangec imocac kpaeyango
JON.2.6	ngadenau bic tacma monggoc
JON.2.6	dzigec dzigeneac sinna hedzickeu
JON.2.6	nasoya nasoya ihai kecbesandua.
JON.2.6	Ammanu geng ni teng keme kemeaunac
JON.2.6	kekecnagoc menu eredang.
JON.2.6	O, 
JON.2.7	Ni bangecsebi hesibeso angfema
JON.2.7	Ni nunumuna faiba gearu ereec,
JON.2.7	imoc kpetiac kekecgaac womong manau enec.
JON.2.8	Nemuonga ua mong mi megecdeacsoc andae
JON.2.8	nga ngicngac goa yeni yeni hoangyunuma
JON.2.8	eweheihei ayemmeandae.
JON.2.8	Yeni Anutu memeficngicngina
JON.2.8	wosoefac ayemmeude ye wama eng kecgecde.
JON.2.9	Ni ine ubaudumeng kunengngoc
JON.2.9	dangge edegubade. Ni sese gembade.
JON.2.9	Ni yoac deserigemma deduae
JON.2.9	imoc dedena modacma faima mesibade.
JON.2.9	Ebicfunac mesi mesi
JON.2.9	imoc 
JON.2.10	Anu 
JON.3.1	Anu 
JON.3.2	Ye yofi edeec, “Ge yacma Ninewe taontoau kemma yoacngina edegubade imoc dekperagiyemmedacna.”
JON.3.3	Ifi deu Yona ye yacma 
JON.3.4	Anu ye taontoau kensikema wenac mocgusac kengkecma yofi dekperagiyemmema edeyunuec, “Uameme foti
JON.3.5	Ifi deu Ninewe ngicngac yeni Anutu negengsinggegec. Amma ngicngac kunennunac makecma kapia yeni sasawango yakasege anggecdeac dekperagigec kendarec. Anu yeni toruwamba heigec kemeec.
JON.3.6	Nga yoacsiduc imocngo Ninewe ngictauaru kensikeu yeng imoc negemma ngictau tatahaunac yacma mama ngakpihereha siriha gombunga imoc hesifaima toruwamba heima hama kpedzucnema witiau tarec. 
JON.3.7	Amma dedekperagingic yeneng ngickunenggac yoac kpacma dekperagiyemmegec Ninewe taontoau yoac yomoc sokodarudeac edeyunuec, “Ngictau nga ngickunengfora kpaeyoac yofi deserigec, ngicngac nga ramaburumaka amma amayang habuya habuya mongngo wiac mong mi nebeso. Yeni yaka nga doku mong mi nebisia.
JON.3.8	Amma ngicngac ngenang nga yangfocngina ifingoc toruwamba heima kecma Anutuaru heregoc yombong kpacsambic ammibisia. Tembuc tembuc sasawango faka mangana angkecdae imocac sing wama godzufakangina wayombonggebisia. 
JON.3.9	Imoc yofi gedang, ifi annideu Anutungo negen negenga meremma ebic fingecnemmeudeac deec, imoc waude gedang. Ifi anu herebuyaac gereango mi nonohobac. Ifi amma komoc kpebing.”
JON.3.10	Anu yeni yoac imoc modacma manganangina sasawa imoc ngadehedacma wadacgec. Wagec Anutungo imoc hemma memeting ayemmeudeac deec imoc waec.
JON.4.1	Ifi anu Yona ye negenu mi ngereeu ngaba kuneng amma 
JON.4.2	 yofi numumiec, “O 
JON.4.3	Imocac amma ni gbori kekec wama homebadengo naric anudeac 
JON.4.4	Ifi deu 
JON.4.5	Ifi deu Yona ye taontoa wama taonggac wenac ere ereaubigeng kemma imohai tatac mong gombunga meficgema bedzo bedzo mong imohai mema imocac manau funuhau tarec. Tacmanu naso hau taontoau dafi fingeru henudeac negenec. 
JON.4.6	Anu 
JON.4.7	Anu ama werec wereckenggac Anutungo kipac meficgeu fingecma icbarama Yona funuc meficgemiec imoc kiu ururuema dzanggeec. 
JON.4.8	Nga ama wereckenu wenac ereu Anutungo firang gerea meficgeu wenac ere ereaunac hama Yonaac oruhau yombong kpekecfu Yona ye kiwa gigiu homebeso ammiu yofi deec, “Gbori kekecacsoc mi anende, homebadengo ngereeyombonggebac.”
JON.4.9	Ifi negenu Anutungo Yona yofi edeec, “Ge kastor icbarama ururuema dzanggedac imocac ngaba annec nga imocac negenna naric mi ande.” Deu deec, “Ni ngaba anduae imoc hemba ngereede nga ngabanagoc homebadengo naric anude.” 
JON.4.10	Ifi deu 
JON.4.11	Anu Ninewe taontoau ngicngac yeneng kana foi mi negentegecdae yeneac kpetengina 120,000 ferahede amma donggiburumakafocngina homac kecdae. Ni yeneac amma ge annec, ifi isocngoc ubahodung kuneng negenduae.”
NAM.1.1	Yoc Ninewe taonggac kpefingyoac elkosingic Nahumngo hennegeng anec. 
NAM.1.2	Nemuongagoc dzadzahac anganggac faka imoc Anutuac kimbeng kpetiac
NAM.1.3	 ye herebuya dengecdengec hakecde nga ye kuctoayagoc amma ngicngac kopocsicnginaac turung kpoukpou faka imoc mi waande nga hoengngo hanititiyaac yube angkecde amma firang kuhagoc nga gbungparandanggac manau sing kengande.
NAM.1.4	Amma ye kondung memeting ammima yoac kucgoc demiu dzikeande nga dokutoatoa sasawa megbanggeyunuande. Megbanggeyunuu Basan nga Karmelac ickate imoc ururueandae nga Lewanonggac dzaring imoc yeneng ifingoc dzanggeandae. 
NAM.1.5	Tiki yeni yeac kicfu kpemindzaeandae amma bangec buma buma yeni sisingaiandae nga bangec goa gboria monggoc yadima eremagec ngicngac nga wiac sasawa ihai kecdae yeni dzonong fedefede anggecde.
NAM.1.6	Amma yeac heregerec fingeru mongngo naric mi serima nanude. Nga kimbengaac borangngo timanu mongngo yeac wegenac naric mi kefude. Amma yengenaoc harongang wegenac kenu yeni tohoma dzindzururung kpegecde. 
NAM.1.7	 ye gombunga. Ye ebicnasou ngicngacfora kaso kpeyemmeande amma ebicfunac kengec worama yearu kengandae, yeng yeni negengyemmema hoangyunuande. 
NAM.1.8	Amma yoara kpeandae, yeneac deu ine tunggbaungtoango hama meicyunudarude nga ngabafora kisangyunuu kundung manau kemema ihai sufuma kpac anggecde.
NAM.1.9	Nineweac ngicngac ngeni 
NAM.1.10	Ngeni, minggongngic isoc kecdaeac amma hororochaseng heigec fema dzanggeu gerecngo faigec dzeande ifi isoc sasawa ngonohodarude. 
NAM.1.11	 ngabayoac deareng amma imocac edekpou mangana angemmekefec ngic ifia imoc ngenearunac fingerec.
NAM.1.13	Amma yeneng tofo gearu faigec imoc kpetackebesandua nga kudoc kpegenggec imoc mesigembesandua.”
NAM.2.1	Ninewe, gearu ebic kuneng fingecgembesande. Yare sikegenu singsararang kpebanggac amma amaac oda witiau ngic faiyunuma sinnu gareng mema dzikacac wiac heigec kemeu meseriemegec. 
NAM.2.2	(Isracel yeni warac nasokerennu keceregec isoc 
NAM.2.3	Nineweac ngabafora yeneng dzikacac kasoac parangnginau gbaki sacsacngo ohogec amma marikunginau ifingoc gbaki kpaucngo ohogec amma aieng keretacfocngina pirac pirahagoc imoc arengyunuma meefaiyunuma sangarangina sinetai angandae. 
NAM.2.4	Keretacfocngina yeni sandang kpema nanggec pirac piracnginango kifa isoc borang tiu piratac isoc kperagima sobennu nedzikeng nedziha andae.
NAM.2.5	Wasaingic yeneac kunengngina ye wasaingic enarafocngina kpacyunuu yeni bic nedzikenggecdeac titifaing amma odau nedzi kemma dzikacac kasoac parang gununggedae. 
NAM.2.6	Dzohong gumegumea imoc hembarackegec dokungo ngictauac ama hembarackema kisangande.
NAM.2.7	Ngaba yeneng hama Nineweac wiac sasawa hesimima ngicngacfora wangecyunuma kendacbesandae. Enactofoc tofoho naroangfora yeneng kebesac nengngo kusema arohoande ifi isoc kiac songgong amma maringinango mokucngina kpebesandae.
NAM.2.8	Doku dzohong mong hembarackegec dokungo wiac yurumema kengkecde ifi isoc Ninewenac ngicngac yeni imocacsoc yurumema kendacgecde, “Nanggec nanggec.” Ifi dema kpacgec mongngo mong mi dzigenebesandae. 
NAM.2.9	Amabangec imocac mingina yunukisang ayemmema silwa nga golngina medacbisia. Amma dzofinacngina noc efea fede nga dzunga masapungina ebira yombong feyemmede.
NAM.2.10	Ninewe memanganegec kisi fingeru ngicngac yeni ongangina worau hanimaringina dzonoma fedeude nga korotiticngina kuha kpac anu kicmesungina meaibesande. 
NAM.2.11	Amma Ninewe yeneac fakangina siriha yofi isoc ambesande, laion medacfocnginagoc yeneac amabangecngina imocnoc heihembarac anggec nonggofocngina yeneng medacfocngina bangec dahai sufuyunugecac kengeha kpac kecandae, bangec imoc ifingoc meickebesandae.
NAM.2.12	Laionyangngiwango ngagera nga medacfora yeneac kpeteu yang kpema kimbac kpembarackema mekemma ama tatahau faiu wakeande, siricngina ifia isoc feude. 
NAM.2.13	Amma yeneng tofo gearu faigec imoc kpetackebesandua nga kudoc kpegenggec imoc mesigembesandua.”
NAM.2.14	Kebungo Ninewe
NAM.3.1	Ninewe, taongga imoc sacngo wake wakea nga ikocngina homac yombong. Gearu hamangecfakango sokoma fede nga kpenggodzu hania hania ngicngac ayemmeandae. Imocac amma gearu ebic kuneng fingecbesande. 
NAM.3.2	Becosic kenggecdeac ngadesicnginau kpegec udumeng fingecbesande. Keretacac udumeng amma becosic yuhi yuhi kendae, imocac udumeng negenggec.
NAM.3.3	Ngic becosicfu tacma gereagoc sikedae, yeni dzikac kpemagec wasaibeangngina nga sangaranginango piratackede. Yeni ngicngac homac yunuhomedae. Farengngina homac fekende imoc naric mi osodacgecde, goa ihai fuseyunude.
NAM.3.4	Ninewe ge singtoangac yeneac faka homac modacannec. Ge sirickerenggagoc nga godo fakagaac amma bangec homac yeni gengsongo angkecdae nga kaiserofakagango ubangina mesufuma kerereyunuannec amma ngicngac homac yeneng hiedzongo esangabo fakaga bummema wiac imocac wanaha anggec.
NAM.3.6	Ni wiac mamakaha homunagocngo witigau ukuma game kpekpeu faiguba ngicngac yeneng desusuic anggembesandae. 
NAM.3.7	Anu genggecde yeneng geac modzongina tiu ngadeguma yofi debesandae, ‘Ninewe amabangec barackema manganeec imocac mongngo yeac ubahodung naric mi negembesandae. Amma mongngo ye naric mi hofocma mekiribesandae.’
NAM.3.8	Ninewe negennec, geac kucngo No-Amon Aigitaac taongtoa imoc mi feraheec. No-Amon ye Nilidoku tegiau feu Nilidokungo oda isoc ammima yerecgema feec. 
NAM.3.9	Kus nga Aigita yereng No-Amonggac kuha ammaec yeng garengyuruec nga Put nga Luwim yereng ifingoc nanggeoc.
NAM.3.10	Ammanu No-Amon taong yeac ngabafora yeneng sifu No-Amon ngicngac wanacfocngina anggecdeac meyunuma kenggec. Kemma nambaracfocngina singsosocfu kpedzameyunudacgec homegec nga ngic kpacngina kengkena yeni ngabafocngina yeneac wanacfocngina anggecdeac kpeing kpegec amma enarafocngina aienwiticfu faiyunugec. 
NAM.3.11	Ammanu Ninewe ge ifingoc minggong amma ubaga sufuu ngabafocgaac kengec amma debang dahai meficgenadeac ambibiebesannec.
NAM.3.12	Hocodaga imoc fig gbomea hanahema kpaueande, ifia isoc ammanu ngicngac yeneng fig ic kpemindzahegec gbomea fotockema ngic enacfu ferecgedacma kemeande ifi isoc hocodaga imocacsoc ambesande. 
NAM.3.13	Amma wasaingicfocga yeni ngac isoc sasawa nga bangecgaac hocoda nagutoa imoc ngabafocga yeneac kicfu aangkac febesande. Amma gerecngo nagugaac kpeting imoc dzetackebesande.
NAM.3.14	Ninewe, ngabafocga yeneng hocodaga tidzickegecdeac arenggedae imocac ge dokuac obohobanggac doku fina amagau habeso. Nga ngaba yeneng taonggaac manau erebauac ge taongodaga meserinadeac bangec sacsac mema tina goteng goteng anu brikac boksfu arengyunuma brik mebesena.
NAM.3.15	Ifi memana yeneng sifu gerecfu gohoma wasaibeangngo guhomebesandae. Amma ipua
NAM.3.16	Amma finac suesuengicfocga homac yombong torokpema faiyununa yeneng sawau asomeng tacdae yeneac kpete ferahedae. Ammanu ipua yeneng nedzongngunuma kendacandae ifi isoc finac suesuengicfocga yeni finacnginagoc waguma woradacbesandae. 
NAM.3.17	Ipua yeni habutoango nomangnasou hocoda manau nammagec wenac erema kpeu firiringgema dahai kengkecdae imoc mongngo mi negende. Ifi isoc garengfocngina nga enarafocngina yeni singsararang kpema woradacbesandae.
NAM.3.18	Assurac ngictau, geac bageau ngickunengfocga homedacgec nga ngicfocga kpactoanginagoc mesorongaiyunugec fedae nga ngicngacfocga singsararang kpema tikiu sifectoau kendacmagec mongngo mi kpedzucyunubesande. 
NAM.3.19	Sebigau kpekpedzame anggenggec imoc mengec mengereac siriha mi ande nga kubectoaga imoc mosimosiac siriha mi andengoc. Siducga negembesandae yeneng mari kpegemma sogaibesandae nocac manganagango nasosoc ngicngac sasawa memanganeyunu kecnec. Kifa goau bangec goau ipua yeneac fingecsahe homac yombong fingecsahe amma nenesemengngina neandae.”
ZEP.1.1	Ammonggac medaha Yocsia yeng yehudangicngac yeneac ngictau kefec, naso imohai 
ZEP.1.2	 yofi dede: Ni bangecfu wiac sasawa fekendacde imoc memanganedacba kpac ambesande. 
ZEP.1.3	Ni ngicngac nga yang amma sawaac neng nga kondungyang imoc kpedzongac kpedzongyunudacbesandua. Amma faitobang
ZEP.1.4	Yerusalaim ngicngac nga Yehuda sasawa ni marina ngenearubigeng sineba ngeni ebicfu embesandae. Amma Bacal nemuonga eweheimiandae imocac habu toseanec isoc kecdae ngeni sasawa meicngunudacbesandua amma nemuongaac sesememe ngic kpacnginagoc ngeni ifingoc meicngunudacbesandua. 
ZEP.1.5	Amma faka yofia angkecdae ngeni ifingoc memanganengunudacbesandua. Ngeni ama witiau emma wenac, afo nga asomeng fafoc heiyemmeandae. Amma ngeni 
ZEP.1.6	Amma ngicngac ngeni modacnu kemmaguc ngadenugec amma ngeni neac dekpesi me kpachofoc mong mi anenggec, ngeni meicngunuma ukungunudacbesandua.
ZEP.1.8	Neac sesegerecac nasou ni enarafocngina nga ngictauac medacfocngina
ZEP.1.9	Ni naso imohai, ngeni neac dedeseri kpema mikic yeneac negen negeng modackecdae amma ikoc nga ewekpekpefakagoc kecma engenafocngina yeneac amau faka ifiango mewakeandae, ngeneac turung kpoungemmebesandua. 
ZEP.1.10	 yofi dede: Naso imohaingoc Yerusalaim taonggac nagu mong kpara kondungyanggac nagu ihacnac kiac nga aro mong fingeru negenggecde nga Yerusalaimgac ama gboriaunac kpendzenggoc kiac ubahodung fingerude nga ama bumaunac hofeac udumeng isoctoa fingecbesande.
ZEP.1.11	O Yerusalaim tosea Mortar mingina tumiau kecdae ngeni arohoma winggema kiacbisia. Imoc yofiac, ngic finacamagoc sasawa imoc yeni kpac andacbesandae nga ngic silwa sigeriu faifai imoc yeni ifingoc kpac andacbesandae. 
ZEP.1.12	Naso imohai neng kifanagoc Yerusalaim imohai yerecgema, neac sing ngadehema yeni yenanggac sing imocac negenggec ngereeu yofi deandae, “Anutu ye sing gombungau me manganau wiac mong naric mi anemmeude.” yeninoc meficyunubadeac hofocyunubesandua. Meficyunuma yenearu turung kpoukpouua mebesandua.
ZEP.1.13	Amma dzofinacngina imoc hamangecmemengic yeneac anude nga amangina imoc kisi fingerude. Yeni amagerecngina gboria monggoc megecdeu sifu manau tacyac mi anggecde nga waing heihomec anggecdeu sifu waing dokuya mong mi nebesandae.
ZEP.1.15	Naso imohai 
ZEP.1.16	Anu wasaingic yeni taongnginaac hocodatoatoa hembarackema imocac tuturungau kicfifiac amaherecngina nangande imoc kpedzacmegecdeac dzikacac tomeng fifibesandae.
ZEP.1.18	 herebuac nasou gol nga silwanginango naric mi onggongngunuude. Ngeni nga ngicngac bangeha bangeha kecdae naso imohai yeac herebuac gerecngo bangeha bangeha borang tima ngicngac sasawa bangecfu naso imohai kecgecde, ngeni sasawa ngonohodacbesande.
ZEP.2.1	Bangec yomocac ngicngac gamengina kpac ngeni kpedzucnedacbisia. 
ZEP.2.2	 herebuac gerecngo witinginau enude. Yeac kimbenggac fakango witinginau emma tarude. Imocac nasoya imoc bic dedea. Padiseuha fifini bic kengande ifi isoc naso ye bicbic kende. 
ZEP.2.3	Imocac amma 
ZEP.2.5	Kereta kisicfunac yaguc kondungbangecfu kecdae ngeni 
ZEP.2.6	Nga kondunnubigeng bangec fede, imohai ramagareng yeneng rama garengyunuma ramatotong mebesandae. 
ZEP.2.7	Bangec imoc yehudahabu toseanec yenengsac komoc kpegecde yeneac bangec ammanu ramafocngina ihai faiyunubesandae. Faiyunuma ama marai anu yenang ine Askelon taonnu ama tackendesoc ihai fenegembesandae. 
ZEP.2.8	Kurumenggac wasaiareng habuya habuya yeneac 
ZEP.2.9	Imocac Isracelac Anutu ye yofi dede, “Ni forangoc kecduaengoc imocac kecma Mocawbangec imoc Sedom isoc ambesande nga Ammon bangec imoc Amora isoc ambesande. Ihai kondung memeac teng imoc nangkemmanu yung nga hororochasengngo sokodacbesande. Ammanu bangec imoc heikpenecac siriha kpac amma eng fekengkecmanu habufocna toseanec yenengsac komoc kpema kecbesandae anu yeneng yeneac iwaingina wangecyunuma bangec imoc tigec embesande.
ZEP.2.10	Mocaw nga Ammon yeni faka ifia anggecac nendefenginaac turunganoc fingecyemmebesande, imoc yofiac yeni 
ZEP.2.11	Imocac amma 
ZEP.2.12	Kusngic ngeni ifingoc wasaibeannaac yaka ambesandae.
ZEP.2.13	Ni marina notfubigeng sinema Assur bangec memanganeba taongtoaya Ninewe imoc bangec gbange gbanggea amma kisi ambesande.
ZEP.2.14	Ammanu bangec imohai ramaburumaka habuya habuya nga kateyang yeneng ama sobennu fekembesandae. Soari nga mumbabac yeneng hocwotunggaac witiau tackembesandae. Ammanu aronginaac udumengngo Nineweac ama kisi imoc sokoma firang naguu sing ferecgema kembesande. Nga naguac sing engennu seuc nga yubengo febesande.
ZEP.2.14	Nga ama yomondzoc icngo memea imoc engsac namma barackebesande. 
ZEP.2.15	Sogac sogai taong Ninewe ye yengena kuha negenu soha fede dema yofi dekefec, “Nisac noc engena kecduae.” Yaguc ine bangec imoc meremma kisi anu kateyang yeneac amabangecngina ambeso. Ammanu ngicngac yeneng imohacsing ferecge kengha amma, hemma desusuic ammima mari gigibesandae.
ZEP.3.1	Yerusalaim taontoa ye ebictoa yombong fingecmibesande. Ye yoackpekpe kecma dzuac dzuac mi meemeande. Amma ngicngacfora meenti memati ayemmeande. 
ZEP.3.2	Ye yoac negen negenga kpac. Amma demetingyoac ngadeheande. Ye 
ZEP.3.3	Enarafocngina yeni laionyangngo yakaac homema arohoandae ifi isoc nga katekasi yeneng tofocnac yang kpema tusuc nedacgec asoac yacma henna kpac anude, desi desingicfocngina yeni katekasi yeneac faka imocnoc modacandae.
ZEP.3.4	Profetefora yeni ikoc amma nendefeyoac dema goiheiheingina kpac kecandae. Amma womonggarengfora yeni wiac kpetiac imoc seuc heima dedeseriyoac kpeandae. 
ZEP.3.5	 Yerusalaim yeneac botucfu dindingac kecma wiac mong mi angsufuande. Ye asoacsoc hengising uaya mema sege segea kpac fakangina meireckema desiude. Ammanu sifu yoackpekpengic yeni ine gamengina kpac kecdae.
ZEP.3.7	Yerusalaim ngeni faka fingerec imoc negendae imocac ngeneac yofi deai, ‘Ngeni yofinenggac ewena heima demetingyoacna negemma modacbisia. Ifi anggecdeu ni Yerusalaim mingina yeni amagerecnginagoc mi meicngunubesandua amma memetinna ngemmebeso deseriai imoc meickebesandua. Ammanu, yeni sifu bic yombong yacma angammeme mangana sasawa imoc torokpeu torokpe angkecgec.’ ”
ZEP.3.9	Naso imohai ngic habuya habuya yeneng 
ZEP.3.10	Ngicngacfocna Kusdoku noboc singsararang kpema kecma afehenukecdae yeneng sesengina nearu mehabesandae.
ZEP.3.11	Naso imohai ngicngacfocna damoc ngeni mangana hania hania amma wosonau megec imoc ngeni gamengina kpac kecbesandae, imoc yofiac ngeni nendefe fakanginaac sogaiandae, imoc ngeni meicngunudacbesandua. Meicngunuba ngeni kpetiac tikinau sebiengenggoc monggoc mi kecbesandae. 
ZEP.3.12	Ni Isracel bangecfu ngicngac toseanecsac komoc kpegecdeac meyunuba yeni memaemema yumea kecbesandae. Amma neac kpacnaac debannu sufubesandae.
ZEP.3.14	Isracel ge sogaibesena nga Yerusalaim mingina ngeni ubangerectoa negembisia amma Tsionggac ngicngac ngeni onghoriangtoa ambisia. 
ZEP.3.15	 ye memetingngina imoc meickeu kpac ambesande amma ngabafocngina yeneac kpae faima meicyunubesande. 
ZEP.3.16	Naso imohai Yerusalaim yofi edebesandae, “O Tsion, ge mi kengecgubeso amma mariga wana kuha kpac mi ambeso. 
ZEP.3.17	 Anutuga gegoc kecde ye wasai kebu, yeng agengga tiu dzikac ferahenade. Ye geac ubangerectoa negemma sogaiande. Ye yumea kecma songo negenggengande. Ye geac amma sogaiyombonggede.” 
ZEP.3.18	 yofi debesande, “Neac hombanggac naso dedea fede imoc mi modacma kpekpeturang kekecac naso mi faiandaeac amma ubaebicnginagoc kecdae, ngeni kpedzucngunuma desusuic nga game kpekpeyoacac ebic imoc witinginaunac meickeba kpac anude.
ZEP.3.19	Negendae, naso hade, ni naso imohai ngabafocngina memangunugec, yeni memetinggac turung kpouyemmebade. Amma hanimangang mengerengunuma ngunukporac angana imoc monggoc kpedzucngunubade. Kpedzucngunuba bangeha bangeha yeneng game kpekpe angemmegec, imoc heimeremba yeneng ewengina heima dengerengunugecde. 
ZEP.3.20	Anu ni monggoc hesicngunuma bangecnginau kpedzucngunubade, naso imohai dzofinac monggoc kpengemmeba kicnginango imoc henggecde amma deba bangeha bangeha ngicngac yeneng ewengina heima dedengerengunugecde.”
HAG.1.1	Dareyawesngo Pares bangectoaac ngictau kefu kifaya yohockang nga afo siksac uameme mocgu
HAG.1.2	Kurumenggac wasaiareng habuya habuya yeneac 
HAG.1.3	Ifi deandaeac 
HAG.1.4	“Ngicngacfocna, naso yomoc neac amango manganema barackema femanu ngeneng ine ngenang ama kereng kerengngina mema ihai tacyac anganggac nasoya kpac.” 
HAG.1.5	Imocac kurumenggac wasaiareng habuya habuya yeneac 
HAG.1.5	“Ngeni negen negentegecgoc
HAG.1.5	kekecngina dafi kecdae
HAG.1.5	imoc gombunga isinggebisia.
HAG.1.6	Ngeni uau semeng homac homecandae
HAG.1.6	amma fora efeanecsac meandae.
HAG.1.6	Nga yaka neandae
HAG.1.6	amma sifu mi gebecngunuande.
HAG.1.6	Nga doku nemagec
HAG.1.6	mi hetucngunuande
HAG.1.6	amma wamba heiandae
HAG.1.6	imocngo mi higereengunukecde.
HAG.1.6	Nga dzoua mema dzo meandae imoc
HAG.1.6	dzoamea titingagocfu barigec maande,
HAG.1.6	ifi isoc angkecde.
HAG.1.7	Imocac amma ngeni negen negentegecgoc kekecngina dafi kecandae imoc gombunga isinggebisia.
HAG.1.8	Ni kuc nga kibikperagina imoc edzacngunubadeac nga ubangerec negembadeac ngeni sifecfu emma ic memama neac amana monggoc heigborima mebisia. 
HAG.1.9	Ngeni semengtoagoc anggecdeac negensimagec fora efeanecsac angkefec. Nga semeng imoc amau mehamagec neng fifiba woraec. Nocac ifi fingecande? Neac amango barackema febibiemanu ngeneng ine ngenang amasac megecdeac gbicgbic kecandae.
HAG.1.10	Ifi anggecac amma sawaya sawayango asomenggac dzimbong kpae faimiec nga bangecngo nenesemenggac fora segerengemmeec. 
HAG.1.11	Amma neng deba wenactoango uanginau nga tikinginau amma padi nga yagong uanginau nga waing ua gboriau amma oliwa uau nga yaka hania hania bangecfu fingecande amma ngic nga ramaburumaka amma maringo ua mekecdae imocac witiau kpeu dzanggeec.” Kurumenggac wasaiareng habuya habuya yeneac 
HAG.1.12	Anu Secalticelac medac Dzerubawel nga Yehotsadakac medac womonggarengtoa Yehosuac amma yehudangicngac toseanec komoc kpegec yeneng 
HAG.1.13	Anu Haggai 
HAG.1.14	Amma 
HAG.1.15	Dareyawesngo Pares bangectoaac ngictau kefu kifaya yohockang nga afo siksac uameme twentifo kemmanu yeni ua imoc hanahegec.
HAG.2.1	Anu afo sewenggac uameme twentiwan, imohai 
HAG.2.2	Ge Yehuda yeneac gawana Secalticelac medac Dzerubawel nga womonggarengtoa imoc Yehotsadakac medac womonggarengtoa Yehosuac amma yehudangicngac toseanec komoc kpegec, yeneac yoac yofi edeyununa, 
HAG.2.3	“Ngeneac botucfunac goa warac womong yomoc kibikperagiagoc taru henggec nga ngeneng yaguc womong yomoc hemma negenggec imoc wiac omea ande.”
HAG.2.4	Ni 
HAG.2.5	Ngeni Aigitabangec wama hagec, naso imohai yofi edengunuai: Ni ngenigoc kecduae. Yoac imocngonoc ngenigoc dzadzahac anai. Anu neac Asu imoc ngenigoc kecde. Imocac ngeni kengec mi ambisia.
HAG.2.7	Amma ngicngac habuya habuya yeni ifingoc kpemindzaheyunudacba turic turic andacgec dzofinacngina yei hadaru ama mana yomoc kibikperagingo mewakebade. 
HAG.2.8	Anu silwa nga gol sasawa fede, imocac mingina ni. 
HAG.2.9	Amma womong yomocac kibikperagi warac feec imoc mamea nga ngade fingerude imocngo engena yombong anude. Ammanu bangec yomohai danggunucna kpakengemmebesandua. Kurumenggac wasaiareng habuya habuya yeneac 
HAG.2.10	Dareyawesngo ngictau kefu kifaya yohockang nga afo nainggac uameme twentifo kemmanu 
HAG.2.11	“Dedeseriyoacngo dafi dede, imoc womonggareng kpesiyemmena, 
HAG.2.12	Ngic mong ye yangfusia kpetiac dedea
HAG.2.12	Anu Haggaingo womonggareng kpesiyemmeu yeneng degec, “Imoc kpac.” Ifi degec 
HAG.2.13	yeng deec, “Anu ngic mongngo fareng mong kpeserema, yeng imohacnac wiac mong kpesecmesere anudeu wiac imoc wonongagoc anude me?” Deu womonggareng yeneng degec, “Oc, imoc wonongagoc anude.” 
HAG.2.14	Degec Haggaingo yofi deec, “
HAG.2.15	Ngeni yaguc hanahema nang enggecdeu noc faka fingecngemmeude, imoc hengising ambisia. Amma warac hoc mongngo monggac witiau mi himagecngoc, naso imohai faka dafi fingecngemmeec, imoc negensibisia. 
HAG.2.16	Ngeni naso imohai fora seberagoc hennegeng amma toru twentiacsoc naric ambac ifi negensigec nga imohacnac sebera meickedacgec toru tengacsocsac angkefec. Nga waing tidzoc tidzohou kemma waing kirung fifti naric fingecbac ifi hennegeng anggec. Ammanu kirung twentisac fingeckefec.
HAG.2.17	Anu neng deba maringinango nenesemeng uanginau homecgec nomanggbomea sueba imocngo memanganeec nga semenggac hafeia sueba maria dzeu hafoekefec. Anu ngeni sifu nearu mi dzigenegec. 
HAG.2.18	Anu ngeni afo nainggac uameme twentifo, naso imohaingoc 
HAG.2.19	Bugereng nga tohongnginau wit nga balingina
HAG.2.21	“Ge yehudangicngac yeneac gawana Dzerubawel Secalticelac medac yofi edena, ‘Ni kurumenga kurumenga nga bangeha bangeha kpemindzaheyunudacba turic turic andacgecde. 
HAG.2.22	Amma bangec noboc noboc yeneac ngictaufocngina yeneac tatac hetutuckema bangec noboc noboc gawamangnginaac kuc meickeba kuha kpac andarude.
HAG.2.22	Amma keretac nga keretac kisang kisangngic yeni hetutucyunubade. Amma becosic kisang kisangngic yeni becocsicnginau tacma dzikacac beangngo yenaocngoc ewema kpebucemema becosicnginagoc todinggema mayunuude.’ 
HAG.2.23	Kurumenggac wasaiareng habuya habuya yeneac 
ZEC.1.1	Dareyawesngo Pares bangecac ngictau kefu kifa yohockang nga afo eit kemmanu 
ZEC.1.2	 bangecfocngina warac keceregec yeneac herebutoa negenec.
ZEC.1.3	Imocac ge yehudangicngac yofi edeyununa, “Kurumenggac wasaiareng habuya habuya yeneac 
ZEC.1.4	Ngeni bangecfocngina warac keceregec yeni isoc mi ambisia.’ Warac profete kecgec yeneng yoacna dekperagiyemmema yofi degec, ‘Ngeni kopocsicac sing nga faka manganangina sasawa wadacma monggoc dzigenema hadacbisia.’ Ammanu yeneng yoacnaac kedzac mi kpema yoacna ngadehegec.
ZEC.1.5	Amma ngeneac bangecfocngina yeni homedacgec nga profete yeni ifingoc homedacgec mong mi kecdae. 
ZEC.1.6	Anu neac nonosaeng yoacdedena imoc enacdedefocna profete yeneng degecdeac edeyunuai, nonosaeng imocngonoc faka meu bangecfocngina yeneng uba meremma yofi degec, ‘Kurumenggac wasaiareng habuya habuya yeneac 
ZEC.1.7	Dareyawesngo ngictau kefu kifa yohockang nga afo ilewen kpara sewa imocac uameme twentifo ammanu 
ZEC.1.8	Ni tofocnac ihai onga yofi henai, Ngic mongngo becosic sacsacac witiau tacma bangec urangau myrtle icn nangkenggec ihai hama botucnginau menininggema nanec. Nammanu yeac ngadeau becosic kpauc kpauc nga gbaung gbaung amma kongac kongac nanggec yenenai.
ZEC.1.9	Yenemma yofi kpesimiai, “Kunenna, becosic imoc yeneac hania dena negemba.” Deba angero
ZEC.1.10	Ifi demanu 
ZEC.1.11	Anu yeni bangeha bangeha yerecgedacma amabangec hennegeng andacgec,” imoc angero myrtle ic manau nanec ye yofi edegec, “Neni bangec sasawa yerecgedacma yofi hennegeng andimbe: Ngicngac sasawa yeni bacngisi nga ruaegoc kecdae.” 
ZEC.1.12	Ifi degec 
ZEC.1.13	Anu 
ZEC.1.14	Edeu angero nigoc yoac deec, yeng ni yofi edenuec, “Ge kemma yofi dekperagiyemmena: Kurumenggac wasaiareng habuya habuya yeneac 
ZEC.1.15	Amma bangec goa ruaegoc kecdae yeneac herebuna fede. Ni Yerusalaim herebu kapianec negengyemmebare yeneng neac herebuna torokpema ebic kuneng Yerusalaim ngicngac meficgeyemmegec.
ZEC.1.16	Meficgeyemmegec ni Yerusalaimgac ubamangangtoa negemma monggoc dzigeneduae. Dzigeneba womonna monggoc heigborima megecde amma Yerusalaim taongtoa monggoc miacma gununggegec nanudeac yeni kpetememe witicnginagoc bangec yerecgema bangecac kpetea megecde.’ ”
ZEC.1.17	Ifi dema yeng monggoc torokpema yofi dekperagibadeac edenuec, “Kurumenggac wasaiareng habuya habuya yeneac 
ZEC.1.18	Anu ni kpehengaima onga mong monggoc henai imoc baic 4ac onga henai. 
ZEC.1.19	Anu angero nigoc yoacyoac anec ye baic neackpac yenenai yeneac hania edenuudeac kpesimiai. Kpesimiba yofi edenuec, “Baic neackpac imoc yenennoc Yehuda nga Isracel amma Yerusalaim kpetotieyunugec singsararang kpegec.” 
ZEC.1.20	Ammanu 
ZEC.1.21	Edzacnuu yofi kpesimiai, “Yeni noc ua megecdeac hama nandae?” deba yeng yofi deec, “Baic neackpac imoc yeni ngaba, yeneng yehudahabu kpetotieyunugec sinsararang kpema kucmama amma orucngina miacma yacgecdeac ambibiegec. Imocac aiengmemengic neackpac yeneng, bangec goango yehudahabu baicngo yeneregec singsararang kpegec, yeni kengec meficgeyemmema yeneac baic imoc kpetackegecdeac hagec.”
ZEC.2.1	Anu monggoc kpehengaima hemba ngic mongngo amamemeac kpeteac witic menanec. 
ZEC.2.2	Anu hemma yofi kpesimiai, “Ge dahai kennade?” deba yofi deec, “Ni kemma Yerusalaim bangecac hereaya nga wegenaha dafi fede, imocac witic taima kpetea hennegeng ambade.” 
ZEC.2.3	Ifi deu angero nigoc yoacyoac anec, yeng nearubigeng wisicke hamanu angero ogeango yearubigeng kenec.
ZEC.2.4	Anu angero waraima haec yeng ngade haec yeac yofi deec, “Bic nedzi kemma ngicmedac mariau kpete menande ye yofi edena, ‘Kecma Yerusalaim ye yadima ngicngacfora nga ramaburumakafora homac ambesandae imocac kaso kpekpeac hocoda memeac siriha mi ande.’ 
ZEC.2.5	Imocac 
ZEC.2.8	Kurumenggac wasaiareng habuya habuya yeneac 
ZEC.2.9	Imocac neanaoc marina miacma ngenigoc dzikac kpebadeac amma ngicngac wanacfocngina isoc meyunukecgec yeneng ngunuma memanganengunubesandae.” Ifi anggec yofi negentegecbesandae, Kurumenggac wasaiareng habuya habuya yeneac 
ZEC.2.10	Ye yengenaoc yofi dede, “Yerusalaim ge sogac sogaiac yegec heina. Ni botucnginau kecbadeac habesandua.”
ZEC.2.11	Naso imohai bangec homacngo 
ZEC.2.12	Ammanu bangec kpetiac imohacnac 
ZEC.2.13	Imocac bangecfu wiac sasawakekecnginagoc ngeni ning kpedacgec. 
ZEC.3.2	Nammanu 
ZEC.3.3	Anu Yehosuac ye ngakpi kporuha wonongagocngo angeroac kicfu nanec. 
ZEC.3.4	Nanu angerongo kurumenggac areng
ZEC.3.5	Anu kurumenggac areng yeneng Yehosuacac oruhau kporuc dzuac dzuarango fusegecdeac deai. Deba 
ZEC.3.6	Anu 
ZEC.3.7	“Kurumenggac wasaiareng habuya habuya yeneac 
ZEC.3.8	Womonggareng enara Yehosuac, yoac deduae imoc negentegecbesena. Ge nga womonggareng tosofocga geac bageau kecdae ngeni wiac gombung ngade fingecbesande imocac onga isoc andae. Ni ua medacna mong sueba habesande yeac kpara Icfawa.
ZEC.3.9	Henggec hoc kibikerengagocngo pirac pirahagoc noboha sewen memea imoc Yehosuac geac hoannu faiba tacde. Hoc imohai yoac mong ohobade amma wenac mocguac manaungoc bangec yomocac kopocsic meickedacbesandua. Kurumenggac wasaiareng habuya habuya yeneac 
ZEC.3.10	Naso imoc hau ngeni tembuc tembuc tosofocngina heitaiyunugec ngenang waing uanginasoc nga fig icnginasoc imocac bageau tacnegembesandae.’ ” Imoc kurumenggac wasaiareng habuya habuya yeneac 
ZEC.4.1	Anu angero warac nigoc yoacyoac anec, yeng monggoc hama gau ebira femina midinunuandae ifi isoc midinuec. 
ZEC.4.2	Midinuma kpesinenec, “Ge noc wiac henec.” deu deai, “Kifa nananga mong hafoangoc golngo memea nga imocac witiau sokohagoc memea. Sokoc ihacnac kpeng kpeng sewengngo kifa sewen yenearu enu henduae. 
ZEC.4.3	Amma oliwa ic yohockang yerenduae mongngo kifa nanangaac sokohaac foiyaugeng nande nga mongngo kanayaubigeng nande.”
ZEC.4.4	Ifi dema angero nigoc yoacyoac anec ye yofi kpesimiai, “Kunenna, wiac henduae imocac hania dafi?” 
ZEC.4.5	Kpesimiba angero nigoc yoacyoac anec yeng yofi edenuec, “Wiac hennec imocac hania mi negentegecnec me?” Deu deai, “Ni imocac hania mi negentegecduaengoc.”
ZEC.4.7	O, tikitoa ge engena yombong annec. Ammana sifu Dzerubawelac kicfu tohoma dzamema bangec tumia andacnade. Ammana Dzerubawelngo uaya mesima amaac hoc wisic wisickea ama bubuyau faimanu ngicngac yeni imoc hemma ohec waec ohec waec dema kpacgecde.
ZEC.4.8	Anu 
ZEC.4.9	Dzerubawel ye ama yomoc meudeac hoc imoc bic heikenec amma ye ama imoc ifingoc medzickebesande. Medzickeu ngeneng yofi negentegecbesandae, Kurumenggac wasaiareng habuya habuya yeneac 
ZEC.4.10	Amma ngicngac yeni hanac hanaheau womong meme ua imocac deendema anggec, yeni ngade Dzerubawelac mariu dindingac witic
ZEC.4.10	Deba deec, “Kifa sewen yeneng Anutuac kic amma bangeha bangeha fi modacma hendacandae.” 
ZEC.4.11	Ifi deu kpesimiai, “Oliwa ic yohockang kifa nanangaac foiyaugeng nga kanayaugeng nandape imocac hania dafi?” 
ZEC.4.12	Ifi dema torokpema monggoc kpesimiai, “Oliwafawa yohockang yerearunac kerecdoku dzagec dzagecngo
ZEC.4.13	Anu angerongo kpesinenec, “Ge imocac hania mi negentegecnec me?” ifi deu deai, “Kunenna, ni imoc mi negentegecduae.” 
ZEC.4.14	ifi deba deec, “Oliwa fawa yohockang yerinoc ngic yohockang kerecdokungo nadzicyecmeyecmea bangeha bangehaac Kebu yeac hoannu nandape.”
ZEC.5.1	Anu kpehengaima kicna fiba enu kibi kpoukpouya mong sawau fingecma hau henai. 
ZEC.5.2	Hembare angerongo kpesinenec, “Ge noc wiac hennec?” deu deai, “Kibi kpoukpouyango fingecma hau henduae. Imocac hereaya nain mita amma wegenaha mita neackpac nga noboha.”
ZEC.5.3	Ifi deba yofi edenuec, “Sowecyoac kibi yomocac manau oho ohoya fede, sowecyoac imoc bangeha bangeha kendarudeacnoc dede. Kibi nobohau yoac yofi fede, ‘Seng hamangec angkecdae, yeni Kebungo bangec yomohacnac meicyunuma ukuyunuu kendacgecde.’ Amma kibi imocac nobohau yoac yofi fede, ‘Ikocyoacngina yoacfu meseriandae, yeni ifingoc Kebungo bangec yomohacnac meicyunuma ukuyunuu kendacgecde.’ ”
ZEC.5.4	Kurumenggac wasaiareng habuya habuya yeneac 
ZEC.5.5	Anu angero nigoc yoacyoac anec ye monggoc fingecnemma yofi deec, “Ge monggoc kpehengaima wiac goa fingecde imoc henna.” 
ZEC.5.6	Ifi deu fima hemma kpesimiai, “Imoc noc wiac.” deba yofi edenuec, “Imoc sakac mong fingecde.” Ifi dema torokpeec, “Sakac imoc Yehuda bangectoaac kopocsic sasawa imocac onga ande.”
ZEC.5.7	Ifi deu hennambare sakac aiengtapaya anggeu ngac mong sakac manau taru henai. 
ZEC.5.8	Hemba yofi edenuec, “Ngac imocngo manganaac onga ande.” ifi dema ngac sakac manau monggoc igockeu kemeec. Kemeu aiengtapa kucgoc heima sakac enara hedzickeec.
ZEC.5.9	Anu monggoc kpehengaima fiba enu hemba ngac yohockang sawau kpegangngiragoc fingecma nearubigeng haoc. Kpegangngira imoc kpendzoac kpegang isoc. Firangngo kpegangngira fifiu yeri sakac mema sawa kebangau emma kenoc.
ZEC.5.10	Anu angero nigoc yoacyoac anec ye kpesimiai, “Yeri sakac imoc dahai mekendape?” 
ZEC.5.11	Deba yofi deec, “Sinecar
ZEC.6.1	Anu ni monggoc kpehengaima hemba aieng sacsac tiki
ZEC.6.2	Anu keretac waraiec imoc becosic kpauc kpauc yeneng taigec nga yeac ngadeau keretac mong haec imoc becosic dzadzu dzadzu yeneng taigec.
ZEC.6.4	Anu angero nigoc yoacyoac anec ye kpesimiai, “Kunenna keretac imoc yeneac hania dena negemba.” 
ZEC.6.5	Ifi deba yofi edenuec, “Asu
ZEC.6.6	Becosic dzadzu dzadzu yeneng keretac mong taidae imoc yeni notfubigeng kenggecde nga becosic kongac kongac yeneng keretac mong taidae yeni wenac keme kemeaubigeng kenggecde amma becosic kibi kibi yeneng keretacngina taima sautfubigeng kenggecde.”
ZEC.6.7	Anu becosic kibi kibi kucnginagoc yeneng mama bangeha bangeha sasawa bic kemma hennegeng anggecdeac ua seria yombong megec. Megec angerongo deec, “Naric kenggec.” Ifi deu yeni bangec sokodacma yerecgedacgec. 
ZEC.6.8	Yerecgedacgec angerongo yofi dema kpacnuec, “Negennec, becosic dzadzu dzadzu yeneng notfubigeng kendaeac onga asuna ruae meficgede.”
ZEC.6.9	Anu 
ZEC.6.10	“Helday, Tobiya nga Yedacya yeni Bawel bangecfunac bic dzigene hagec. Ge yagucnoc yeneac mariunac sese mema Tsefanyaac medac Yocsiya yeac amau mekembesena. 
ZEC.6.11	Amma yeneng gol nga silwa mehagecde imocngo ira miackema Dzehodzadacac medac womonggarengtoa Yehosuac ye heimina kemebeso.
ZEC.6.13	Yennoc 
ZEC.6.14	Anu ngicngac yeneng ira imoc hemma Helem, Tobiya nga Yedacya amma Tsefanyaac medac Hen yeni negensiyunukecgecdeac 
ZEC.6.15	Amma womong memeac ua meficngunuma megecdeac ngicngac ama hereaunac yeneng habesandae.” ’ ” Hagec ngeneng neac yofi negentegecbesandae, kurumenggac wasaiareng habuya habuya yeneac 
ZEC.7.1	Anu ngictau Dareyawesngo kifa harebec ngictau kefec imocac afo naing kpara kislew imocac uameme neackpac ammanu profete Dzekarya yearu 
ZEC.7.2	Bet-El ngicngac yeneng Sar-Etser nga Regem-Melek ngicfocngiragoc sueyunugec. Yeni 
ZEC.7.3	Amma 
ZEC.7.4	Ifi kpesigec kurumenggac wasaiareng habuya habuya yeneac 
ZEC.7.5	“Ge amabangec yomocac ngicngac amma womonggarengfocngina yofi edeyunubesena, ‘Ngeni kifa sewentiac manau afo kpete faef nga afo kpete sewen imohai kiac ubahodunggoc yakasege angkecgec, imoc fora ngeni ifi angkecgec amma neac mong mi negensikecgec. 
ZEC.7.6	Ngeni nenedoku neandae, naso imohai ngenanggacsac negemma neandae.
ZEC.7.7	Anu warac Yerusalaim taong nga imocac taong wegenac yerecgema tackenec imoc ngicngac yeneng wakema kecgec amma dzofinactoanginagoc kecgec. Amma sautfubigeng nga wenac keme kemeaac buririhau imoc ngicngac yeneng sokodacgec, naso imohai 
ZEC.7.8	Anu 
ZEC.7.9	“Kurumenggac wasaiareng habuya habuya yeneac 
ZEC.7.10	Amma hotsecbegingfocngina nga ngic kuriha amma makpekpeafocngina yeneac amatatac gombunga imoc mi wangecyunubisia. Amma ngenaocngoc memanganeemegecdeac negengareng mi angemebisia.’ ” 
ZEC.7.11	Amma esangabo nga bangecfocngina yeni yoac siriha ifia imoc bic negenggec ammaguc ubaseriyombong amma yoacna ngadehema yoacna negembauac kedzacngina kpefonggegec.
ZEC.7.12	Kurumenggac wasaiareng habuya habuya yeneac 
ZEC.7.13	Enu yofi dekperagiyemmeec, “Ngeni dedekperagi yoacna dekperagingemmeai ngeni imocac kedzac mi kpegec, ifi isocngoc ngeni kpacsambic anenggecdeu neng ifingoc ngeneac kedzac mi kpebade.
ZEC.7.14	Amma neng, firang murayoware yereng ichasa maria kpemoronggeec noboc noboc singsararang kpeande ifi isoc fifingunuba mikic bangec mi hehena imohai singsararang kpema kendacgec. Ifi ammagec amabangecngina kisi fingecma femanu mongngo ihai kengha mi anggec. Ifi amma yeni bangec danggunuhagoc imoc memanganegec bangec imoc kisi amma eng feec.”
ZEC.8.1	Anu kurumenggac wasaiareng habuya habuya yeneac 
ZEC.8.2	“Ni kurumenggac wasaiareng habuya habuya yeneac 
ZEC.8.3	Imocac ni monggoc Tsionnu dzigenema Yerusalaimgac botuhau tacbesandua. Ihai tacba yeni Yerusalaimgac kpara, “Yoac foraac taong,” ifi debesandae amma kurumenggac wasaiareng habuya habuya yeneac 
ZEC.8.4	Amma monggoc Yerusalaim manau sobeng fekende ihai ngicngac kpengeng kifa homac kpoukpouya yeneng yasuu kekenghango tembuc tembuc yasunginagoc monggoc sobennu tacbesandae. 
ZEC.8.5	Amma amasobenga sobenga imohai nambarac yeneng sokodacma kecma ariac ambesandae.
ZEC.8.6	Anu yehudahabu toseanec komoc kpema kecdae, yeneng yofi debesandae, “Faka imoc mi fingec fingecac siriha yombong.” Ifi demagec nearu ine imoc naric fingec fingecac siriha anude. 
ZEC.8.7	Amma ngicngacfocna bangecnginaunac miacyunuba wenac ere ereau nga keme kemeau singsararang kpema kecdae yeni ihacnac monggoc meyunuma bangecnginaungoc komoc kpeyemmebesandua. 
ZEC.8.8	Komoc kpeyemmeba Yerusalaim imohai kecbesandae. Kecma neac ngicngacfocna ammagec ni yeneac Anutu fora nga dindingac kecbesandua.’ ”
ZEC.8.9	Kurumenggac wasaiareng habuya habuya yeneac 
ZEC.8.10	Amma womonggac hoc hikenggec naso imocac bageau keceregec imohai ngicngac yeni nga donggi burumakafocngina uaac fora megecdeac sengerang heima ua esa mekecgec amma sifu uanginaac fora efeanecsac fingeckefec. Amma bangec imohai kecgec yeneng ngaba anggecac amma kenghaac singngina imoc ebihagoc anec. Amma yeni yenaocngoc ngaba angemegecdeac ni neanaoc doc sineai.
ZEC.8.11	Nga ni yaguc yehudahabu toseanec komoc kpema kecdae, yeni warac ngaba ayemmeai isoc monggoc ngaba mi ayemmebesandua. 
ZEC.8.12	Amma ngicngacfocna toseanec komoc kpema kecdae yenearu wiac sasawa yomoc fingerudeac faka yofi mebesandua, Yeni ruaegoc kecma ama uangina heihomec ambesandae. Ammagec asomenggac dzimbong titikucngo bangecnginau danggunuc meu waingnginango foragoc andacbesande nga bangecnginango ifingoc semengagoc ambesande.
ZEC.8.13	O Yehuda nga Isracel yofi negenggec, ‘Ngeni kengeha kpac serima nambisia. Anu bangeha bangeha yeneac botucfu sowecac onga anggec ifi isocngoc neng ebicfunac meicngunuba komoc kpema bangeha bangeha yeneac kenec ambesandae.’ ” 
ZEC.8.14	Amma 
ZEC.8.15	Ifi isocngoc yaguc Yehuda nga Yerusalaim kenecngunubadeac tikengemmeduae. Imocac mi kengecngunuu.
ZEC.8.17	Ngeni ngicngac memanganeyunugecdeac arenggema negengareng mi ambisia. Amma yoac ikoha deserigecdeac songo mi negembisia. Faka ifia sasawa imoc ubaherenango waanduae.”
ZEC.8.18	Ammanu kurumenggac wasaiareng habuya habuya yeneac 
ZEC.8.19	“Yakasegekekecac naso
ZEC.8.20	Kurumenggac wasaiareng habuya habuya yeneac 
ZEC.8.21	Ammanu taong monggac ngicngac yeneng taong monggac ngicngac yofi edeyunugecde, ‘Hagec, nenang kurumenggac wasaiareng habuya habuya yeneac 
ZEC.8.22	Amma bangec kuctoanginagoc nga yoacna yoacga habu homacngo kurumenggac wasaiareng habuya habuya yeneac 
ZEC.8.23	Kurumenggac wasaiareng habuya habuya yeneac 
ZEC.9.2	Amma Hamat bangec Dammesekgoc wegenac fede nga Tsor nga Tsidon bangecfu ngic negen negentoanginagoc kecmagec, 
ZEC.9.3	Amma Tsor taong ye tawaya seria mema imocac manau silwadzoya mekpedzuc anu sendung isoc femide. Nga ye gol ifingoc kpedzucneu goteng isoc bangec sokoma femide. 
ZEC.9.4	Ammanu Kebungo dzofinaha imoc wangecma kondunnu ukuu kemebesande. Nga amagereha imoc gerecngo sasawa dzemusunggebesande.
ZEC.9.6	Ammanu ngicngac kuriha bangec noboc nobocnac yeneng hama Asdod bangec mebesandae. Faka ifia fingeru Kebu neng Pelisti bangecac sebieeng imoc meickeba kpac andacbesande. 
ZEC.9.7	Amma yangfusia sawagoc imoc enacngina manaunac meickebesandua nga yaka goa modzona tiande imoc enacnginaunac mesibesandua. Ammanu ngicngac toseanec komoc kpema kecbesandae, yeni Anutuninaac areng amma yehudahabu isoc kecbesandae.
ZEC.9.7	Ammanu ekrongngicngac yeni yebusingicngac
ZEC.9.8	Ni amanaac ageng tima gareng mema kecbare wasaingic yeneng ihaibigeng susung ferecge mi ambisia. Amma areng goa yeneng monggoc mi memayunubisia. Yaguc neannaoc gborikecma gareng mebadenoc.
ZEC.9.12	Kebuac yoacfu heirima tomai kecdae ngeni bombangecnginau hocoda gununggununggea ihai monggoc dzigenebesandae. Yagucnoc fakana dekperagibade imoc hembisia, wiac mocgu hamangec mengemmegecfu neng wiac yohockang turunga ngemmebesandua. Ifi amma kekecngina monggoc mengerebesandua.
ZEC.9.13	Ni Yehuda tebenaac gurutu isoc tiba kemebesande nga Efrayimngo tebemedaha isoc ambesande. Ni Tsionggac medacfora demeefai ayemmeba yeni wasaibeang isoc ammagec fenggeyunuba grikngic medacfocngina yunubesandae. 
ZEC.9.14	Ammanu witinginau wi sawau 
ZEC.9.15	Kurumenggac wasaiareng habuya habuya yeneac 
ZEC.9.16	Naso imoc 
ZEC.9.17	Anu bangec imoc bangeckereng danggunuhagoc ambesande. Amma nenesemenga amma waindokuya gbori imocngo medacfocngina amma naroangfocngina nanggeyunuu gunurebesandae.
ZEC.10.2	Nemuonga yeni ikocnginagoc nga kpefingkpekpe yeni kpefing ikoha kpeandae amma gau hemma imocac hania sege segea dekpou angkecdae amma yoac fora kpacfu demekiri ayemmeandae. Ifi ayemmegec ngicngac yeni rama isoc kpekeng kpeha amma garenga kpac isoc kecma ebicfu engkecdae.
ZEC.10.3	Ni gareng yeneac herebu negengyemmema enarafocngina kecdae yeni turunga kpouyemmebesandua. Amma kurumenggac wasaiareng habuya habuya yeneac 
ZEC.10.4	Yeneac fingecsaheunac goango
ZEC.10.4	Yehudaareng yeneac
ZEC.10.4	hoc wotung seria anggecde.
ZEC.10.4	Goango habu yeneac
ZEC.10.4	nanggenanggengic anggecde,
ZEC.10.4	goango dzikacac tebe mehagecde.
ZEC.10.4	Amma yehudaareng
ZEC.10.4	yeni bangecgareng ua mebesandae.
ZEC.10.5	Amma yeni yenahafocngoc gareng uangina mebesandae. Ngic kuctoanginagoc amma dzikac kpema ngabafocngina gotennu tirusueyunuandae, yeni kuc ifia mekecbesandae. 
ZEC.10.6	Ni yehudahabu meseriyunubade. Amma Yosefac habu ebicfunac mesiyunuma bombangecnginau monggoc dzigenegecdeac wangecyunu hama amatatacngina mengerebesandua. Ni yeneac ubahodung negenganduaeac amma ni monggoc hoangyunuma yeni mi wayunuyai imocac sirihau kecbesandae. Ni 
ZEC.10.7	Anu Efrayimngic yeni wasaingic kuctoanginagoc amma kecbesandae. Ammanu waindoku nema sogaiandae ifi isoc herenginau ubangerec fingecbesande. Anu nambaracfocngina yeneng 
ZEC.10.8	Ni ngicngacfocna kpacyunuma kpedzucyunudacbesandua. Amma komoc kpeyemmeba kpetengina warac feec, ifi isocngoc monggoc fingecbesande. 
ZEC.10.9	Ni megigi ayemmeba yeni nambaracfocnginagoc ngiha ngiha yeneac botucfu amabangec hereau kendacbesandae nga sifu neac mi nigecyunubesande. Ifi kecma ihacnac fingecsahefocngina yeneng monggoc dzigenebesandae.
ZEC.10.10	Ni Aigitabangecfunac monggoc meyunuma hesicyunuba bombangecnginau dzigenema Assur bangecfunac meyunuma kpedzucyunubesandua. Amma bangecnginau faiyunuba amabangec imoc sokodacma kengkecma Gilecad nga Lewanon bangecfu ihai wisickebesande.
ZEC.10.11	Efrayimngic yeni kondungdoku ebihagoc ferecgema siritembong menomanebesandae. Ammanu dokutoa dzohonga keme kemea yombong imoc dzikebesande. Naso imohai Assurac nendefefakayaac kuha mabesande amma Aigita ngictauac ngictauyasuya imoc meickebesande. 
ZEC.10.12	Ni neanna kpacfu kuc yemmema meseriyunuba yeni neac kpacfu sing kembesandae. Imoc 
ZEC.11.1	Lewanon negennec, gerecngo yomondzoc icga imoc dzedarudeac naguga witina. 
ZEC.11.2	Yomondzoc ic yeni usukpe anggec amma ictoatoa yeni bangecfu kpehoac fekendae. Wete ic, ge kiacubahodung ambesena. Amma katetoa kpedac kpedaraac amma Basan bangecac saruc ic ngeni kiactoreng ambisia. 
ZEC.11.3	Ngictaunginaac kibikperagia imoc memangacmanganea imocac yeni kiacubahodung andae. Yardenggac hasengtoatoa imoc kpedac kpedaraac amma laionyang yeneng taua kpema arohodae.
ZEC.11.5	Rama ifia bummema kpehou angandae yeni memetinnu mi enggecde. Nga sueandae yeneng yofi deandae, ‘Ni ifi amma dzotoanagoc anduaeac 
ZEC.11.7	Ni rama kpehou anganggac areng ebicfu enggec, yeneac gareng anai. Amma yasu yohockang meyuruma monggac kpara danggunucac yasu nga monggac kpara uba mocgu kekec, ifi kpacyuruyai. Ifi kpacyuruma ramagareng anai.
ZEC.11.8	Amma afo mocguac manau gareng harebec meicyunuai. Yeni neac modzongina tiu sisicnuma herena miacgec. 
ZEC.11.9	Ifi anggec, rama imoc yeni yofi edeyunuyai, “Ni ngeneac gareng monggoc mi kecbade. Homecac areng ngeni naric homegecde. Nga sufu sufuac areng ngeni naric sufugecde. Amma noboha kecgecde ngeni ngenaocngoc kpebucemegecde.”
ZEC.11.10	Ifi dema yasuna kpara danggunuc imoc mema tueyai. Tuema bangeha bangeha yenigoc dzadzahac warac anai, dzadzahac imoc herecgeai. 
ZEC.11.11	Dzadzahac imoc wenac imohaingoc herec herecgea ammanu ramaareng ebicfu enggec yeneng nemma yofi negentegecgec, imoc 
ZEC.11.13	Ifi anggec 
ZEC.11.14	Anu yasuna mong kpara uba mocgu kekec, imoc ifingoc tueyai. Tueba yehudangic nga isracelngic daramuna kekecngina imoc tohoec. 
ZEC.11.15	Anu 
ZEC.11.16	Imoc yofiac, ni bangec yomohai gareng mong midima suebade, ye rama memanganeyunugec imoc yenenggareng mi anude. Nga kpekeng kpeha amma sinsararang kpegec imoc kpachofoc mi ayemmeude. Nga kubec nga sicusugoc kecdae imoc yeni mi mengereyunuude. Amma kucnginagoc kecdae imoc mi nanggeyunuude. Ye rama kerectoayagoc meyunuma fusingina nema gbongngina mekpacgema ukubesande.”
ZEC.11.17	Ye ramagareng uamemeacsoc kpacac amma ramafora wayunuande amma ye ebictoa yombong meficgeemeude. Ye wasaibeangngo maria herecgeu maria kuha kpac ambeso amma kiwa foiaubigeng imoc kpema kpefockeu kiwa pisickeyombonggebeso.
ZEC.12.2	“Ni neannaoc faka mebeso anduae, naso imohai Yerusalaim taong imoc bangec noboc noboc fekende yeneac minggonggac sokoc isoc anude. Ammanu Yerusalaim ama oronggema tidzickema Yehuda bangec hafoangoc ebicfu faibesandae.
ZEC.12.3	Kecma naso debadeu faka meba Yerusalaim taongngo ngiha ngiha yenearu dzamandzing hoc isoc ebira yombong anu miacgecdeac ambibiema yenaocngoc memanganeemebesandae. Memanganeemema bangeha bangeha yeneng kpeturanggema ngaba sikemibesandae. 
ZEC.12.4	Naso imohai neng ngabafocngina yeneac becosic sasawa kengec meficgeyemmebesandua amma becosicfu kengkengngicfocngina ubangina mesufuba dabiebesandae nga wasaingic yeneac becosic sasawa kicpisic meyunudacma kicnango yehudahabu yenearubigeng fima gareng mebesandua.
ZEC.12.5	Ifi ayemmeba yehudangic enarafocngina yeni ubaherenginau yofi negensigecde, ‘Kurumenggac wasaiareng habuya habuya yeneac 
ZEC.12.6	Kecma naso debadeu faka meba Yehuda enara yeni gerec dzedzeango gerecguruac manau borangtiande isoc me ahakifango wit dedecac manau borangtide ifi isoc ambesandae. Amma kanaubigeng nga foiubigeng ngic habuya habuya noboc noboc kecdae, yeni memanganeyunudacbesandae. Memanganeyunudacma Yerusalaim mingina yeni Yerusalaim imohainoc monggoc kecbesandae.” 
ZEC.12.7	Dawidac kisic nga Yerusalaim mingina yeneac kpac kunengngo yehudangicngac amau kecdae yeneac kpac kuneng mi feraheudeac 
ZEC.12.8	Kecma 
ZEC.12.9	Kecma nasoya hasikebesande, imohai neng bangeha bangeha yeneng Yerusalaim imohai hama Yerusalaim ngaba ammiandae, yeni memanganeyunudacbesandua. 
ZEC.12.11	Naso imohai Yerusalaim taontoau kiacsonggongtoa fingerude imoc Megiddo tumiau Hadad-Rimmon bangecfu fingerec imocacsoc fingecbesande. 
ZEC.12.12	Anu bangec imohai kiacsonggongtoa fingecbesande imoc siriha yofi fingecbesande, yeni arengnginasoc tembuc tembuc tacma kiacsonggongtoa ambesandae. Dawidac kisic yeni tembucngina ammagec enengfocngina yeni tembucngina nga Natanggac kisic yeni tembucngina ammagec enengfocngina yeni tembucnginangoc kiacsonggongtoa ambesandae.
ZEC.12.13	Amma Lewiac kisic yeni ifingoc tembucngina ammagec enengfocngina yeni tembucnginangoc anggecde. Amma Simeciac kisic yeni tembucnginangoc anggecde nga enengfocngina yeni ifingoc tembucngina ambesandae. 
ZEC.12.14	Ifi ammagec kisiha kisiha yeni ifingoc tembuc tembuc tacma kiacsonggongtoa ambesandae nga enengfocngina yeni ifingoc tembucngoc tacma kiacsonggongtoa imoc ambesandae.
ZEC.13.1	Kecma nasoya hasikebesandeu Dawidac kisic nga Yerusalaimgac ngicngac yeneac amma dokukiwa gboria mong erema doku imocngo kopocsicngina nga seucfakangina imoc sasawa dzuacdacbesande.
ZEC.13.2	Kurumenggac wasaiareng habuya habuya yeneac 
ZEC.13.3	Anu yenearunac mongngo profete ua monggoc meudeu nonggomanghora yeri yofi edeecde, “Ge 
ZEC.13.4	Naso imohaingoc profete sasawango kpefing hemma profeteyoacngina dekecdae imocac gameyunubesande. Anu ikocfu profeteac ngakpi dzoeyagoc heikecgec imoc hesima wabesandae. 
ZEC.13.5	Amma yofi degecde, “Ni profete kpac, ni semeng uamemengic. Ni fingeraiunacngoc heikpenecua mekecduae.” 
ZEC.13.6	Anu mongngo yofi kpesimibesande, “Mokucgau imoc noc yofocngo fede.” ifi dema kpesimiu turunga yofinoc deude, “Ogofocna yeneac amau eweing ihai nugec.”
ZEC.13.9	Nga ngicngac kpetengina kpadzi mocguacsoc, yeni silwa dzuacgecdeac gerecfu faigec dzeu seuha isinggeandae me gol tobanggegecdeac gerecfu faigec dzeu isinggeandae ifi isocngoc ngicngacfocna gerecfu yonohoma isingyunubesandua.
ZEC.13.9	Anu yeni kpacna kpacbesandae, yeni turunga merengyemmebesandua. Amma ngicngacfocna deyemmeba yeneng yofi debesandae, ‘
ZEC.14.1	Kic fima henggec 
ZEC.14.2	Ni, bangeha bangeha Yerusalaim taontoau hama dzikac kpegecdeac heitaiyunubesandua. Heitaiyunuba yeni hama taongngina oronggema mema amangina manau emma iwaingina sicsauc mema ngacfocngina kaiserofaka ayemmema memanganeyunubesandae. Nga Yerusalaimgac mingina areng noboha meyunuma kemma bangec monnu faiyunubesandae. Nga areng noboha yeni wayunugec amabangecnginaungoc kecbesandae.
ZEC.14.3	Ifi fingecmanu 
ZEC.14.4	Anu Oliwatiki imoc Yerusalaimgac hoangaubigeng wegenac wenac ere ereaubigennu tacde. Naso imohai 
ZEC.14.5	Tikitoana uranggema kemeude imocac tumiatoaya kengkecma Adzara bangecfu wisickebesande. Ngeni yehudangictau Udziaac nasou usoctoa meu woragec ifi isoc ihai worabesandae. Woragec 
ZEC.14.6	Anu naso imohai wenackiwa nomanema kuha kpac ambesande. 
ZEC.14.7	Nga naso imoc naso siriha mong yombong ambesande. Nocac wenac nga tofocnac yereac kperagingira imoc siriha mocgungoc anude. Amma ama marai anu kperagia ye engngoc febesande. Naso imocac hania 
ZEC.14.8	Naso ihai Yerusalaim imohacnac doku sike sikeango erema tohoma nobohango wenac ere ereaubigeng dzohontoau
ZEC.14.9	Anu 
ZEC.14.10	Amma Yerusalaim taong imoc nortbigengau Gewa taonnunac kengkecma Rimmon taonnu wisickebesande bangec imocngo tumiatoa fingecma febesande amma bumau tatahaungoc tacbesande. Amma imocac kpetea yofi febesande. Wenac ere ereaubigeng Binyaminggac hocodaac nagutoaunac kengkecma warac warac nagu ferecgema tuturunggaac naguu wenac keme kemeaubigennu kemma wisickebesande amma notfubigeng imoc Hananecelac amaherecfunac kengkecma sautfubigeng ngictauac waing tidzoc tidzohoac teng memea ihai wisickebesande.
ZEC.14.12	Anu ngiha ngiha Yerusalaim imohai dzikac kpegecdeac hagecde yeni 
ZEC.14.13	Naso imohai 
ZEC.14.14	Yehuda yeni ifingoc Yerusalaim imohai dzikac kpegecde. Anu Yehuda bangecgoc bangec wegenac fekende imoc yeneac gol nga silwa amma wamba ebirangoc wangecyunuma kpedzucnegec embesande. 
ZEC.14.15	Amma ngic yenearu ebic fingerude ebic siriha imocngoc becosic, muledonggi
ZEC.14.17	Nga bangec monggac habu yeni ngictau, kurumenggac wasaiareng habuya habuya yeneac 
ZEC.14.18	Amma Aigita habu yeni imohai emma sing imoc mi modacgecdeu yenearu kia mong mi kpehembesande. 
ZEC.14.19	Amma Aigita habu nga bangeha bangehaac ngic yeni bedzo bedzoac tatac nasoac hombang imocac sing mi modacgecdeu yenearu kopocsicac memeting imocnoc fingecyemmebesande. 
ZEC.14.20	Naso imohai becosic yeneac ubau wesic faifaia ihai kibi yofi oho ohoya febesande, “
ZEC.14.21	Ammanu Yerusalaim taontoau nga Yehuda bangecfu enang kudzi tackende imoc dzuacma, kurumenggac wasaiareng habuya habuya yeneac 
ZEC.14.21	Ammanu ngicngac sasawa sesegerec faigecdeac sikebesandae yeni enang kudzi imohacnac goa mema sesegerecngina ihainoc ohobesandae. Ifi anggec, kurumenggac wasaiareng habuya habuya yeneac 
MAL.1.1	Malecakingo
MAL.1.3	Esaw ine ubanango wama bangecfora edomngicngac yeneac sifec memanganeba kisi fingerec nga bangecfocngina bangec kecgec imoc katekasi
MAL.1.4	“Yeni amabangecnina hembarackegec. Hembarackemagec neni amabaranina monggoc medzuacnide.” Edomngicngac yeni ifi degecdeu kurumenggac wasaiareng habuya habuya yeneac 
MAL.1.5	Anu Isracel ngeni kicnginango faka imoc hemma yofi degecde, “
MAL.1.6	Ni kurumenggac wasaiareng habuya habuya yeneac 
MAL.1.6	Ifi deba ngeneng ine yofi deandae, ‘Neni siric dafiu kpacga denggbaringgeandimbe?’ ifi degec 
MAL.1.7	imocac yofi edengunuduae, ‘Ngeni sesengina mangana imoc neac aratau faiandae.’ Ifi deba ngeneng yoac yofi dema dekpesi anengkecdae, ‘Neni dafi amma kpetiac kekecgaac kpacga memanganeandimbe?’ ifi degecac yofi meremma deduae, ‘Ngeni neac arata imoc memefiha kpac. Ifi negengandae imocnoc kpetiac kekecnaac kpacna memanganeandae.
MAL.1.9	Imocac womonggareng ngeni Anutungo negeng ngereengemmeudeac bic numumigec yeng negeng ngereengemmeu heng. Faka imoc ngeneac kopocsicac amma fingerude. 
MAL.1.10	Ngeni aratanau eng kpedzongemema sese ohobauac ngenearunac mongngo sesewomonggac nagu heiu ngereebac. Ni ngeneac mi negen ngereeduaeac amma modzona tiu sesengina faiandae imoc waanduae.’
MAL.1.11	Ni kurumenggac wasaiareng habuya habuya yeneac 
MAL.1.12	Anu ngeneng ine yofi dema kpacna meenti memati angkecdae, “Anutuac arata imoc seuhagoc.” Ifi dema aratanau sese seuhagoc hengsure surea imoc sicsauc faiandae. 
MAL.1.13	Ifi faima yoac yofi deandae, “Ua imoc gebehagoc ande.” Ifi dema dehesi amma ramaburumaka kateac yangngo kpekpea me hanimangang me hafeiagoc ifiango neac sese dema faikecdae, fakangina ikoha imocac naric mi negeng ngereengemmebade.
MAL.1.14	Ngic mongngo ramaburumakafora yenearunac ngiwa mocgu neac sese faiudeac deseriec imoc herandzima rama me burumaka sebia mangana mong faiudemoc ye sowehagoc. Nocac ni ngictau engenatoa nga bangeha bangeha ngicngac yeneng eweheinengkecdae, ni kurumenggac wasaiareng habuya habuya yeneac 
MAL.2.1	Kurumenggac wasaiareng habuya habuya yeneac 
MAL.2.2	“Ngeni neac yoac mi negenggecde amma heregoc neac kpacnaac ewe mi heigecdeu sowecnango ngeneac witiu enu kenecngina ifingoc soweckebade. Ni kenecngina
MAL.2.3	Ni nambaracfocngina nga esangabofocngina amma bangecfocngina memetinggac sing seria yemmebesandua amma nasotoanginau seseac yang mehabesandae imocac keraha taima kicmesunginau hosobesandua amma hoannaunac meicngunuma ramaburumaka keraha wanggema ukuandae ihai keracgoc ukungunubesandua. 
MAL.2.4	Ifi amba ngeni yofi negentegecbesandae, Dzadzahacna Lewiac kisicareng yenigoc meai imoc feengkecbesandeac goroyoacna imoc deduae.
MAL.2.6	Ye enacbibihango yoac forasac edekpou amma nedzarangango yoac sege segea mong mi dekefec. Ye nearu kpeketahema kecma ngicngac homac kopocsicac sinnunac meyunuec. 
MAL.2.7	Womonggareng ye neac negen negentegecac kpoukpou yoacna garenggebeso. Ammanu ngicngac yeni kpoukpouyoac imoc megecdeac yearu hagec ye imoc kpouyemmebeso. Nocac ye kurumenggac wasaiareng habuya habuya yeneac 
MAL.2.8	Ammanu womonggareng ngeni sing fora imoc ngadehegec nga edekpounginango ngicngac fuseyunuu sing segegec. Amma Lewi nga kisicfora yenigoc dzadzahac anai dzadzahacna imoc ngenennoc kpegec. 
MAL.2.9	Amma neac sing wama sing siriha mong mong ifi edekpou ayemmekecgecac neng ngenearu faka meba Isracel ngicngac sasawa yeneng ngeneac deengdema angemmegec yeneac kicfu gamekpekpe witiau kecgecde.”
MAL.2.10	Nenang sasawa mannina mocgu amma Anutu mocgu yennoc deu fingecdaring. Ammanu yeac dzadzahac kpema dedzege ikoha ogofocninagoc angemekecdimbe imoc mi ngereede. 
MAL.2.11	Yehudangicngac yeni 
MAL.2.12	Ngicngac engena mameango faka ifia angkecdae, yeni kurumenggac wasaiareng habuya habuya yeneac 
MAL.2.13	Ammanu faka mong yofi angkecdae, Ngeni sese faiandae imoc 
MAL.2.14	Ifi ammagec, “Ye nocac sesenina mi hoangeande.” Ngeni yoac ifi dema ngenaocngoc kpesiemeandae. Imocac yofi deduae, “Ge sebigbori kecnec naso imohai 
MAL.2.15	Anu 
MAL.2.17	“Anu ngeni 
MAL.3.2	Yeac sike sikenasou mongngo naric mi serima kecbesande nga yeng fingectegeru mongngo naric mi serima nambesande. Nocac yeac siriha imoc gerecngo silwa dzeu seuha isinggema meickeandae ifi isoc ande nga saifengo wamba dzuacgec kongac kpeande ye fakaya ifia mebesande.
MAL.3.3	Silwaac uangicngo silwa me gol gerecfu ohou seuha ereu meickeande ifi isocngoc siducdedengic ye Lewiac bangecfora dzuacyunuma isingyunuu yeni sese kereng kereng sing dindingacfu 
MAL.3.4	Ifi anggecdeu Yehuda nga Yerusalaim yeneac sesengina imocngo kifaya kifaya feereec, siria ifia isoc anu 
MAL.3.5	Ye yofi dede, “Ni fakangina isinggema desibadeac mewegenengunuduae. Dzinac areng nga kaisero areng amma yoac ikocac hepucareng nga uangicfocngina yeneac uabungngina nobohasac yemmeandae amma hotsecbeging gombunga mi ayemmema memayunuandae nga kuricngicngac yeneac yoacngina ikoc ikoc sicsaucfu demengere angkecdae amma ni mi sesehenuandae, ni bic hama ngeneac hakongina kpebesandua.”
MAL.3.6	“Ni 
MAL.3.7	Amma ngeni kisicfocngina yeneac nasou kecerema yofinenggac dedeseriyoacna ngadehegec amma mi modacgec. Imocac nearu dzigenegec neng ngenearu dzigenema monggoc hoangngunubade. Ifi deba ngeneng yoac yofi deandae, ‘Neni dafi amma gearu monggoc dzigenenide?’
MAL.3.8	Ifi dedaeac yoac yofi deduae, ‘Ngic mongngo Anutuarunac wiac hamangec mekecde imoc mi ngereede ammanu ngeni sifu nearunac wiac hamangec meandae.’ Ifi deba yoac yofi deandae, ‘Neni dafiu gearunac wiac imoc hamangec meing.’ Ifi degecac yofi deduae, ‘Ngeni dzofinac tennunac mocgu amma sesegerec hafoangoc neac sese mi faiandae.
MAL.3.9	Amma yehudangicngac hafoangoc ngeni neac wiac hamangec mekecdae imocac amma neac sowecngo Yehuda ngenearu sokongunudacma fefea feude. 
MAL.3.10	Anu neac tohong semengagoc anudeac ngeni neac sese tennunac mocgu imoc womonnau hafoangoc mehama faigec. Sing imohai ni tobannu henggec neng deba kurumenggac nagu anggeu kenecnango ngenearu wake wakea feude me kpac imocac hania hemma ni negentegecnugecde.
MAL.3.11	Ni gisicngo uanginau semengngina mi memanganeudeac kpae faima kisangyunubade. Ammanu waing ic uanginau nangkende imoc kpaudzakaranga mi anude. 
MAL.3.12	Ammanu bangeha bangeha yeneng ngeni kenecnginagoc ifi dengemmegecde nocac bangecngina imoc hengsongoac bangeckereng ambesande.’ ” Kurumenggac wasaiareng habuya habuya yeneac 
MAL.3.13	Amma monggoc torokpema yofi dede, “Ngeni neac ngadeyoac seria dekecdae. Ifi deba yofi dema kpesinengandae, ‘Neni geac ngadeyoac siriha dafi dekecdimbe?’ 
MAL.3.14	Ifi dedaeac yofi deduae: Ngeni yofi dekecdae, ‘Neni Anutuac ua mekecdimbe amma imocac fora mong mi hengandimbe. Amma enara modacma yeac kicfu ifingoc ubahodung siric kecandimbe nga sifu gombung mong 
MAL.3.15	Amma ngic mangana nga ngic dehesi angkecdae yeneac negengngeree kecdimbe yeni mangana ammaguc ubangerec witiau kecandae ifi amma Anutu tobanggegec faka ifi me ifi mong mi fingecyemmeande.’ ”
MAL.3.16	Nga ngicngac 
MAL.3.17	“Yeni neac arengfocna anggecde. Nga neanna nasokereng monnu faka mebade naso imohai yeni neanna ngicngacfocna yombong anggecde. Amma manggac monggac medahango mamaac enactofoc tofoho anu wosoefac ammiande ifi isocngoc yeni wosoefac ayemmebade. 
MAL.3.18	Amma damoc yeneng kenecnginagoc imoc ngicngac dindingac me ngicngac mangana yeni Anutuac ua mekecdae me yeni yeac ua waandae ngeni imoc monggoc hensigecde.” Kurumenggac wasaiareng habuya habuya yeneac 
MAL.4.1	Kurumenggac wasaiareng habuya habuya yeneac 
MAL.4.2	Anu kpacna eweheimiandae ngenearu dindingac kekec wenac isoc ereu memengerec meficgeyemmeude. Ifi anu burumakamedaha yeneng amanginaunac mesiyunugec bangecfu mama sogac sogai yuengyuma kengkecdae ngeni ifi isoc ambesandae. 
MAL.4.3	Amma ni faka mebesandua naso imohai ngeni mangana meme tidzameyunugec hanitabenginaac bageau yube isoc ambesandae.
MAL.4.4	Ni enactofoc tofohongicna Mose nonoyoac nga singyoac Horew tikiu miai Isracel ngicngac sasawa ngeni imoc negensima modacdacbisia. 
MAL.4.5	Amma negendae, 
MAL.4.6	Amma bangec yomoc soweckebaiac mangfocngina yeni ubamereng amma nambaracfocngina hoangyunugecdeac amma nambaracfocngina yeni ifingoc ubamereng amma mangfocngina hoangyunugecdeac Eliyango ua imoc mebesande.”
MAT.1.2	Abrahang ye Isakaac mama. Isaka ye Yakoboac mama. Yakoboarunac Yuda nga dacmunafora. 
MAT.1.3	Yudaac medachora Perese nga Dzera fingeroc, yereac nonggongira Tama. Anu Perese ye Hesoronggac mama nga Hesorongngo Ranggac mama. 
MAT.1.4	Rangngo Aminadaac mama, Aminadango Nasonggac mama nga Nasongngo Sarmonggac mama, 
MAT.1.5	Boas ye Sarmong nga enema Rahabaarunac. Boasi ye Obedeac mama nga nonggea, imoc Ruti. Nga Obedengo Isaiac mama. 
MAT.1.6	Isaingo ngictau Dawidiac mama, Dawidingo Salomoac mama yeac nonggea ye warac Uriaac enema kefec.
MAT.1.7	Salomo ye Rehoboanggac mama, Rehoboang ye Abiaac mama nga Abiaarunac Asafa. 
MAT.1.8	Asafa ye Yosafataac mama, Yosafatango Yoranggac mama nga Yorang ye Usiaac mama. 
MAT.1.9	Usiango Yotanggac mama, Yotang ye Ahasiac mama nga Ahasi yearunac Hesekia fingerec. 
MAT.1.10	Hesekiaarunac Manasse fingerec, Manassearunac Among, Amonggarunac Yosia fingerec. 
MAT.1.11	Yosia yearunac Yekonia nga munafora fingecgec. Yeni Babilon bangecfu meyunu kenggec, naso imohai fingecgec.
MAT.1.13	Dzorobabearunac Abiudu, Abiuduarunac Eriaking, Eriakinggarunac Asore fingerec. 
MAT.1.14	Asorearunac Sadoko, Sadokoarunac Aking nga Akinggarunac Eriudu fingerec. 
MAT.1.15	Eriuduarunac Ereasa, Ereasaarunac Matang nga Matanggarunac Yakobo fingerec. 
MAT.1.16	Yakoboarunac Yosefe Mariaac ewea fingerec. Nga Maria yearunac Yesu, kpara Kristo degec, ye fingerec.
MAT.1.17	Fingecsahengina Abrahanggarunac erekecma Dawidi fingeru andenga 14 ande. Nga Dawidiarunac fingecsahengina erekecma andenga 14 ammanu Babilonnu meyunuma kenggec. Nga imohacnac namma erekecgec andenga 14nu Messia fingerec.
MAT.1.19	Nga ewea Yosefengo ifi negemma ngic kpetiac kefecac ngicngac yeneac kicfu enembingeha gamekpekpe ammiudeac negenu naric mi anu negen negengua mema tembuhau aikic waudeac negenec.
MAT.1.20	Ye imocac negen negengua mema kecmanu Kebuac angero mongngo ine gauu fingecmima yofi edeec, “Yosefe, Dawidiac kisicfunac, ge enembingecga Maria menadeac mi kengecgubeso. Sabac hereau tacde, ye imoc Tiri Asuarunac. 
MAT.1.21	Mariango medac mong meude, yeng kecma ngicngacfora kopocsinginaunac mesiyunuu komoc kpegecde. Imocac ge kpara Yesu mibesena.” 
MAT.1.22	Anu Kebungo yoac profete yenearu faiu degec, imocnoc fingecdarudeac ifi fingerec.
MAT.1.23	“Negenggec, ngacnaroangngo medac mong kpenanggema meu yeac kpara Imanuere degecde.” 
MAT.1.23	Imocac titiha yofi, Anutungo nenanggoc kecde.
MAT.1.24	Anu Yosefengo gauunac yacma Kebuac angerongo yoac edeec, imoc modacma kemma Maria hesickema ameau enec. 
MAT.1.25	Enu yeri eweeneng kekec bic mi kecmaecngoc medac fingeru kpara Yesu kparoc.
MAT.2.1	Yesu Betreheng amau Yudaia provinsiu fingerec, naso imohai Herodengo ngictau kefec. Kecmanu negen negengngic goa bangec wenac ere ereaunac Yerusalennu hama 
MAT.2.2	yofi degec, “Yudangic ngeneac ngictau fingecdac, ye dahai? Neni wenac ere ereau tacma yeac asomeng ereu hemma ye eweheiminideac hadimbe.” 
MAT.2.3	Ifi degec ngictau Herodengo imoc negemma ubaebic meec. Meu ngicngac Yerusaleng taonnu kecgec, yeneng ifingoc anggec. 
MAT.2.4	Nga ye yudaareng yeneac womonggareng enara nga mitiac negen negengngicfocngina sasawa heitaiyunuma yofi dekpesi ayemmeec, “Messiango dahai fingerudeac dedea?” 
MAT.2.5	Ifi kpesiyemmeu yofi degec,
MAT.2.5	“Imoc Betreheng taonnu Yudaia provinsiu. Imocacnoc profetengo yoac yofi ohoec fede, 
MAT.2.6	‘Yuda bangecfu Beterehennac enara mong fingecma israengicngacfocna garengyunuudeac taong imoc yudaarenggac taong goa yeneac mamea kpac.’ ” 
MAT.2.7	Ifi edegec Herodengo wenac ere ereaunac negen negengngic tembucfu heitaiyunuma asomeng noc nasoac fingerec, imocac naso dindingac negenudeac dekpesi ayemmeu edegec. 
MAT.2.8	Edegec yeng yofi dema Betreheng amau sueyunuec, “Ngeni kemma sabac dahai fede, imoc hofocma meficgema hama edenugec neng mong ifingoc kemma eweheimibesare.”
MAT.2.9+MAT.2.10	Ngictaungo ifi deu yeni imoc negemma sinnu kenggec. Kemma asomeng wenac ere ereau henggec, imocngo monggoc fingeru hemma ubangerectoa negemma desogai homac anggec. Nga asomengngo waraiyemmeu kengkecma sabac feec, ama imocac witiau heiserima tarec. 
MAT.2.11	Taru yeni amau emma sabac nga nonggea Maria yerenggec. Yeremma fafoc heima ngonducnema ye afehegec. Amma finachienginaunac ubangerecac wiac yofi widicma migec, gol nga hosuc homungkerengagoc amma icsopea homuna gombunga kpara mira. 
MAT.2.12	Nga Anutungo yeni Herodearu sing mi dzigenegecdeac gauu goro dema dederecge ayemmeu yeni sing monnu sing bangecnginau dzigenegec.
MAT.2.13	Dzigenema kenggec Kebuac angero mongngo Yosefe gauu fingecmima yofi edeec, “Ge yacma sabac nonggeagoc meyuruma worama Aigita bangecfu kemma kecgec. Kecmagec neng edengunubaguc monggoc habisia, nocac Herodengo sabac hofocma meficgema kpehomeudeac dede.” 
MAT.2.14	Ifi deu Yosefengo tofocnac imohaingoc yacma sabac nonggeagoc meyuruu Aigita bangecfu kenggec. 
MAT.2.15	Kemma ihai kecmagec Herode homeuguc dzigenegec. Nga Anutungo profeteac enacfu yoac faiu yofi deec,
MAT.2.15	“Ni Aigita bangecfunac medacna kpacba haec.” 
MAT.2.15	imoc fora anudeac ifi fingerec.
MAT.2.16	Anu negen negengngic yeneng Herodeac yoac wagec, ye ifi hemma herebutoa negenec. Negemma Betreheng nga amabangec imocac wegenacfu tarec, imohai wasaingic sueyunuu yeni ngicngac imoc yeneac medacfocngina kifangina yohockang namma made, yeni sasawa yunuhomedacgec. Imoc negen negengngic yenearunac naso negenec, imocac sirihau anec. 
MAT.2.17	Ifi anu profete Yeremiaaru yoac yofi dedea, imoc fora fingerec.
MAT.2.19	Anu Herode homemanuguc Anutuac angero mongngo Yosefe gauu fingecmima yofi edeec, 
MAT.2.20	“Ge yacma medac nonggeagoc meyuruma Israe bangecfu kenna, medac kpehomebesonga degec, ngic imoc yeni bic homegec.” 
MAT.2.21	Ifi deu Yosefengo efaima yacma medac nonggeagoc meyuruma Aigita bangec wama Israe bangecfu dzigenema kenggec. 
MAT.2.22	Kemma Yosefengo yoacsiduc yomoc meficgeec, “Akelaongo mama Herodeac tatac mema Yudaia provins, imocac ngictau anec.” Yosefengo imoc meficgema ihai kecbeso kengec kpeec. Nga ye gauu goroyoac negenecac Gariraia provinsiu kenec. 
MAT.2.23	Kemma taong mong kpara Nadzarete, ihai emma kecgec. Profete yeneng yoac yofi degec, “Ye nadzaretengic, ifi degecde.” imoc fora anudeac ifi fingerec.
MAT.3.1	Naso imohai Yohane dokunadzicngo Yudaia bangec kisiu hama ngicngac mitiyoac edekpou ayemmema 
MAT.3.2	yofi deec, “Kurumenggac eucererengngo bic mewegenengunudeac ngeni ubangina merenggec.” 
MAT.3.3	Nga profete Yesaiango Yohaneac yofi ohoec,
MAT.3.3	“Bangec kisiu kpakpac mong yofi fingecde, ‘Ngeni 
MAT.3.5	Anu Yerusaleng ngicngac nga Yudaia provinsiunac amma Yodang doku wegenacfu bangec tackenec, imohacnac yeni amanene yearu kenggec. 
MAT.3.6	Kemma kopocsicngina deficgemagec Yodannu doku nadzicyemmeec. 
MAT.3.7	Farisaio nga sadukaio homacngo doku nadzicgecdeac hagec Yohanengo yenemma yofi edeyunuec, “Boidzocac gboricfora, ngeni Anutuarunac turunga haudeac ande, imohacnac woragecdeac merang goroyoac edengunuec? 
MAT.3.8	Imocac ngeni doku nadzicma ubamerenggac siricfu fora meficgebisia. 
MAT.3.9	Nga ge geanggaac yofi mi negengemebesena, ‘Abrahang ye bangecna.’
MAT.3.11	Ni uba dzigec dzigeneac doku nadzicngemmebade. Nga ngic ngadenau hama kecde, yeng ine Tiri Asu nga gerec nadzicngemmeude. Nga yeac kucngo neac kuc ferahade. Ni ifiango yeac hanitabe hesimiba naric mi ngereeude. 
MAT.3.12	Ye meic meicke saraha mariau mehama wit seuhagoc meic meicke sobennu feu imoc fima seuha meickeude. Meickema fora mekpedzuc amma ameau faima seuha wanggema gerec pisic pisickea kpac, imohai ukuu dzeude nga dzebesande.”
MAT.3.13	Naso imohai Yesungo Gariraia bangecfunac Yodang dokuu kemma Yohanengo mitidoku nadzicmiudeac edeec. 
MAT.3.14	Edeu Yohanengo imoc negenu naric mi anu deec, “Geng ni naric nadzicnennade, imoc ngereede, ammanu geng nearu hama nadzicgembadeac denec.” 
MAT.3.15	Ifi deu Yesungo yofi deec, “Ge yoac imoc wana, faka dindingac sasawa fora fingerudeac yaguc edeguduae, ifi anna ngereeude.” Ifi deu naric dema yoara tofohoec. 
MAT.3.16	Nga Yesungo doku nadzicma dokuunac eremanu kurumeng anggeec. Anggeu Anutuac Asungo kebesacac siric amma hau hemmanu yearu maec. 
MAT.3.17	Mamanu kurumennunac ubaudumeng mongngo yofi deec, “Yomoc songomedacna, ye hensongo ammiduae.”
MAT.4.2	Kenu Yesungo imohai hadzingtoforec 40 yakasege kecma hereaac homeec. 
MAT.4.3	Ifi anu faitobang ngicngo yearu hama deec, “Ge Anutuac Medac fora kecnecfu hoc yomoc dena meremma ic sogong anu.” 
MAT.4.4	Ifi deu Yesungo yoac yofi meremmiec,
MAT.4.4	“Yoac yofi oho ohoya fede, ‘Ngicngo ic sogonggacsac mi kefude, kpac. Ye Anutuac enacfunac yoac ereandesoc, imoc sasawa mema kecbeso.’ ” 
MAT.4.5	Ifi deu mangana minginango Yesu hesickema taong kpetiacfu kemma Anutuac womong witiau wi yombong, ihai faiu nanu edeec, 
MAT.4.6	“Ge Anutuac Medac fora kecnecfu geanggaoc yomohacnac yuma kemena. Yoac yofi oho ohoya fede,
MAT.4.6	‘Ye geac amma angerofora uayoac yemmeu ge haniga hocfu heibanggac yeneng maringina witiau sesehegugecde.’ ” 
MAT.4.7	Ifi deu Yesungo yofi edeec, “Nga monggoc yoac yofi oho ohoya fede,
MAT.4.7	‘Ge 
MAT.4.8	Ifi deu mangana minginango Yesu monggoc hesickema tiki buma kuneng monnu emma bangectoa bangec gawamangnginagoc nga kuc kibikperagingina hania hania, imoc edzahema 
MAT.4.9	edeec, “Negenna, ge fafoc heima ngonducnema eweheinennadeu yomoc sasawa gembade.” 
MAT.4.10	ifi deu Yesungo yofi edeec, “Satang ge meickena. Yoac yofi oho ohoya fede,
MAT.4.10	‘Ge 
MAT.4.11	Ifi deu mangana minginango wama kenu angero yeneng hama Yesu henggareng ammigec.
MAT.4.13	Dzigenema Nadzarete wama Seburong nga Naftari yereac bangec Gariraia dzohong tegiau, Kafanaung taonnu tacyac anec. 
MAT.4.14	Profete Yesaiango imocac kpefinnu yofi deec,
MAT.4.15	“Yodang noboc sing doku dzohonnu kende, Seburong nga Naftariac bangec ihai bangec monnunac ngicngac Anutu mi negemmidae, yeneng Gariraia bangecfu kecdae. 
MAT.4.16	Ngicngac kundunnu kecgec, yeni kperagi kuneng henggec nga ngicngac homecac bageu bangecfu kecgec, yeneac botucfu kperagia fingerec.” 
MAT.4.16	Yoac imoc fora anudeac ye Kafanaung taonnu tacyac anec. 
MAT.4.17	Naso imohai Yesungo ngicngac yoac yofi edekpou ayemmeec, “Kurumenggac eucererengngo bic mewegenengunudeac ngeni ubangina merenggec.”
MAT.4.18	Yesungo ifi kpouyemmema kemma Gariraia dzohong tegiau kensikema dacmunac yohockang uficngira dzohonnu ukuma nanec yerenec. Imoc Simong, kpara mong Petoro degec nga munea Anderea. Yeri kondungyang memengic kefoc. 
MAT.4.19	Yeri yeremma yofi edeyuruec, “Ngeri hama modacnuec. Ngeri kondungyang meandape, ifi isocngoc ngic meyunuecdeac kpoungemecbade.” 
MAT.4.20	Ifi deu yeri imohaingoc uficngira wama ye modaroc.
MAT.4.21	Anu imohacnac kemma monggoc dacmunac yohockang, Dzebedaioac medachora, Yohane nga munea Yakobo yerenec. Yerenu yeri mangngira Dzebedaiogoc gombau uficngina memengere amma kecmagec kpacyuruec. 
MAT.4.22	Kpacyuruu yeri naso imohaingoc mangngira nga gomba wama ye modaroc.
MAT.4.24	Ifi anu yeac siducngo kemma Siria provins sasawa sokodarec. Sokodaru ngicngac yeneng ngicngac hafei hania haniango memanganeyunuec nga kpendzengtoa kpegec amma hadehade nga yafinggoc amma goa afonasongina hau ubasufu angandae nga ngicngac hanimaringina homemea, yeni Yesuaru meyunu kendacgec yeng mengereyunuec. 
MAT.4.25	Nga Gariraia bangecfunac nga Dekapolis, imohacnac amma Yerusaleng taonnunac nga Yudaia provins amma Yodang nobocgennac ngicngac habutoango yombong ye modackecgec.
MAT.5.1+MAT.5.2	Yesungo habutoa yenemma tikiu emma tarec. Tacmanu medacfora yeneng yearu kenggec yeng yoac yofi dema kpouyemmeec. 
MAT.5.3	“Ngicngac Asuac songou home homegoc kecandae, yeni kenecnginagoc, nocac kurumenggac eucerereng imoc yeneacnoc. 
MAT.5.4	Ngicngac ubahodunggoc kecandae, yeni kenecnginagoc, Anutungo yeninoc meefaiyunuude. 
MAT.5.5	Nga ngicngac memaemema kecandae, yeni kenecnginagoc, nocac bangec yomocngo yeneac yombong anude. 
MAT.5.6	Ngicngac yaka nga dokuac homeandae, ifi isoc dindingac kekecac homeandae, yeni kenecnginagoc, Anutungo yeni imoc gumecyunuu gebecyunuude. 
MAT.5.7	Ngicngac ogofocngina yeneac ubamangang negengandae, yeni kenecnginagoc, nocac Anutungo ifingoc yeneac ubamangang negenude. 
MAT.5.8	Ngicngac ubangina kongaha kecandae, yeni kenecnginagoc, yeni Anutu henggecde. 
MAT.5.9	Ngicngac yare menomaneandae, yeni kenecnginagoc, nocac yeni Anutuac nambaracfora deyemmebesonga. 
MAT.5.10	Ngicngac faka dindingac angkecdaeac yunumeme ayemmeandae, yeni kenecnginagoc, kurumenggac eucerereng imoc yeneac.
MAT.5.12	Bungngina kunengngo kurumennu tomaingina fede. Ngeni imocac ubangerec negemma sogaibisia. Ngicngac yeneng warac profete yunukporac ayemmegec, yeni ifi isoc angemmegecdenoc.
MAT.5.13	Ngeni bangecngicngac yeneac kondung. Kondungngo kiacma songea kpac anudeu songea monggoc naric mi meficgeude. Kondung ifia, imoc uaya kpac. Imoc eng bangecfu ukuni ngic yeneng haningo tigecde. 
MAT.5.14	Anu ngeni bangectoa bangec yomocac kperagi. Taong mong tikiu nande, imoc naric mi sufuude. 
MAT.5.15	Nga ngic mongngo kifa kpedzereckema pake bageau naric mi faiu tarude. Imoc ine kifa tatahau faiu tacma ngicngac ama manau tacdae, yeni mekperagiyunudarude. 
MAT.5.16	Nga ngeneac kperagingo siriha imocngoc amma ngicngac mekperagiyunubeso. Mekperagiyunuu yeni angammemengina gombunga hemma Mangngina kurumennu kecde, ye dengeregecde.
MAT.5.18	Foracngoc, bangec nga kurumeng yeri kpac anecde. Nga dedeseriyoacac dzikangabisic mongngo naric mi kpac anude. Dedeseri kibiu yoac oho ohoya fede, imoc sasawango foragoc ammanu bangec nga kurumeng wisickebesande. 
MAT.5.19	Imocac amma yofi ande, mong ye dedeseriyoac yomohacnac wiac kapiabisic mong meickeude amma ogofora ifingoc anggecdeac kpouyemmeude, yennoc kurumenggac areng yenearunac ngic mamea yombong demigecde. Nga ngic mong ye dedeseriyoac tofohoma ogofora modacgecdeac kpouyemmeude, ye kurumennu ngicngac yeneac engena demigecde. 
MAT.5.20	Ni edengunuba negenggec, ngeni fakangina dindingacngo mitiac negen negengngic nga farisaio yeneac angammeme mi feraheyombonggeudeu ngeni kurumenggac eucererennu naric mi enggecde nga embesandae.
MAT.5.22	Neng ine yofi edengunuba, ngic mong ye ogeaac herebu angande, ye yoacfu nambeso. Nga mong ye ogeaac yofi deude, ‘Ge ngic irec ireckea kpac.’ Ye yudangic yeneac tutumangtoanginau faibesonga. Nga mong ye ogeaac yofi deude, ‘Ge negen negengga kpac.’ ye hofeac gerecfu ukugec kemeude. 
MAT.5.23+MAT.5.24	Ge imocac amma ubangerecgaac wiac Anutuaru faibeso dema yofi ambesena. Aratau kemma ogoga geac ngaba mekecde, imoc negensinadeu ge sesega arata kiwau wana taru kemma ogogagoc yoac mengerena. Mengerena ruae fingeruguc hama ubangerecgaac wiac faibesena. 
MAT.5.25	Nga ngabagango yoacfu faigubacac ngerahafoc sinnu kemma yegoc dedefic angemema ngaba wabesera. Ge ifi mi annadeu ngabagango desi desingic yearu faiguu yeng keracnatang yeneac mariu faiguu witicamau faigugecde. 
MAT.5.26	Ni fora yombong edeguduae, ge witicamau takecma ogogaac turung sasawa hafoangoc kpoumaguc manade.
MAT.5.28	Neng ine yofi edengunuba, ngic mongngo ngac mong hemma hensongo ammiude, ye hereango serofaka bic andac. 
MAT.5.29	Nga kicga foingo anggenu kopocsic meficgenadeu ge imoc tatahaunac meickema ukuna kembeso. Sebiga tosea kpac anu sebiga hafoangoc hofeu mi ukugecde, imocngo ngereeude. 
MAT.5.30	Nga marifoigango anggenu kopocsic meficgenadeu ge imoc herecgema ukuna kembeso. Sebiga tosea kpac anu sebiga hafoangoc hofeu mi ukugec kemebesande, imocngo ngereeude.
MAT.5.32	Neng ine yofi edengunuduae, enemango serofaka mi ammanu ngic mongngo ye waude, ye serongac anudeac ammiude. Nga ngicngo ifi anu enemango eweenenggac sing ferahema kefude. Amma ngic ye ngac wawaya meude, ye eweenenggac sing ferahema serofaka anude.
MAT.5.34	Neng ine yofi edengunuduae, ngeni yoacngina seriudeac wiac mong kpacma mi deseribisia. Kurumeng imoc Anutuac amatatac, imocac ngeni kurumeng kpacma yoacngina mi deseribisia. 
MAT.5.35	Nga bangec, imoc Anutuac fetec, imocac ngeni yoacngina deserigecdeac bangec mi kpacbisia. Nga ngeni Yerusaleng imoc ifingoc deserima mi kpacbisia nocac imoc Ngictautoa, yeac taong. 
MAT.5.36	Nga ge orucdzoga mocgubisic kongac kongac me dzadzu dzadzu menadeacsoc mi annecac orucga kpacma dedeseri dede, imoc ifingoc wabesena. 
MAT.5.37	Ngeni yoacngina sasawa yofisac debisia, ‘Fora imoc fora nga kpac imoc kpac. Yoacngina yomoc ferahema torokpema degecde, imoc mangana mingina yearunac hade.’
MAT.5.39	Neng ine yofi edengunuduae, ngicngac mangana angemmegec ngeni turunga mong mi merengyemmebisia. Mongngo munggungga foiu kpeudeu geng munggungga kanau ifingoc sinemibesena. 
MAT.5.40	Nga mongngo yoacfu faigubesonga ngakpiga mana meudeu ge ngakpiga witiau ifingoc wamibesena. 
MAT.5.41	Nga mongngo igocguma sing kiromita mocgu yegoc kennadeac edeguudeu geng kiromita yohockang yegoc kembesena.
MAT.5.42	Nga ngic mongngo wiac mong minadeac kpesigenu ge imoc mibesena. Nga mongngo gearunac wiac monggac turung ambesonga dema kpesigenu wiacga mi segerebesena.
MAT.5.44	Neng ine yofi edengunuduae, ngeni ngabafocngina heresongogoc hoangyunubisia amma ngicngac ngunukporac angemmeandae, yeneac numubisia. 
MAT.5.45	Ngeni ifi amma Mangngina kurumennu kecde, yeac nambaracfora kecgecde. Ye wenaha uayoac miu imocngo ngic gombunga mangana yeneac amma ereude. Nga ye ngic dindingac nga ngic faka dindingac mi angandae, yeni momocngoc kia yemmeude. 
MAT.5.46	Nga ngicngac yeneng ngeni heresongogoc hoangngunugec ngeneng yeni heresongogoc hoangyunugecdeu faka imocac buma mong mi fingerude, kpac. Takesimeme ngic yeneng imoc ifingoc angandae. 
MAT.5.47	Ngeni dacmunafocngina yeneac edoc bedoc ayemmegecdeu imoc faka engena kpac. Bangec monnunac ngicngac Anutu mi negemmidae, yeni ifingoc imoc angandae. 
MAT.5.48	Imocac amma ngeni yofi ambisia, kurumeng Mangngina ye dindingac kecde nga ngeni ifingoc ye isoc dindingac kecbisia.”
MAT.6.2	Imocac ngicngac makpekpea ubangerecac wiac yemmenec, imohai ngicngac yeneng trampet udumengtoayagoc geac amma fifigecdeac mi edeyunubesena. Ngic ikoha goa yeni kpekpeturang amau me singtoau ngicngac yeneng dengereyunugecdeac ifi angandae. Ni fora edengunuduae, ngic ifia yeni bungngina hafoangoc bic megec. 
MAT.6.3	Ge ngicngac makpekpea ubangerecac wiac mong yemmenade, imohai ine marifoigango wiac anu kanagango imoc mi negembeso. 
MAT.6.4	Ge ifi amma ubangerecac wiac mong yemmenade, imocngo sufu sufuu femanu Manggac wiac sufu sufuu hengande, yennoc buma genude.
MAT.6.6	Ge numubesonga dema, imohai ine amaga mana kapiau emma naguga heima Manggac sufu sufuu kecde, ye numumibesena. Ifi anna Manggac faka sufu sufuu hennegeng angande, yeng buma genude. 
MAT.6.7	Nga ngeneng numubeso dema, bangec monnunac ngicngac Anutu mi negemmidae, yeneng numuandae, ngeneng ifi isoc mi numubisia, kpac. Yeni nunumu herea negengisinga kpac eng numuandae. Amma yoacngina homac osokecdaeac amma negenggec nunumunginango foragoc anude. 
MAT.6.8	Imocac ngeni yeni isoc mi ambisia. Ngeni mi numumimagec Mangngina yeng ngeni noc wiacac kpedadanggeandae, imoc bic negenude.
MAT.6.9	Ifi anu ngeni yofi numubisia, ‘Kurumeng Mannina, geac kpac kpetiac febeso. 
MAT.6.10	Nga eucererengga hanemmebeso. Kurumennu geac songo nga negen negeng modacgec fede, siriha imocngoc bangecfu nenearu fingecbeso. 
MAT.6.11	Ge yaguc yaka socnina nemmena. 
MAT.6.12	Nga neni ngic yeneac kopocsic waandimbe, siriha ifingoc kopocsicninaac turunga wanemmena. 
MAT.6.13	Ge faitobannu mi fainununa nga manganaunac mesinunubesena.’
MAT.6.15	Amma ngeni ngic yeneac kopocsic mi wagecdeu ine Kurumeng Mangnginango ngeneac kopocsic ifingoc mi waude.
MAT.6.17	Ge yakasege kecma orucga kerec nadzicmima kicmesuga dzuacbesena. 
MAT.6.18	Ifi anna ngic yeneng ge yakasege kecnec, imoc mi negentegecmagec Manggac mi hengena kecde, yengsac negenude. Amma Manggac angammemega sufu sufuu hengkecde, yengsac buma genude.
MAT.6.20	Ngeni dzofinacngina kurumennu mekpedzuc ambisia. Imohai dzaukpadzadzangngo wiacngina mi kirecgeude nga wiacngina hufengngo mi meude amma hamangecngic yeneng imohai naric mi hetackema wiac megecde. 
MAT.6.21	Ge dzofinacga fede, imohai songoga ifingoc feude.
MAT.6.22	Kicga imoc sebigaac kifa nga kicgango gombunga feudeu sebiga sasawa mekperagidarude. 
MAT.6.23	Nga ge kickerec me kicmangang me kicgango manganeudeu ine sebiga sasawa kundung kpeude. Nga kperagi gearu fede, imocngo kundung kpeudeu kundungtoa yombong fingecgenude.
MAT.6.24	Ngic mongngo ngic kuneng yohockang yereac kingang naric mi kpekefude, kpac. Ye monggac songo negemma mong ngadeheude me monggaru kpeketahema mong waude. Ngeni naso socfungoc Anutu nga dzofinac yereac kingang naric mi kpegecde.
MAT.6.26	Ngeni sawau neng yenenggec. Yeni heikpenec me netohong mong mi angkecgec Mangngina kurumennu kecde, yeng yaka eng yemmeude. Nga ngeni isinggema negembisia, ngeneng Anutuac kicfu neng yeneac engena andae. 
MAT.6.27	Nga ngenearunac mongngo dewaidzoc amma kefu imocngo kekecnasoya kapianec monggoc naric mi mehereeude, kpac. 
MAT.6.28	Anu ngeni nocac negengyohoc amma yofi deandae, ‘Neni noc wamba mema mekecni?’ Ngeni dzaring amasobennu eng tohoandae yenembisia. Yeni witic mi yumuma uatoa mi mema sifu yadiandae. 
MAT.6.29	Nga ngictau Salomo ye warac wamba kibia gombunga gombunga heikefec, yeac kibikperagitoayango ine dzaring yeneac kibi kereng kereng mi feraheec, imoc edengunuduae. 
MAT.6.30	Nga dzaring amasobennu eng tohoande, imoc yagucacsac fingeru wereckengau herecgema gerecfu ukugecde. Nga Anutungo dzaringtehec ifia wamba heiyemmeudeu ye ifingoc ngicngac ngeni negen negensingngina kapia fede, ngeni ngakpi kporucngina torokpeu torokpe ngemmeude.
MAT.6.31	Imocac amma ngeni dewaidzoc amma yofi mi debisia, ‘Neni noc nenedoku nenide me noc wamba heinide?’ 
MAT.6.32	Bangec monnunac ngicngac Anutu mi negemmidae, yeneng imoc sasawa megecdeac negen negengngina imohai faigec fekecde. Nga Kurumeng Mangnginango ngeni wiac sasawa kpedadanggeandae, imoc bic negenude. 
MAT.6.33	Imocac ngeni warac warac yombong Anutuac eucerereng nga yeac faka dindingac meficgegecdeac uatoa mebisia. Ngeni ifi anggec yeng wiac sasawa imocnoc ifingoc torokpeu torokpe ngemmeude. 
MAT.6.34	Ifi anu ngeni wereckenuac dema negengyohoc mong mi ambisia. Wereckenu ye yengenaoc negengyohoc angemeude. Uameme tembuc tembuc ye yengenaoc ebihaac sirihau ebiha mebeso, imoc soha ande.”
MAT.7.2	Imoc yofiac, ngeni ngic isingyunuma yoacngina desiandae, siriha ifiangoc yeneng isingngunuma ngeneac yoacngina desigecde. Nga ngeni wiac kpetea isinggema imocacsoc ngicngac wiac yemmeandae, yeni siriha ifiangoc kpetea isinggema turung kpoungemmegecde. 
MAT.7.3	Ge ogogaac kicfu gocbisic tacde, imoc hengannec amma geangga kicfu ine ic kebanga fede, imoc mi hentegecnec, faka ifia imocngo mi ngereede. 
MAT.7.4	Geangga kicfu ic kebanga femanu ogogaac deannec, ‘Naric negemmana kicgau goc tacde, imoc meickeba.’ 
MAT.7.5	Ikocngic, ge geangga kicfu ic kebanga fede, imoc meickemaguc ogogaac kicfu gocbisic tacde, imoc naric hentegecma meickenade.
MAT.7.6	Ngeni wiac mong kpetiac dedea, imoc kasi mi yemmebisia nga kubungina imoc berec yenearu mi ukubisia. Kasi yeneng dzigenema nginibauac nga berec yeni imoc haninginango tidzamebauac.
MAT.7.8	Ngic mong ye numukecde, yeng wiac meude nga hofockecdengo wiac meficgeude amma naguu heikecde, yeac nagu witimigecde.
MAT.7.9	Ngenearunac ngic mong medahango yakaac kpesimiu yeng hoc naric mi miude. 
MAT.7.10	Me kondungyanggac kpesimiu boidzoc mangana naric mi miude. 
MAT.7.11	Ngeni ngic fakangina manganagocngo sifu nambaracfocngina ubangerecac wiac gombunga yemmegecdeac negentegecdae. Imocac ngeni yofi negembisia, Kurumeng Mangnginango ngeneac faka gombunga imoc homac ferahaude. Ngeni yearu wiac monggac kpesigec yeng wiac gombunga torokpeu torokpe ngemmeude.
MAT.7.13	Ngeni nagu kapiau emma kengkecbisia. Imoc yofiac, manganaac sing imocac naguya kuneng nga sing imoc singtoa amma ngicngac homacngo sing imoc modacma kengkecgec kecma kpetotieyunugecde. 
MAT.7.14	Nga kekecac sing imocac naguya kapia nga sing imoc fofonga anu ngicngac efeanecngosac imohai kengkecma kekec fora meficgegecde.
MAT.7.16	Nga forangina fingectegeru, ngeni imoc hemma negengyemmegecde. Ngic yeni kemma witic waeyagoc, imohacnac waing fora naric mi mesigecde. Amma fareng nga gberafecfunac fig fora naric mi megecde, imoc negendae. 
MAT.7.17	Nga ic gombunga sasawa, yenearunac fora gombunga fingerude nga ic manganaunac ine fora mangana fingerude. 
MAT.7.18	Nga ic gombunga imohacnac fora mangana fingec fingec mi fede. Nga ic manganaunac fora gombunga naric mi fingerude. 
MAT.7.19	Ic mong foraya gombunga mi fingerudeu imoc kperecgema gerecfu ukugecde. 
MAT.7.20	Ifi anu ngeni profete ikoha yeneac forangina hemma naric negentegecyunugecde.
MAT.7.22	Nga naso imohai ngicngac homacngo edenugecde, ‘Kebu, Kebu, neni geac kpacfu profeteyoac deing amma hadehade nga yafing kporacyunuing amma faka kuhagoc homac meing, ge imoc sifu negennec.’ 
MAT.7.23	Ifi degec yofi yombong edeyunubade, ‘Ni ngeni mi negengngunuduae. Dedeseriyoac kpekpengic, ngeni neac kicfunac meickegec.’
MAT.7.24	Ngic mong ye yoacna yomoc negemma tofohoande, yeng ngic irec ireckea nga ngic amea peperandzi witiau meec, ye isoc. 
MAT.7.25	Ye ameaac hania peperandzi witiau nanecac serima taru kiafirangtoa kpeu tungbaungngo hama ama imoc naric mi kpembarackeude. 
MAT.7.26	Nga mong ye yoacna yomoc negemma mi tofohoude, yeng ine ngic negen negenga kpac nga ngic amea sangiu meec, ye isoc. 
MAT.7.27	Kia kpeu tungbaung nga firangtoa kpema ama imoc kpembarackema medidinggeu makpeude.”
MAT.7.28	Yesungo yoac yomoc deu wisickeu ngicngac habutoa yeneng kpoukpouyaac amma kerectegec anggec. 
MAT.7.29	Nocac yeng mitiac negen negengngic yeneac dede isoc mi deec, kpac. Ye ngic uakibi mekecde, yeac siricfu kpoukpou ua kuhagoc meec.
MAT.8.1	Yesungo tikiunac mamanu habutoa kuneng yombongngo ye modacgec. 
MAT.8.2	Modacmagec ngic mong kukuseriagocngo hama fafoc heimima deec, “Kebu, ge negenna naric anu medzuacnubang.”
MAT.8.3	Ifi deu Yesungo maria sinema ngic kpeserema yofi edeec, “Ge ngereenadeac songona fede.” Deu imohaingoc sebia ngereeu hafeia kpac anec. 
MAT.8.4	Nga Yesungo yofi edema deraheec, “Ge sebigau faka fingecdac, imocac ngic mong mi edebesena. Ge womonggareng yearu kemma sebiga edzahena. Edzahema Mosengo seseac deec, imoc modacma imocac sirihau faina yeneng sesega imoc hemma negentegecgecde.”
MAT.8.5	Anu Yesungo Kafanaung taonnu emmanu wasaigareng mongngo hama meficgeudeac desambic amma deec,
MAT.8.6	“Kunenna, enac tofoc tofoho medacna ye hanimaria homemea amma ye amau kpendzengtoa kpema fema kecde.” 
MAT.8.7	Ifi deu Yesungo yofi edeec, “Ni naric hama mengerebade.” 
MAT.8.8	Ifi deu wasai garengngo yoac yofi meremmiec, “Kunenna, ni noc gombunnaac amawarocnau erenade. Ge yoacgangosac dena enac tofoc tofoho medacna ngereeude. 
MAT.8.9	Imoc yofi, ni ngic kucnginagoc yeneac bageu kecduae. Nga neac bageu wasaifocna kecdae. Yenearunac monggac kenna deba ye kenude. Ni yenearunac monggac hana deba haude. Nga wanacngicnaac ua yomoc mena deba ye imoc meude.”
MAT.8.10	Ifi deu Yesungo imoc negemma kerectegec amma ngicngac modacgec, yeni yofi edeyunuec, “Foracngoc, Israe bangecfu ngicngac negen negensingngina seria yofia mong mi henai, imoc yeac henduae. 
MAT.8.11	Imocac yofi edengunuduae, ngic homacngo wenac ere ereaunac nga wenac keme kemeaunac hama Abrahang nga Isaka amma Yakobo yenigoc kurumenggac eucererennu yenahafoc tacma neneyaka negecde. 
MAT.8.12	Nga Anutungo warac warac yengena eucererenggac areng deec, yeni ine ngadeau kundunnu ukuyunugec kemegecde. Kemema ihai kiacma enacngina kisaranggema kecbesandae.”
MAT.8.13	Ifi dema wasaigareng yofi edeec, “Ge kenna, negensinggenecmoc, imoc fora fingecgenude.” Anu wenac naso imohaingoc enac tofoc tofoho medaha ngereec.
MAT.8.14	Anu Yesungo Petoroac amau emma Petoro sefenango sebigerec ammiu feu henec. 
MAT.8.15	Hemma mariau mema kpesereu sefena hafeia kpac anu yacma yenenggareng ayemmeec.
MAT.8.16	Marai anu imohaingoc ngicngac yeneng ngicngac hadehade nga yafinggoc homac Yesuaru meyunuu hagec. Hagec, yeng yoac dema asu mangana kporacyunuma hafeinginagoc sasawa mengereyunuec. 
MAT.8.17	Profete Yesaiango warac yofi deec, “Yeng nenang kucmamanina meickema hafeinina atickeec.” imoc imohai fora fingerec.
MAT.8.18	Ngicngac habutoango Yesu oronggegec ye ifi yenemma medacfora edeyunuec, “Nenang dzohong noboc kenni.” 
MAT.8.19	Ifi demanu mitiac negen negengngic mongngo hama edeec, “Kpoukpou, ge ihai me ihai kennadesoc ni modacguma gegoc kembadeac negenduae.” 
MAT.8.20	Ifi deu Yesungo yofi deec, “Katekasi yeni bangec manau fefenginagoc nga sawau neng yeni faecnginagoc nga ngicac Medacngo ine kparicganga kpac, ifi kecde.” 
MAT.8.21	Deu medacfora yenearunac mongngo deec, “Kebu, negennemmana kemma manna tonggomaguc modacgubade.” 
MAT.8.22	Ifi deu Yesungo ine yofi edeec, “Ge homemea wayununa yeni yenaocngoc tonggoemegec. Nga geng ine ni modacnuna.”
MAT.8.23	Yesungo gombau enu medacfora yenahafoc gombau emma kenggec. 
MAT.8.24	Kemmagec firang kucgoc kpeu siritembongngo gomba feraheu kemebesonga anec nga Yesungo ine gau feec. 
MAT.8.25	Feu medac yeneng Yesuaru kemma midima degec, “Kebu ge onggonnununa, neni kemebeso andimbe.” 
MAT.8.26	Ifi degec yeng yofi edeyunuec, “Ngeni negen negensingngina kapianecsac fede, ngeni kengec mi ambisia.” Ifi dema firang nga dzohong kpetariyemeru firang kpac anu dzohong ye ning kpema eng feec. 
MAT.8.27	Feu ngic yeni kerectegec amma kpesiemegec, “Ye noc ngic? Firang nga dzohongtoa yereng yeac enara tofohodape.”
MAT.8.28	Anu yeni dzohong noboc gadarangic, yeneac bangecfu kensikemagec ngic yohockang hadehadengiragocngo kicsereunac haoc. Yeri wasai yombong, imocac ngicngac yeni imohacsing susuferecge mi angkecgec. 
MAT.8.29	Nga yeri ihai namma kpacma deoc, “Anutuac Medac, neneac wiac imoc geac mi ande. Nasonina mi hamanu ge kpendzeng monnu mi fainunubesena.”
MAT.8.30	Anu edibigeng berechabu mong kuneng yeni surukpema kecmagec 
MAT.8.31	hadehade yeneng yofi dema Yesu desambic ammigec, “Ge kporacnununade isoc, berechabu yenearu suenununa kemebisina.” 
MAT.8.32	Ifi degec yeng yofi edeyunuec, “Ngeni meickegec.” Deu yeni meickema erema berechabu yenearu kemegec berec yeni hafoangoc fagannunac nedzima dzohonnu kemema doku nema homedacgec. 
MAT.8.33	Homegec berecgareng yeneng kengec worama taonnu kemma faka imocac siduc sasawa ayemmegec. Ayemmedacma ngic hadehadengiragoc yerearu faka fingerec, imocac ifingoc edeyunugec. 
MAT.8.34	Edeyunugec taong imocac ngicngac sasawango Yesu meficgegecdeac kemma hemma amabangecngina waudeac edegec.
MAT.9.2	Kensikeu yeni ngic mong hanimaria homemea dzakeu faima tofohoma hagec. Hagec Yesungo negen negensingngina hemma ngic puringa yofi edeec, “Medacna, ge ubaga ngereeu, kopocsicga imoc bic wawaya.” 
MAT.9.3	Ifi deu mitiac negen negengngic goa yenaocngoc negensigec, “Ngic yomoc ye Anutu emmide.” 
MAT.9.4	Ifi negenggec Yesungo negen negengngina hemma yofi deec, “Ngeni ubanginau negen negeng mangana mi negensigec. 
MAT.9.5	Yoac damocngo efea ande, ‘Kopocsicga bic wawaya ande.’ ifi debesonga me ‘Ge yacma kenna.’ 
MAT.9.6	Ngicac Medac ye bangecfu kopocsic wawaac uayoac nga kuc femide. Nga ngeni imoc negenggecdeac amma yoac yomoc deduae.” Ifi dema ngicpuring yofi edeec, “Ge yacma dzakega mema amagau kenna.” 
MAT.9.7	Ifi deu ngic ye yacma ameau kenec. 
MAT.9.8	Kenu ngicngac habutoa nanggec, yeneng imoc hemma kerectegec amma kengecyunuec. Anutungo uayoac kuhagoc ifia ngicngac yemmeec, yeni imoc hemma Anutu dengeregec.
MAT.9.9	Yesungo imohacnac ferecge kemma takesimemengic mong kpara Mataio, ye takesimeme amau taru hemma yofi edeec, “Ge hama modacnuna.” Ifi deu yacma modarec. 
MAT.9.10	Anu Yesungo Mataioac amau emma yaka netacmanu takesimeme nga manganameme ngic homacngo hama Yesu nga medacfora yenigoc tacma yaka yenahafoc negec. 
MAT.9.11	Nema tacgec farisaio yeneng imoc hemma Yesuac medacfora kpesiyemmegec, “Kpoukpoungina ye nocac manganameme ngic nga takesimeme yenigoc tacma yaka nede?” 
MAT.9.12	Ifi degec Yesungo imoc negemma yofi edeyunuec, “Ngicngac kuchafeingina kpac kecdae, yeni dotaac mi ayemmeande. Hafeinginagoc, yeneng ine dotaac ayemmeude. 
MAT.9.13	Ngeni kemma yoac yofi fede, imocac negen negeng megec,
MAT.9.13	‘Ni sesegerec meandae, imocac mi anende. Ngicngac wosoefac angemeandae, imocac anende.’ 
MAT.9.13	Imoc yofiac, ni ngic dindingac kpacyunubadeac mi mayai, kpac. Ni ine ngicngac kopocsicnginagoc kpacyunubadeac mayai.”
MAT.9.15	Ifi degec Yesungo yofi edeyunuec, “Memeturanggac ngicngo ogofora yenigoc kecmanu yeni ubahodung naric mi anggecde, kpac. Nga kecma naso monnu memeturanggac ngic yenearunac meickegecde, naso imohai ine yakasege anggecde. 
MAT.9.16	Ngac mong ye ngakpi eseau kporucsusuc gboria mong faima mi kpebiude, kpac. Ye gboria ifi faiudeu gboriango esea taiu dzamema titingtoa fingerude. 
MAT.9.17	Nga ngic mongngo waing gboria bokong yangseberango memea eseau mi kpeu kemeude, kpac. Ifi anudeu waing gboriango bokong esea imoc tindziru manganeu dokuya maude. Imocac waing gboriango bokong gboriau kpegec yerahafoc naric tarecde.”
MAT.9.18	Yesungo yoac imoc edeyunuma tacmanu gareng mongngo yearu hama fafoc heima eweheiheigoc edeec, “Ni naroanna yaguc homedac. Geng hama mariga witiau faina gboriude.” 
MAT.9.19	Ifi deu Yesungo yacma kenu medacfora ifingoc yenahafoc modacma kenggec. 
MAT.9.20+MAT.9.21	Kemmagec ngac mongngo ngadenginau modacyunuma kenec. Ye kifa 12 sacherec kefecac amma hama negenec, “Ni Yesuac ngakpiasac kpeserebadeu ngerec ngeree meficgebade.” ifi negemma ngakpihereha susiaac witiha kpesereec. 
MAT.9.22	Kpesereu Yesungo dzigene hemma yofi edeec, “Ngac, ge ubaga ngereeu. Negen negensinggango mengeregudac.” Ifi demanu ngac ye imohaingoc ngereec.
MAT.9.23	Anu Yesungo kemma garenggac amau kensikema emma kungac fifi fifi areng amma ngicngac habutoa kpeborongngina negemma yofi 
MAT.9.24	edeyunuec, “Ngeni yomohacnac meickegec. Naroang ye mi homedac, ye gau fede.” Ifi deu yeni deendema ammima dzomoremigec. 
MAT.9.25	Dzomoremima meickema mamagec, Yesungo naroang feec, ihai emma naroanggac mariau mema miaru gborima yarec. 
MAT.9.26	Yaru siduc imocngo bangec imoc sokodarec.
MAT.9.28	Ye amau emmanu kicpisic yohockang yereng yearu kenec yeng yofi kpesiyemerec, “Neng faka ifia mebadeacsoc anduae, ngeri imoc negensinggedape me?” Ifi deu yereng deoc, “Oc Kebu, imoc negensinggedipe.” 
MAT.9.29	Ifi deec kicngira kpeserema yofi deec, “Negen negensingngiraac fora fingecngemeru.” 
MAT.9.30	Ifi deu kicngira tegerec. Tegeru wiac fingecyemerec, imoc ngic mong mi edeecdeac dederac ayecmeec. 
MAT.9.31	Nga yereng ine kemma siduha imoc deyadiec amasoc negendacgec.
MAT.9.32	Anu yeri kemmaec ngicngac yeni ngic mong yoara kpac nga hadehadeagoc Yesuaru mehagec. 
MAT.9.33	Mehagec yeng hadehade kporacmiu ngic ye yoac deec. Deu ngicngac habutoango imoc hemma kerectegec amma degec, “Israe bangecfu faka ifia warac mong mi fingeru hening.” 
MAT.9.34	Ifi degec ine farisaio yeneng degec, “Ye hadehade yeneac ngictaunginaac kucfu hadehade kporacyunuma kecde.”
MAT.9.36	Nga habutoa yeni demadzac nga kucmama amma rama garengngina kpac, ifi isoc kecgec. Imocac amma Yesungo yenemma ubea manganeu 
MAT.9.37	medacfora yofi edeyunuec, “Semeng fora homacngoc kpauedac fede nga uangic ine efeanecsac kecdae. 
MAT.9.38	Imocac amma ngeni Kebu, semeng mingina numumima yofi edebisia, ‘Ge uangic sueyununa yeneng kemma foraga mekpedzuc ambisia.’ ”
MAT.10.2	Aposoro 12, yeneac kpacngina yofi, Simong kpara mong Petoro nga munea Anderea amma Sebedaioac medachora Yakobo nga munea Yohane. 
MAT.10.3	Firipo nga Batoromaio nga Toma amma takesimemengic Mataio, Yakobo Arifaioac medac nga Tadaio 
MAT.10.4	Amma Simong Kananaio amma Yuda Kariotonac. Ngic yeng kecma Yesu kerereu megec.
MAT.10.5	Yesungo medacfora 12 imocnoc sueyunuma yoac yofi dema edeyunuec, “Ngeni bangec monnunac ngicngac Anutu mi negemmidae, yeneac bangecfu nga samariangic yeneac taonnu mi kembisia, kpac. 
MAT.10.6	Israehabuu ngicngac rama sufu sufuya, ifi isoc kecdae, ngeni yenearu kembisia. 
MAT.10.7	Ngeni kemma yofi dekperagiyemmebisia, kurumenggac eucerereng imoc bic mewegenengunude. 
MAT.10.8	Ifi dekperagiyemmemma ngicngac hafeigoc mengereyunuma homemea megboriyunubisia nga kukuserigoc sebingina ngereeudeac mengereyunuma hadehade nga yafing kporacyunubisia. Ni kuc imoc ubangerecac nga buma kpac ngemmedua, imocac amma ngeni ubangerecac nga buma kpac memefic imoc yemmebisia.
MAT.10.10	Ngicngac yeneng ua mekecmagec ua imocngo yakangina meficgebeso, faka imoc ngereeude. Imocac ngeni singgac hie me ngakpi yohockang me hanitabe me yasu mong mi mekembisia. 
MAT.10.11	Amma taong me amabangec monnu kenggecde, ngeni imohai ngic mong yegoc tacgecdeac siric ande, ye meficgebisia. Meficgema yegoc tacyac anggec wisickeu faima kembisia. 
MAT.10.12	Ngeni ama imohai emma wenacngerec ruaeyoacgoc debisia. 
MAT.10.13	Ifi degec ama imoc ruae naric meudeac siriha anudeu, ruaengo ama imohai hama feude. Nga ama imoc ye ruaea naric mi meudeac siriha anudeu ruae imocngo ngenanggaru monggoc dzigenengemmeude. 
MAT.10.14	Nga mongngo mi hoangngunuma yoacngina mi negenudeu ngeneng ama me taong imoc wama haninginaunac yube kpegec mau kembisia. 
MAT.10.15	Foracngoc, kecma ising ising nasotoau taong imocac ngicngac yeneac ebicngo Sodong nga Gomora taong, yereac ebic ferahebesande, imoc edengunuduae.
MAT.10.17	Ngeni ngic yeneac negentegecma kecbisia. Yeni yoacfu faingunugecde nga kpekpeturang amanginau dzikacngo ebiria ngunugecde. 
MAT.10.18	Nga ngicngac yeni neac amma mengunuma kemma gawana nga ngictau yeneac kicfu faingunugecde. Ifi anggec ngeneng yeni nga bangec monnunac ngicngac Anutu mi negemmidae, ngic imoc momoc siduc gombung dekperagiyemmebisia. 
MAT.10.19	Nga ngicngac yeneac kicfu faingunugec yoacfu nanggecde, imohai ngeni noc yoac degecde me dafi degecde, imocac negengyohoc mong mi ambisia. Kebungo naso imohainoc yoac ngemmeu ngeni imoc debisia. 
MAT.10.20	Ngeni naso imohai ngenaoc yoac mi degecde, kpac. Mangnginaac Asungo yoac enacnginau faiu imoc degecde.
MAT.10.22	Nga neac kpacac amma ngicngac sasawa yeneng ubango ukungunugecde. Nga ngic mong ye seserigoc kecmanu nasotoa haude, yeng komoc kpebesande. 
MAT.10.23	Ngeni taong monnu kecgec ngicngac yeneng ngunukporac angemmegec ngeni taong imoc wama worama monnu kembisia. Foracngoc, ngeni Israe bangecfu taong sasawa fekende, ihai uana mi mesimagec Ngicac Medacngo haude.
MAT.10.25	Negen negeng medac ye kpoukpouyaac siric isoc ambeso nga wanacngic ye minginaac siric isoc ambeso, imocngo naric anude. Nga amaac enara yeac Bedzeburu demigec isoc amafora ngenearu kpac ifia mangana monggoc kpacngunugecde.
MAT.10.27	Ni tofocnac nasou yoac edengunuduae, ngeni imoc kperagiau debisia. Nga sangicfu kedzacnginau dedea, ngeni ama witiau namma imoc deyadigec negendacbisia. 
MAT.10.28	Ngicngac yeni sebingina kpehomema ubaongangina naric mi kpehomegecde, ngeni yeneac mi kengecngunubeso. Anutungo sebi nga ubaonga yerahafoc hofeu memanganeude, ngeni yeac ine damungunubeso. 
MAT.10.29	Ngicngac yeni nengbisic yohockang faigec toea mocgu sacsacngo bummeandae. Nga neng yenearunac mongngo bangecfu makpeu Mangnginango imoc bic negenude. 
MAT.10.30	Nga ngeneac orucdzonginaac kpete, imoc ifingoc osoosodara. 
MAT.10.31	Ngeneng nengbisic homac feracyunudae, imocac amma ngeni mi damungunubeso. 
MAT.10.32	Mong ye ngic yeneac kicfu neac deande, ‘Ni yeac areng.’ Neng yeac ifingoc Manna kurumennu kecde, yeac kicfu yofi debade, ‘Ye neac ngic.’ 
MAT.10.33	Nga mong ye ngic yeneac kicfu neac kpacna busickpeu neng Manna kurumennu kecde, yeac kicfu yeac kpac ifingoc busic kpebade.
MAT.10.34	‘Ye bangecfu ruae meficgeudeac maec.’ ngeni neac ifi mi negembisia, kpac. Ni ruae meficgebadeac mi mayai, ni ine yare meficgebadeac mayai.
MAT.10.35	‘Medac ye mamagoc tohoemeecde nga naroang ye nonggeagoc tohoemeecde. Nga ngac ye erangiagoc tohoemeecde, ifi fingerudeac mayai. 
MAT.10.36	Ngicngac ngic monggac ameau yombong arengfora kecdae, yenennoc ngabafora anggecde.’ 
MAT.10.37	Ngic mong ye nonggomanghora heresongogoc hoangyuruma neac songo mamea negengande, ye neac areng anudeac siric mi anude. Nga mong ye medaha me naroanga heresongogoc hoanggema neac songo mamea negenude, yeng neac areng kefudeac siric mi anude. 
MAT.10.38	Ngic mong ye mariponga tofohoma ni mi modacnuude, yeng neac areng kefudeac siric mi anude. 
MAT.10.39	Mong ye yengena kekeha meficgema segerede, ye kekeha sufumiude. Nga mong ye neac amma kekeha wade, ye kekeha meficgeude.
MAT.10.41	Nga ngic mong ye profete mong hemma ngic imoc ye profete kecde, ifi negemma ye heitaiude, yeng profeteac bung meude. Amma mongngo ngic ye dindingac kecdeac amma ngic imoc heitaiude, ye ngicngac dindingac yeneac bung meude. 
MAT.10.42	Mongngo medac kapia mong hemma neac medac andeac negemma doku nomang kpakenecfu kpemiu neudeu yeng kecma bumaac mi obohoude nga obohobesande, imoc fora yombong.”
MAT.11.1	Yesungo medacfora 12 dederecge ayemmedaru wisickeu amabangec imoc waec. Wama taongnginau siduc gombung edekpou ayemmeudeac kenec.
MAT.11.2	Anu Yohanengo witicamau tacma Kristongo ua meec, siduc imoc negemma medacfora yearu sueyunuu kemma 
MAT.11.3	kpesimigec, “Ngic hanemmeudeac dedea, imoc ge me neni monggac tomai kecbisina?” 
MAT.11.4	Ifi degec yeng yofi deec, “Ngeni kemma wiac hennegeng andae, imocac siduc Yohane ammibisia. 
MAT.11.5	Ngicngac kicpisic yeni kicfifi andae nga hanimangang yeni sing kengkecdae amma ngicngac kukuseringinagoc yeni sebingina ngereeu kecdae. Kedzacfong yeneng yoac negemma kecdae nga homemea yeneng gborima kecdae amma ngic makpekpea yeneng siduc gombung negengkecdae. 
MAT.11.6	Nga ngic mong ye neac negemma herea mi buude, ye kenehagoc.”
MAT.11.7	Anu Yohaneac medacfora yeni kemmagec Yesungo yeac haniaya dekperagima habutoa yofi edeyunuec, “Ngeni bangec kisiu noc wiac henggecdeac kenggec? Komba mong firangngo kpeu kockpac ande, ngeni imoc henggecdeac kenggec me? 
MAT.11.8	Imoc kpac. Imocac noc wiac hembesonga kenggec? Ngic mong wambaya kibiagoc me? Negenggec, ngic wambangina kibia gombunga heiandae, yeni ngictau yeneac amau kecandae. 
MAT.11.9	Ngeni profete mong hembesonga kenggec me? Yennoc profete goa sasawa feracyunude, ifi deduae. 
MAT.11.10	Yeacnoc yofi oho ohoya fede,
MAT.11.10	‘Negenggec, ni enacdedena sueba yeng waraigemma singga mengere anudeac habesande.’ 
MAT.11.11	Foracngoc, ngic ngacfunac fingecgec, yenearunac mongngo Yohane dokunadzic naric mi ferahaec, kpac. Nga kurumeng eucererenggac manau mamea kecde,
MAT.11.12	Nga Yohane dokunadzicngo uaya hanaheecfunac erekecma yaguc ande, ngicngac yeni kurumenggac eucerereng mebesonga ua serima meandae. 
MAT.11.13	Profete sasawa nga Moseac dedeseriyoac, imoc yeni kpefingyoac deerekecmagec Yohanearu hasikede. 
MAT.11.14	Nga ngeni yoac yomoc hoanggebeso negengandae isoc yofi deduae, Eriango haudeac degec, imoc yenoc. 
MAT.11.15	Kedzahagoc yeng yoac yomoc negembeso.
MAT.11.16	Nga areng yofinenggac kecdae, yeni fakangina yofi. Nambarac yeni sobennu tacma ogofocngina yeneac kpacandae, 
MAT.11.17	‘Neni kungac fifini ngeni ine yegec mi fededau nga ubahodung yegec heini ngeni mong mi kiacdau.’ 
MAT.11.18	Yohanengo hama nenedoku mi neu yeni hemma degec, ‘Ye yafingagoc.’ 
MAT.11.19	Nga Ngicac Medacngo hama nenedoku neu hemma deandae, ‘Henggec, ye nenedoku efea mi nekecde nga ye takesimeme ngic nga manganameme ngic yeneac ogongina.’ Anutuac negen negentegec, imoc gombunga ande, imoc uayango dede.”
MAT.11.20	Yesungo guruama goau faka kuhagoc homac meu ngicngac homacngo hemma ubamereng mi anggecac ye dehou ayemmema yofi edeyunuec, 
MAT.11.21	“Koradzing nga Besaida ngicngac, ngeni sowecnginagoc. Ngenearu kucfaka homac bic fingerec, kucfaka ifia Tiro nga Sidong taonnu fingecbac dede ngicngac yeni kopocsicnginaac amma ubamanganggac wamba bic heima hama nadzicma ubamereng ambau. 
MAT.11.22	Ni edengunuba, ising ising nasotoau Anutungo Tiro nga Sidong areng yeneac ubamangang negemma turunga efeanec yemmeude amma ngeni ine turunga ebiriangoc ngemmebesande. 
MAT.11.23	Nga Kafanaung taong, yeni kurumennu miacgugec ennadeac ifi negengannec, imoc kpac yombong. Yeni homecac amau megu keme kemeac siric annec. Faka kuhagoc gearu fingerec, imocngo Sodong taonnu fingecbac dede Sodong ye naso yofinenggac febacngoc. 
MAT.11.24	Nga edengunuba negenggec, turung kpoukpou nasou Sodonggac areng yeni turunga efeanec ayemmegecde nga ge ine turunga meebirima anggengbesandae.”
MAT.11.26	Oc Manggac, ge imoc hemma ubaga ngereede. 
MAT.11.27	Mannango wiac sasawa nenu neng imoc mekecduae. Nga ngic mongngo Medac naric mi negemmide, Manggacngosac negemmide. Ifi isocngoc mongngo Manggac naric mi negemmide, Medacngosac ine ye negemmide. Amma Medacngo ngicngac meisingyunuma edzacyunuande, yeneng ifingoc Manggac negemmigecde.
MAT.11.29	Ngeni hama tofona miacma tofohoma negen negeng nearunac megec. Ni wosonomang nga memaemema kecduae. Ifi anu ubaonganginango kecnegeng meficgeude. 
MAT.11.30	Neac tofona imoc yumea nga tofo witiau wiac dzegeanduae imoc efea.”
MAT.12.2	Ifi anggec farisaio yeneng imoc hemma edegec, “Henna, medacfocga yeni sabata nasou faka mi angana, imoc andae.” 
MAT.12.3	Ifi degec Yesungo yofi edeyunuec, “Dawidi nga uamedacfora yeni herenginaac homema faka anggec, ngeni imoc osonegeng mi angandae gedang. 
MAT.12.4	Ye Anutuac womonnu emma ic sogong Anutuac sese faifaia, imoc mema uamedacfora yenigoc negec. Faka imoc mi angana nga Dawidi yengena nga uamedacfora yeneng imoc anggec. Womonggareng yeneng imoc naric negecde nga ngictehec yeneng imoc mi nebisia. 
MAT.12.5	Womonggareng yeni ifingoc sabata nasou ua mema sabata tatac faka wama sifu kopocsic mi meficgegecde. Dedeseriyoac mitikibiu fede, ngeni imoc osoma mi negengandae. 
MAT.12.6	Ni yoac yofi edengunuba, wiac yomocngo
MAT.12.7	Nga yoac yofi oho ohoya fede,
MAT.12.7	‘Ngeni wosoefac ayemmedae, imocac anende nga sesegerecac ine mi anende.’ 
MAT.12.7	Ngeni yoac imoc negentegecbau dede ngeni ngic kopocsiha kpac, ye mangana mi demibau. 
MAT.12.8	Ngicac Medac yennoc sabataac Kebu.”
MAT.12.9	Anu ye wama imohacnac kemma kpekpeturang amanginau enec. 
MAT.12.10	Enu ngic mong maria mong homemeango ihaingoc tarec. Taru ngic yeni Yesungo dafi deu negemma yoacfu faigecdeac kpesimigec, “Sabata nasou ngic mengec mengere ua naric mebesonga me kpac?” 
MAT.12.11	Ifi degec yeng yofi edeyunuec, “Ngenearunac mongngo ramaya mong sabata nasou teng monnu kemedac isoc, ye ine bic kemma ramaya taiu ereude. 
MAT.12.12	Nga ngic ngeneng ine wiac engena amma rama feraheyombonggedae. Imocac sabata nasou mengec mengere uaac kpaea mong mi fede.” 
MAT.12.13	Ifi dema ngicac yofi deec, “Ge mariga sinena.” Ifi deu ye maria sineu imohaingoc sorongaima ngereeu maria noboha isoc anec. 
MAT.12.14	Nga farisaio yeni mama kemma adzoroma tacma Yesu kpegecdeac dekiric anggec.
MAT.12.15	Ifi anggec Yesungo negengyemmema imohacnac wama kenec. Kenu ngicngac homacngo modacgec yeng ngicngac hafeinginagoc sasawa mengereyunuec. 
MAT.12.16	Mengereyunuma ngicngac yeni siduha mi deyadigecdeac goroyoac edeyunuec. 
MAT.12.17	Profete Yesaiango kpefinnu yoac bic deec, imoc fora ambeso,
MAT.12.19	Amma ye ngaba mi anude nga ye kucgoc mi arohoude. Ngicngac yeni amasobennu namma yeac yoac udumenga naric mi negenggecde. 
MAT.12.20	Nga yeng komba mong bic manganedac, imoc mi tueude nga kifa mong witiha hosuhagoc, imoc mi mepisickeude. Ifi anu kecma ye desi desi faka dindingac garenggekefu faka imocngo faka mangana feraheude. 
MAT.12.21	Nga bangec monnunac ngicngac Anutu mi negemmidae, yeneng negen negensingngina yeac kpacfu gbedickebesandae.” 
MAT.12.22	Yeni ngic mong hadehadeagoc nga kiwa pisic pisickea amma yoara kpac, ye Yesuaru mema kenggec. Kenggec yeng ngic mengereu yoac dede nga kicfifi anec. 
MAT.12.23	Ifi anu kpebung nandacgec, yeneng imoc hemma kerectegec amma degec, “Ngic imoc ye Dawidiac kisicfunac gedang.” 
MAT.12.24	Ifi degec Farisaio yeneng ine imoc negemma degec, “Hadehade nga yafing kporacde, imoc hadehade nga yafing yeneac ngictau Bedzeburu, yeac kucfu mede.”
MAT.12.25	Ifi degec Yesungo negen negengnginau negemma yofi deec, “Bangec monggac ngicngac yeni ngaba angemema tohogecdeu bangec imoc kisi fingerude. Nga taong me amaareng mong yenaocngoc ngaba angemegecdeu taong me amaareng imoc naric mi fekefude. 
MAT.12.26	Nga Satang yengenaocngoc kporacemeudeu ye tohou habu yohockang anu yeac amabangeha seria naric mi feude. 
MAT.12.27	Neng Bedzeburu yeac kucfu hadehade nga yafing kporacyunubai dede ngeneac medacfocngina yeni ifingoc yeac kucfu hadehade nga yafing kporacyunubau. Ifi anu ngeneac medacfocnginango yoacngina isinggema desigecde. 
MAT.12.28	Nga neng Anutuac Asugoc hadehade nga yafing kporacyunuduaeu imohai Anutuac eucererengngo ngenearu bic hadac kecde.”
MAT.12.29	“Ngic mongngo ngic kuhagoc mong yeac amau naric mi enude nga ye iwaiya sasawa naric mi wangerude, kpac. Ye ngic kuhagoc witickemaguc amea manau emma iwaiya tacde, imoc naric wangerude.”
MAT.12.31	Imocac edengunuba negenggec, ngic mong ye kopocsic hania hania meande amma Anutu demanganeande, yeac kopocsic wawaac sing fede. Nga mongngo Asu demanganeude, yeac kopocsic wawaac sing ine mi fede, kpac. 
MAT.12.32	Anu ngic mong ye Ngicac Medac emmima yoac deude, yeac kopocsic wawaya fede. Nga mong ye Tiri Asu emmima yoac deude, yeac kopocsic wawaac sing mong mi fede, kpac. Imoc naso yofinenggac kecdimbe me naso ngade haude, imohai ifi fekeng kecbesande.”
MAT.12.34	Ngeni boidzocac fingecsaheunac. Nga wiac ubaherenginau wakema fede, imocnoc enacnginango dekperagiude. Ngeni ngic manganango yoac gombunga degecdeacsoc mi ande. 
MAT.12.35	Ngic gombungango ye tohonga gombunga femide, imohacnac wiac gombunga meu maande. Nga ngic manganango tohonga manganaunac wiac mangana meu maande. 
MAT.12.36	Neng yofi edengunuba, ngeni yoacngina sicsauha sasawa deandae, yoac imoc ising ising nasou isinggema foraya degecde. 
MAT.12.37	Yoacgaac siricfu yoacga gombunga desigecde nga yoacgaac siricfu desima mangana degenggecde.”
MAT.12.39	Ifi degec yeng ine yofi edeyunuec, “Naso yomocac ngicngac ngeni mangana nga seroareng amma kucfaka mong henggecdeac kpesiandae. Nga ngeni ine faka kuhagoc mong mi ngemmengemmea, kpac. Profete Yona, yearu kucfaka fingerec, ngeni imocsac henggecde. 
MAT.12.40	Yona ye hadzing nga tofocnac harebec kondungyangtoaac heremanau feec, ifi isocngoc Ngicac Medacngo bangecac heremanau hadzing nga tofocnac harebec feude, ngeni imocsac henggecde. 
MAT.12.41	Anu Niniwe taongtoaac ngic yeni Yonaac dedekperagiyoac negemma ubamereng anggec. Imocac ngicngac yomoc ngeneng ising ising nasou Niniwe ngicngac yenigoc yacma nammagec fakangina isinggema ngeneac mangana dengemmegecde. Anu negenggec, yomocngo
MAT.12.42	Nga Seba bangecac ngactaungo Salomoac negen negentegec meudeac bangec tegiau sautfunac haec. Yeng ising ising nasou ngicngac yomoc ngenigoc yacma nammagec fakangina isinggema ngeneac mangana dengemmeude. Anu negenggec, yomocngo
MAT.12.43	Asu seuhagoc ye ngicfunac erema bangec dokuya kpac, ihai kemma tacnegenudeac tatac hofocma yerecgema kecande. Kecma tatac mong mi meficgema 
MAT.12.44	yengenaocngoc yofi deude, ‘Amana warac tacma wayai, imohai monggoc dzigenema kembadeac negenduae.’ Ifi dema kemma ama imoc henude. Nga imoc bic wangge wanggea nga mengec mengerea amma mingina kpac eng tacde. Taru asu seuhagocngo imoc hemma 
MAT.12.45	monggoc kemma arengfora 7 wangecyunuu hagecde. Arengfora imoc yeneng ye ferahema mangana yombong andae, yeni meyunuma kemma ama imohai emma kecgecde. Ifi anu ngic ye warac mangana kefec, ye imoc ferahema imocac mangana yombong kefude. Nga ngicngac yofinenggac mangana andae, ngenearu faka ifiangoc fingerude.”
MAT.12.46	Yesungo ngicngac yoac edeyunumanu nonggo munafora yeneng hama ngadeau namma yegoc yoac denegeng anggecdeac degec enec.
MAT.12.47	Enu ngic mongngo imoc negemma edeec, “Nonggo munafocga yeni gegoc yoacyoac anggecdeac ngadeau nandae.” 
MAT.12.48	Ifi deu Yesungo ye edeec, “Damoc yeneng neac nonggo munafocna?” 
MAT.12.49	Ifi dema medacfora nanggec, yenearu maria sinema yofi deec, “Ngicngac yomoc yeneng nonggo munafocna. 
MAT.12.50	Imoc yofiac, ngicngac Manna kurumennu kecde, yeac songo nga negen negeng modacma uaya meandae, yenennoc neac nonggonaing nga dacmunafocna.”
MAT.13.1	Uameme imohaingoc Yesungo amaunac mama dzohong tegiau kemma tarec. 
MAT.13.2	Tacmanu habutoa kunengngo yombong yearu kenggec ye gombau emma tacmanu ngicngac habutoango dzohong tegiau nanggec. 
MAT.13.3	Nanggec yeng yoac heima yoac homac edeyunuma yofi deec,
MAT.13.3	“Gbome kpegi kpegingic mongngo gbome kpegiudeac uau kenec.
MAT.13.4	Kemma gbome kpegiu gbome goango mama sinnu heiu neng yeneng hama nedacgec. 
MAT.13.5	Nga goango harongannu heiu ihai bangec efeanec feecac imoc bic nemonggema ereec. 
MAT.13.6	Amma gbome godea homac mi faiecac wenacngo erema kpeu ururuema homeec. 
MAT.13.7	Nga goango haseng manau heima nemonggeu hasengngo yadima gbome heihomeec. 
MAT.13.8	Nga gbome goango bangec gombungau heima fora fingerec. Imohacnac goau 100 fingerec nga goau 60 amma goau 30 fingerec. 
MAT.13.9	Kedzahagoc yeng yoac yomoc negembeso.”
MAT.13.10	Anu medac yeneng yearu kemma kpesimigec, “Ge dafiac yoac heima edeyunuannec?” 
MAT.13.11	Ifi kpesimigec Yesungo yofi merengyemmeec, “Kurumeng eucererenggac negen negeng sufu sufuya, imoc ngeneng negenggecdeac ngemmengemmea. Nga imoc ine yeni mi yemmeyemmea. 
MAT.13.12	Ngic mong wiac goa femide, ye wiac homac monggoc migec mekefude. Nga mong ye wiac mong mi mekecde, yearunac wiacbisic mekecde, imoc ifingoc wangecgecde. 
MAT.13.13	Ngicngac yeni kic fima mi hendae nga kedzac kpema sifu wiac mong mi negentegecgecde. Imocac amma yoac heima edeyunuanduae. 
MAT.13.14	Nga profete Yesaiango yoac deec, imoc yenearu fora fingecde,
MAT.13.14	‘Ngicngac kedzacngo negen negeng, yeni imoc negemma naric mi negentegecgecde. Amma kicngo heheng yeni imoc hemma naric mi hentegecgecde. 
MAT.13.15	Ngicngacareng yomoc yeni herengina tondzera nga kedzacnginango yoac negenggecdeac ebiridae amma kicnginango wiac henggecdeac mepisickegec. Yeni kicnginango wiac mong hembauac nga kedzacnginango negembauac amma negen negengnginango wiac mong negentegecbauac, imoc yeni ubangina dafiu dzigeneu mengereyunubade.’ 
MAT.13.17	Foracngoc, profete nga ngic fakangina dindingac homacngo warac kecgec, yeni wiac ngeni hengandae, imoc hembeso songo negemma sifu mi henggec. Nga ngeni wiac kedzacnginango negengandae, yeni imoc kedzacngo negembeso ayemmeu ifingoc mi negenggec.”
MAT.13.18	“Imocac ngic gbome kpegiec, imocac yoac heiheiac hania deba ngeni negenggec. 
MAT.13.19	Ngic mongngo eucererenggac yoac kedzahango negemma mi negentegeru mangana minginango hama gbome hereau homec homera, imoc bic meickeude. Imoc wit gbomea sinnu heiec, siriha imocacsoc ande. 
MAT.13.20	Nga gbomea harongannu heiec, imoc ngic mongngo eucererenggac yoac negemma songogoc bic hoanggeude, ye isoc. 
MAT.13.21	Hoanggeu imocngo ubeau godo mi mema naso wegenanecsac feude. Nga Anutuac yoacac amma kpendzeng me yunukporacfaka yearu fingeru ye makpeude. 
MAT.13.22	Nga gbomea hasennu heiec, imoc ngic mong ye eucererenggac yoac negemma kefude, ye isoc. Ye yoac negenu kekecac negengyohoc nga dzofinacac faitobangfaka imocngo yadima yoac imoc heihomeu fora mong mi fingerude. 
MAT.13.23	Nga gbomea bangec kerehagocfu heiec, imoc ngic mong ye eucererenggac yoac negemma negentegerude, ye isoc. Ngic ifia yearunac goango fora 100 nga goango 60 amma goango 30, ifi fingerude.”
MAT.13.24	Yesungo yoac mong heima yofi edeyunuec, “Kurumenggac eucerereng imoc ngic mongngo uayau kemma witgbomea gombunga kpegiec, siriha imocacsoc ande. 
MAT.13.25	Ngic ye kpegima kenu amaareng yeni tofocnac gau fedacmagec ngabango ine hama kpindzing mangana ifingoc wit botuhau kpegima kenec. 
MAT.13.26	Nga wit imoc nemonggema erema fora fingecmanu kpindzing manganango ifingoc nesarima ereec. 
MAT.13.27	Ifi anu wanacngic yeneng hama mingingngina edegec, ‘Kunennina, ge uau gbome gombunga kpeginec anu kpindzing mangana imoc ine damohacnac erede?’ 
MAT.13.28	Ifi degec yofi edeyunuec, ‘Ngabangic mongngo imoc andac.’ Ifi deu degec, ‘Neni kemma kpindzing mangana imoc taima ukunide, ge ifi negennec, me?’ 
MAT.13.29	Ifi degec yeng yofi edeyunuec, ‘Kpac, ngeni kpindzing taidimbe dema wit ifingoc taibauac amma wagec.’ 
MAT.13.30	Wit nga kpindzing yerahafocngoc yadimaec kpememe naso hau kpememengic yofi edeyunubade, ‘Ngeni hanahema kpindzing taima dedeckema gerecfu ukugec dzebeso. Nga wit ine mekpedzuc amma semengamanau faigec tacbeso.’ ”
MAT.13.31	Yesungo yoac mong heima yofi edeyunuec, “Kurumenggac eucerereng imoc mastet gbomea isoc, ngic mongngo imoc mekemma uayau homerec.
MAT.13.32	Mastet gbomea, imoc gbome sasawa yeneac kapiangina. Amma ye yadima semeng uaac mondzang feracyunuma ic wegenac anu sawau neng yeneng hama fawau faec heiandae.”
MAT.13.33	Anu Yesungo yoac mong heima yofi edeyunuec, “Kurumenggac eucerereng imoc yis isoc. Ngac mongngo farawa 20 kg mema uuha yisgoc yerecgema meu hafoangoc yisagoc anude.” 
MAT.13.34	Yesungo yoac deec, imoc yoacfu sasawa heima ngicngac habutoa edeyunukefec, ye eng mong mi edeyunuec. 
MAT.13.35	Profete mongngo yoac yofi deec,
MAT.13.35	“Ni yoac heima deba, imoc enacnaunac maudeac ande nga wiac warac kundunnu sufu sufuya feec nga wiac ngade fingecbesande, imocac yoac debade.” 
MAT.13.35	Yoac imoc fora fingerudeac Yesungo yoac heimasac yoac edeyunukefec.
MAT.13.36	Anu ye habutoa faiyunuma amau enu medacfora yeneng yearu emma degec, “Ge yoac heima kpindzing mangana uau erede dedang, imocac hania dekperaginemmena negenni.” 
MAT.13.37	Ifi degec yeng yofi merengyemmeec, “Ngicac Medacngo gbome gombunga kpegima kecde. 
MAT.13.38	Semeng uaya imoc bangectoa bangec amma gbomea gombunga imoc eucererenggac nambaracfora. Nga kpindzing mangana imocngo mangana minginaac nambaracfora. 
MAT.13.39	Nga ngabangicngo gbome uau kpegiec, imoc mangana mingina. Nga fora kpememe naso, imoc naso wisic wisickea, imocac nasotoa. Uangic imoc angero. 
MAT.13.40	Yeneng kpindzing mangana taima gerecfu ukugec dzeude, nasotoau ifi isoc fingecbesande. 
MAT.13.41	Imohai Ngicac Medacngo angerofora sueyunuu yeneng yeac amabangehaunac wiac kopocsic heficgeande amma ngicngac kopocsic mekecdae, imoc sasawa kpedzucyunudacma 
MAT.13.42	gerecyadau ukuyunuu kemegecde. Ihai ngicngac kiacma enacngina kisaranggema kecgecde. 
MAT.13.43	Nga ngicngac kpetiac yeni Mangnginaac eucererennu wenackiwa isoc kperagima kecbesandae. Kedzahagoc yeng yoac yomoc negembeso.”
MAT.13.44	Yesungo monggoc yofi deec, “Kurumenggac eucerereng imoc ngic yeneng dzofinac ua monnu sufugec, ifi isoc. Ngic mongngo ihai kemma imoc meficgema monggoc mesufuec. Mesufuma ubangerec kuneng negemma kemma wiara sasawa suema dzo mema kemma ua imoc bummeec. 
MAT.13.45	Anu monggoc yofi, kurumenggac eucerereng imoc kubu gombunga buma kuneng kubu faifaingic mongngo hofocma kefec, ifi isoc. 
MAT.13.46	Hofoc kecma kubu mong buma kuneng yombong meficgeec. Meficgema kemma iwaiya sasawa sueu dzo kirecgeec. Kirecgeu hama imocngo kubu imoc bummeec.
MAT.13.47	Ni monggoc deba negenggec, kurumenggac eucerereng imoc ufic mong isoc. Ngic yeni ufic dzohonnu ukugec kemema kondung yang hania hania meande. 
MAT.13.48	Ukugec dzohonggac yangngo uficfu wakeu tegiau kpedzigec ereec. Ereu ngic yeni kondungyang nenea isinggema otou faigec nga mi nenea, imoc ukugec. 
MAT.13.49	Naso wisic wisickea imohai faka ifi isoc fingerude. Angero yeneng kemma ngicngac manganameme areng kecdae, yeni ngicngac dindingac yeneac botucfunac meicyunuma 
MAT.13.50	gerectoau ukuyunugec kemegecde. Kemema yeni ihai kiacma enacngina kisaranggema kecbesandae.” 
MAT.13.51	Yesungo ifi dema kpesiyemmeec, “Ngeni yoac imoc sasawa negentegecdae me?” Ifi deu degec, “Oc.” 
MAT.13.52	Ifi degec yofi edeyunuec, “Imocac mitiac negen negengngic kurumeng eucererenggac negen negeng mema kecandae, yeninoc ama monggac mingina, ye isoc andae. Yeng tohongaunac wiac esea nga gboria memaude.”
MAT.13.53	Yesungo yoac heima imoc dedacma amabangec imoc wama 
MAT.13.54	yengena amabangehau kenec. Kemma kpekpeturang amanginau emma edekpou ayemmeu ngicngac yeneng imoc negemma kpidohoma degec, “Ngic yomoc ye negen negentegec nga kucfaka imoc dahacnac mema mekecde? 
MAT.13.55	Ye amamemengic yeac medacnoc. Nga nonggea kpara Maria amma ye Yakobo nga Yosec nga Simong amma Yuda yeneac dacngina. 
MAT.13.56	Nga naingfora sasawa yeni nenanggoc kecdae. Yeng negen negeng imoc dahacnac meec?” 
MAT.13.57	Yeni ifi dema Yesuac yoac nga uayaac dehesi amma wagec. Ifi anggec Yesungo edeyunuec, “Profete yeni yenang amanginau nga amabangecnginau, imohaisac kpacngina kpac kecdae.” 
MAT.13.58	Anu ngicngac yeni mi negensinggegecac amma yeng imohai kucfaka efeanecsac meec.
MAT.14.1	Naso imohai Yesuac siducngo gawanatoa Herode yeac kedzacfu kemeu 
MAT.14.2	yeng negemma uamedacfora edeyunuec, “Imoc Yohane dokunadzic. Ye homecfunac gborima yarecac amma faka kuhagoc meudeac kuc femide.”
MAT.14.5	kpehomebeso negensiec. Nga ngicngac yeneng ye profete, ifi negenggecac amma kengec anec.
MAT.14.6	Anu Herodeac fingec fingecnaso hau yeni adzoroma tacmagec Herodiaac naroangngo yeneac botucfu yegec fedeu Herodengo hensongo ammima 
MAT.14.7	naroangngo wiac monggac ammiu imoc naric miudeac nemuya monggac kpacfu deseriec. 
MAT.14.8	Deseriu naroang ye nonggeango negen negeng miu Herode edeec, “Ge Yohane dokunadzicac oruha terau faima mehama nenna.” 
MAT.14.9	Ifi deu negemma ngictau ye ubaebic meec. Amma ye ine ngicngac tacgec yeneac kicfu yoac bic deseriecac amma imoc negensima naroangngo deec, imoc migecdeac deserima 
MAT.14.10	wasaingic sueu Yohane witicamau tarec, ye ubea herecgebesonga kenec. 
MAT.14.11	Kemma Yohaneac ubea kperecgema hatea terau faima mehama naroang miu nonggeaaru mekenec. 
MAT.14.12	Anu Yohane medacfora yeni kemma farenga mehama tonggoma kemma Yesu siduc imoc ammigec.
MAT.14.13	Ammagec Yesungo siduc imoc negemma amabangec imoc wama gombau emma medacfora yenigoc amabangec mong ngiha kpacfu, ihai ye tembuha tarudeac kenggec. Ammanu ngicngac habutoa yeneng imoc bic negemma taongngina wama hanising ye modacma kenggec. 
MAT.14.14	Kenggec Yesungo gombaunac mama ngicngac habutoa ifi yenemma ubea manganeu ngicngac hafeinginagoc mengereyunuec. 
MAT.14.15	Mengereyunuma kecmanu ama marai anu medacfora yeneng yearu hama degec, “Bangec yomoc ngiha kpac anu naso bic kendacdeac ngicngac habutoa sueyununa amabangec goau kenggec. Yeni kemma yenaoc yaka bummenec anggec.” 
MAT.14.16	Ifi degec yeng yofi edeyunuec, “Yeni kenggecdeacsoc mi andae, ngeni ngenaoc yaka gumecyunugec.” 
MAT.14.17	Ifi deu degec, “Neni ic sogong marimong nga kondungyang yohockang yoc mekecdimbe.” 
MAT.14.18	Ifi degec yeng yofi deec, “Ngeni yaka imoc nearu mehagec.” 
MAT.14.19	Yesungo ifi dema ngicngac habutoa kpindzinnu matacgecdeac edeyunuec. Edeyunuma ic sogong marimong nga kondungyang yohockang, imoc mema kiwa fiu kurumennu enu yaka keneheec. Kenehema ic sogong imoc tuema medacfora yemmeu yeneng imoc mema ngicngac habutoa yemmegec negec. 
MAT.14.20	Nga yeni sasawango negebec amma yaka tosea neti anggec tarec, imoc kpedzucnegec kemema sakac 12 wakeec. 
MAT.14.21	Ngicngac yaka negec, ngic yeneac kpete imoc 5 tauseng isoc. Nga ngacnambarac yeneac kpetengina imoc mong mi megec.
MAT.14.22	Yesungo medacfora sueyunuu yeni gombau emma dzohong nobocgeng waraigecdeac kenggec. Kemmagec ye yengenaoc kecma ngicngac habutoa faiyunuu 
MAT.14.23	kendacgec. Kendacgec ye numuudeac tikiu enu ama toforeu tembuha tarec. 
MAT.14.24	Taru gombango dzohong dzongiau kensikemanu firangngo kenggecfusing hama siri kpema gomba mekemmeha anec. 
MAT.14.25	Ifi anu ama wereckembesonga ammanu Yesungo dzohong witiau titi medacfora yenearu kenec. 
MAT.14.26	Ye dzohong witiau titikenu medacfora yeneng hemma yofi degec, “Wosongango hade.” Ifi dema kengec amma arohogec. 
MAT.14.27	Arohogec Yesungo negemma imohaingoc yofi edeyunuec, “Ngeni wosongina makiu, imoc ni, ngeni mi kengecngunuu.”
MAT.14.28	Ifi deu Petorongo meremma deec, “Kebu, ge geanggaoc hanec isoc, ni doku witiau tima tima gearu habadeac edenuna.” 
MAT.14.29	Ifi deu Yesungo deec, “Ge hana.” Ifi deu Petoro ye gombaunac mama doku witiau tima Yesuaru kenec. 
MAT.14.30	Kemmanu firangtoa kpeu hemma kengec amma ine dokuu kemema kpacma deec, “Kebu, ge meficnuna.” 
MAT.14.31	Ifi deu Yesungo maria bic sinema Petoroac mari mema miacma yofi edeec, “Ngic ge negen negensingga kapia, ge nocac negengyohoc andang?” 
MAT.14.32	Ifi deu gombau emmaec imohaingoc firang kpac anec. 
MAT.14.33	Anu gombau tacgec, yeneng Yesu dengerema yofi degec, “Foracngoc, ge Anutuac Medac.”
MAT.14.34	Anu yeni dzohong ferecgema Genesarete bangecfu kensikegec. 
MAT.14.35	Kensikemagec bangec imocac ngic yeneng Yesu bic hensima yoac imoc faigec bangec imohai yerecgeu yeni ngicngac hafeinginagoc yearu meyunudacma hagec. 
MAT.14.36	Hama hafeinginagoc yeni ngakpia susiaac witihasac kpeseregecdeac derecgegec. Amma kpeseregec, yeni sasawango ngereedacgec.
MAT.15.1	Mitiac negen negengngic nga farisaio yeneng Yerusalennac Yesuaru hama degec, 
MAT.15.2	“Medacfocga yeni nocac bangecfocnina nga esangabofocnina yeneac singyoac kpema maringina mi dzuacma yaka menec angandae?” 
MAT.15.3	Ifi degec yeng yofi deec, “Ngeni nocac Anutuac dedeseriyoac kpema ngenang singyoac waraima modacandae.” 
MAT.15.4	Anutungo yofi dede,
MAT.15.4	“Ge nonggomanghocga seseheyurubesena.” Nga “Ngic mong nonggea me mamaac sowecyoac deude, ye homebeso.” 
MAT.15.5	Ngeni ine yofi deandae, “Mongngo nonggea me mama edema yofi deude, ‘Neng wiac goa gemma nanggegubai dede imoc bic Anutuac sese dedua.’ 
MAT.15.6	Ye ifi dema nonggomanghora mi seseheyuruude. Ifi amma ngeni singyoacngina kpabanggema Anutuac yoac semegecde. 
MAT.15.7	Ikocngic, ngeneacnoc profete Yesaiango kpefing dema fora yombong yofi deec,
MAT.15.8	‘Ngichabu yomoc yeni enacbibicngo sesehenuandae nga herenginango ine neac hereau kecdae. 
MAT.15.9	Nga yeni kpoukpou ngicngac kpouyemmeandae imoc ngicac singyoacsac edekpou ayemmeandae amma eng dengerenugec hemba fora kpac angkecde.’ ” 
MAT.15.10	Anu Yesungo ngicngac kpacyunuu hagec yoac yofi dema edeyunuec, “Ngeni kedzac kpema negentegecbisia. 
MAT.15.11	Enacfusing wiac kemede, imocngo ngic ubahere mi heidzadzu kpeude. Nga wiac hereninaunac nga enacfu ereande, imocngo ine ngic ubahere heidzadzu kpeude.” 
MAT.15.12	Anu medacfora yeneng yearu hama edegec, “Farisaio yeneng yoac imoc negemma negemmangang meficgegec, ge imoc negennec me?” 
MAT.15.13	Ifi kpesimigec yeng yofi deec, “Kurumeng Mannango iwai mong mi homerec, imoc godeagoc kpedzigecde. 
MAT.15.14	Ngeni imocac wayunugec. Yeni yenaoc kicpisic amma kicpisic yeneac enarafocngina kecdae. Amma kicpisic mongngo kicpisic ogea wangerudeu, yeri yerahafoc tennu kemeyuruude.”
MAT.15.15	Deu Petorongo kpesimiec, “Yoac heidang, imocac hania dena negenni.” 
MAT.15.16	Ifi deu yeng yofi edeyunuec, “Ngeni negen negentegecngina kpac isoc kecdaengoc. 
MAT.15.17	Wiac enacfusing kemeande, imoc sasawango herenginau kemema isinggeu keractennu kemeude. Ngeni imoc mi negentegecdae me? 
MAT.15.18	Nga wiac enacfusing ereande, imocngo ine ubahereunac erema ngic ubahere heidzadzu kpeude. 
MAT.15.19	Ubahereunac wiac yofia ereande, negen negeng magana nga ewekpekpe amma kaiserofaka nga eweeneng mewa amma hamangec faka nga ikoc yoacfu faifaiyunu amma desureyoac. 
MAT.15.20	Faka imocngo ngic ubahere heidzadzu kpeude. Nga ngeni maringina mi dzuacma yaka eng negecde, faka imocngo ine ngic ubahere naric mi heidzadzu kpeude.”
MAT.15.21	Yesungo Genesarete bangec wama Tiro nga Sidong bangec, imohai kenec. 
MAT.15.22	Kemmanu imohacnac Kanaang yeneac arennunac ngac mongngo hama Yesu kpacsambic ammima deec, “Kebu, Dawidiac bangeha, ge neac ubaga manganeu, hadehadengo naroanna memanganeande.” 
MAT.15.23	Deu Yesungo yoac turunga mong mi merenu medacfora yeneng hama igockema degec, “Ngac ye ngadeninau homac kpacdeac suena kenu.” 
MAT.15.24	Ifi degec, yeng yoac yofi merenec, “Ni Israe amaarenggac rama sufu sufuya kecdae, yeneac amma mayai.” 
MAT.15.25	Anu ngacngo ine hama Yesuac fafoc heimima deec, “Kebu, ge meficnuna.” 
MAT.15.26	Ifi deu yofi edeec, “Nambarac yeneac yaka wangecyunuma kasi yenearu ukuyemmeyemme, imoc faka gombunga mi ande.” 
MAT.15.27	Ifi deu ngac ye serima deec, “Kunenna, imoc naric denec. Nga kasi yeni ine mingingfocnginango yaka kisisickegec tebo bageau mau imocsac neandae.” 
MAT.15.28	Ifi deu Yesungo meremma ngac yofi edeec, “Ngac, negen negensingga imoc engena yombong. Negen negenggau negendang, ifi fingecgende.” Ifi demanu naso imohaingoc naroanga ngereec.
MAT.15.29	Anu Yesungo amabangec, imoc wama Gariraia dzohong tegiau kemma tikiu emma ihai tarec. 
MAT.15.30	Tacmanu ngicngac habutoa kuneng yombong hama ngicngac hanimangang nga puring amma kicpisic nga yoacngina kpac amma ngicngac homac ifia meyunuma hagec. Hama Yesuac hoannu faiyunugec yeng mengereyunuec. 
MAT.15.31	Mengereyunuu ngicngac yoacngina kpac, yeni yoac degec nga puring yeni ngereegec amma hanimangang yeni sing tigec nga kicpisic yeni kic figec. Ifi anggec ngicngac yeneng imoc hemma kerectegec amma Israeac Anutu dengeregec.
MAT.15.33	Ifi deu medacfora yeneng meremmigec, “Nenang yei bangec kisiu kecma yaka dahacnac meni ngicngac habutoa kuneng yomocac kpetenginasoc anude?” 
MAT.15.34	Ifi degec Yesungo yofi kpesiyemmeec, “Ngeni ic sogong dafiguc mekecdae?” Kpesiyemmeu degec, “Ic sogong seweng nga kondungyangbisic bisic goa.” 
MAT.15.35	Degec Yesungo ngicngac habutoa bangecfu matacgecdeac edeyunuec. 
MAT.15.36	Edeyunuu tacgec, yeng ic sogong nga kondungyang mema ubangerec dema tuema medacfora yemmeu yeneng mederema ngicngac habutoa yemmegec negec. 
MAT.15.37	Yeni sokoma nema negebec andacgec yaka tosea neti anggec tarec, imoc kpedzucnegec kemema sakac 7 wakeec. 
MAT.15.38	Nga yaka negec, ngic imoc yeneac kpetengina 4 tauseng nga ngac nambarac yeneac kpete imoc mi memea. 
MAT.15.39	Yesungo ngicngac habutoa sueyunu kengha anggec ye gombau emma Magadang bangecfu kenec.
MAT.16.2	Kpesimigec Yesungo meremma yofi edeyunuec, “Ama marai anu ngeni deandae, ‘Amabangec sacsac andeac wereckenu naso gombunga anude.’ 
MAT.16.3	Nga asoac yacma deandae, ‘Amabangec sacsac amma kundung kpedeac kiafirang kpeude.’ Ngeni sawau faka fingecande, imoc gombunganoc isinggeandae nga nasoac soi fingecande ngeni imoc ifingoc isinggegec ngereebac. 
MAT.16.4	Ngicngacareng yomoc ngeni manganameme nga seroareng amma ngeni kucfaka mong henggecdeac kpesiandae. Imocac ngeni faka kuhagoc mong mi ngemmengemmea. Yonaaru kucfaka fingerec, ngeni faka imocfiasac henggecde.” Ifi dema wayunuma kenec.
MAT.16.5	Yesuac medacfora yeni yegoc dzohong noboc kenggec. Kembeso ic sogong nigecyunuu engsac kenggec. 
MAT.16.6	Kensikema Yesungo yofi edeyunuec, “Ngeni farisaio nga sadukaio yeneac yis henghomema kecbisia.” 
MAT.16.7	Deu medac yeni yenaocngoc denegeng amma degec, “Nenang ic sogong mi mema hading, imocacnoc ifi dede.” 
MAT.16.8	Ifi degec yeng bic negengyemmema deec, “Ngeni ngic negen negensingngina kapianec, ngeni ngenaocngoc ic sogong mi mehadauac denegeng andae, yoac imoc wagec. 
MAT.16.9	Ngeni negen negentegecngina kpac. Ic sogong 5ngo ngic 5 tauseng sokoyunudaru sakac dafiguc mewakegec, imoc mi nigecngunubeso. 
MAT.16.10	Amma ic sogong 7ngo ngic 4 tauseng sokoyunudaru sakac imoc dafiguc mewakegec, imoc ifingoc negensibisia. 
MAT.16.11	Ni ic sogonggac mi dedua. Ngeni farisaio nga sadukaio yeneac yis, imocac henghomema kecgecdeac dedua nga ngeni imoc mi negentegecdau.” 
MAT.16.12	Ifi edeyunuma yeni ic sogonggac yis garengeme kecgecdeac mi deec, imoc negentegecgec. Yeni farisaio nga sadukaio yeneac kpoukpouyoac, imocac garengemema kecgecdeac ine deec.
MAT.16.13	Yesungo Firipi bangecac Kaisarea taong mewegenema medacfora yofi kpesiyemmeec, “Ngicngac yeni Ngicac Medac yeac merac deandae?” 
MAT.16.14	Ifi deu degec, “Ngic goango Yohane dokunadzic deandae nga goango Eria amma goa yeneng ine Yeremia me profete mong deandae.” 
MAT.16.15	Ifi degec yofi deec, “Nga ngeni ngenaoc ine neac merac deandae?” 
MAT.16.16	Kpesiyemmeu Simong Petorongo deec, “Ge Messia, Anutu kekehagoc yeac Medac.” 
MAT.16.17	Ifi deu Yesungo yofi edeec, “Simong, Yonaac medac, yoac imoc ngic dedeunac mi dedang, imocac ge kenecgagoc. Manna kurumennu kecde, yennoc imoc mekperagima edeguu dedang. 
MAT.16.18	Neng ifingoc edeguba negenna, ge Petoro,
MAT.16.20	Ifi dema medacfora yeneng Yesu ye Messia, imoc ngic mong mi edeyunugecdeac deracyunuec.
MAT.16.21	Naso imohai hanahema Yesungo medacfora yofi edeyunuec, “Ni Yerusalennu kemba yudangic enarafocngina nga womonggareng enara amma mitiac negen negengngic yeneng kpendzengtoau fainuma nuhomegecde. Anu uameme harebec ammanu monggoc gborima yacbesare.” Faka imoc fingerudeac deec. 
MAT.16.22	Ifi edeyunuu Petorongo Yesu ngadeau wangec kemma tembucfu namma dekpetari ammima deec, “Anutungo meficgumanu faka imocngo gearu naric mi fingecgembeso.” 
MAT.16.23	Ifi deu Yesungo dzigenema Petoro yofi edeec, “Satang, ngadenau hakenna, ni memanunadeac negennec. Ge wiac negennec, imoc Anutuarunac kpac, imocngo ine ngicac negen negeng ande.”
MAT.16.25	Ngic mong ye kekeha segereudeac negemma uaya mekecde, ye kekeha sufumiude. Nga mong ye neac amma kekeha waude, ye kekeha fingecmiude. 
MAT.16.26	Imocac amma ngic mong ye bangectoa bangec yomocac finac sasawa meficgema yengena kekeha ukuu sufuude, wiac imocngo memefihagoc naric mi anude. Amma mong ye kekeha monggoc meudeac negenside, ye imoc bummemeac osiude. 
MAT.16.27	Nga Ngicac Medacngo Mamaarunac kuc nga kibikperagiagoc angerofora yenigoc hama ngicngac sasawa angammemengina angandae, imocac sirihau turunga kpouyemmebesande.
MAT.16.28	Foracngoc, ngic yomoc nandae, ngenearunac goa mi homemagec Ngicac Medacngo eucererengagoc hau kicnginango hembesandae.”
MAT.17.1	Uameme 6 wisickemanu Yesungo Petoro nga Yakobo amma munea Yohane hesicyunuu tikitoa herea monnu emma tembucngina kecgec. 
MAT.17.2	Ihai kecmagec Yesuac sebia kicnginau heimerenec. Heimerenu kicmesuya imoc wenac isoc anec nga ngakpikporuha imoc kongac kpema ama meaiu kperagia fingecande, ifi isoc anec. 
MAT.17.3	Ifi ammanu Mose nga Eria yereng imohaingoc fingecyemmema yegoc denegeng anoc. 
MAT.17.4	Nga Petorongo Yesuac deec, “Kebu, nenang yei kecni songea andeac ge negenna naric anu bedzo bedzo harebec meba. Geac mong nga Moseac mong amma Eriaac mong.” 
MAT.17.5	Anu Petorongo ifi denammanungoc hoeng mong kperagiagocngo mama semeyunumanu hoeng manaunac yoacudumeng mong yofi kpacma deec, “Yomoc neac Songomedacna, ye hensongo ammiduae. Ngeni yeac yoac negembisia.” 
MAT.17.6	Nga medac yeni imoc negemma kengec ebiria amma bangecfu makpema kicmesungina sufugec. 
MAT.17.7	Ifi anggec Yesungo yenearu kemma midiyunuma yofi edeyunuec, “Ngeni yacgec, kengec mi anggec.” 
MAT.17.8	ifi deu yeni kicngina fima ngic mong mi henggec, yeni Yesu yengenasac nanu henggec.
MAT.17.9	Anu tikiunac mama Yesungo deracyunuma yofi deec, “Ngeni onga hendau, imocac ngic mong mi edeyunubisia. Kecma Ngicac Medacngo homecfunac gborima yaruguc ine edeyunubisia.” 
MAT.17.10	ifi deu medacfora yeneng kpesimigec, “Mitiac negen negengngic yeni dafiac Eriango waraima haudeac deandae?” 
MAT.17.11	ifi degec yeng yofi edeyunuec, “Eriango warai hama wiac sasawa memengere anudenoc.” 
MAT.17.12	Ni yofi edengunuba negenggec, “Eria ye bic hau yeni mi hensima yenang songo modacma faka hania hania ammigec. Nga yeni Ngicac Medac ifingoc kpendzennu faigec kpendzeng kpeude.” 
MAT.17.13	Ifi deu medac yeni Yohane dokunadzicac deec, imoc bic irickegec.
MAT.17.14	Anu yeni tikiunac mama habutoa yenearu kensikemagec ngic mongngo Yesuaru hama fafoc heimima deec, 
MAT.17.15	“Kebu, ge medacnaac ubaga manganeu. Ye afonasoya hau kpendzeng ebiria kpema naso homac gerecfu nga dokuu kemeande. 
MAT.17.16	Nga medacna geac medacfocga yenearu mekemba yeneng ye mengeregecdeac obohoma wadau.” 
MAT.17.17	Ifi deu Yesungo yofi deec, “Ngicngacareng yomoc ngeni negen negensingngina kpac yombong amma ngeni fakangina sicsauha. Ni naso herea ngenigoc monggoc tacbadeac modzona tide. Ngeni medac nearu mehagec.” 
MAT.17.18	Deu mehagec Yesungo hadehade ngabayoac seria edeu ye medac imoc wama kenec. Kenu naso imohaingoc medac imoc ngereec.
MAT.17.20	Kpesimigec Yesungo yofi merengyemmeec, “Foracngoc, ngeni negen negensingngina kapianecsac fedeac obohoma wadau. Ngeni negen negensingngina mastet gbomea
MAT.17.21	Hadehade ifia yakasege kecma nunumungosac kporacbesonga.”
MAT.17.23	Faigec yeneng ye mema kpegec homeude. Homema uameme harebec ammanu homecfunac monggoc gborima yarude.” ifi deu yeni ubaebic kuneng megec.
MAT.17.25	ifi degec Petorongo deec, “Oc, faiande.” Ifi dema amau emma yoac mi demanu Yesungo kpesimiec, “Simong, ge dafi negennec, bangeha bangeha ngictaungina, yeni takesi meracarunac meandae? Yeni yenang medacfocngina, yenearunac me ngicngac goa yenearunac meandae?” 
MAT.17.26	Kpesimiu deec, “Yeni ngicngac goa yenearunac meandae.” ifi deu Yesungo yofi deec, “Ifiac amma medacfora yeni takesi mi faifai eng kecgecde. 
MAT.17.27	Nga yeni neranggac negemmangang mi anggecdeac amma geng ine dzohong tegiau kemma kondungyang memeac hawic mong ukuna. Ukuma kondungyang waraima menade, imocac enara mekpacgema silwadzo mong meficgenade. Meficgema dzo imoc mema neac nga geangga kpacfu takesimemengic yemmebesena.”
MAT.18.2	Ifi kpesimigec Yesungo nambarac yenearunac mong kparec. Kparu kenu ye botucnginau faiu nanu yofi deec, 
MAT.18.3	“Foracngoc, ngeni ubangina mi merenggecde amma nambarac yeni isoc mi anggecdeu kurumenggac eucererennu naric mi enggecde. 
MAT.18.4	Imocac ngic mong ye memaemema medac yofia, yeac siricfu kefude, yeng kurumenggac eucererennu kuneng kefude. 
MAT.18.5	Nga mong ye nambarac yenearunac mong yofia neac kpacfu hoanggeude, yeng ni hoannuude.
MAT.18.6	Nga nambarac kapia yenearunac mong ni negensinnude, ye mongngo ngombonggeu sing segeudeu faka yomocngo yearu ngereebac. Ye yagucnoc dzamandzingtoa ubiau ubahemima kondung keme kemeau ukugec kemebac. 
MAT.18.7	Bangectoa bangec yomocac ngic manganaac ngombonggema ogofocngina kopocsicfu faiyunuandae, yeni sowecnginagoc. Nga faka imoc fingerude nga fingecbesande, amma ngic mong ye faka imoc fingerudeac ngombonggeude, ye ebihagoc. 
MAT.18.8	Ge haniga me mariga mongngo anggenu kopocsic meficgenadeu geng imoc herecgema ukuna kembeso. Hanimariga hafoangoc kecma gerec wisic wisickea kpac, imohai ukugugec kemebanggac, hani mangang me hanimariga tegec tegera kecma kekecseriu ennade, imoc ine ngereeude. 
MAT.18.9	Me kicga mongngo anggenu kopocsic meficgenadeu geng kicga meickema ukuna kembeso. Ge kicga yohockanggoc kecma hofeac gerecfu ukugugec kemebanggac kicga nobohagocsac kecma kekecseriu embesannec, imoc naric anude. 
MAT.18.10	Ngeni nambarac kapia, yenearunac mong ubango mi ukubisia. Ni edengunuba negenggec, nambarac yeneac angerofocngina kurumennu kecdae, yeni nasosoc Manna kurumennu kecde, yeac kicmesuya hengkecdae. 
MAT.18.11	Nga Ngicac Medacngo ngicngac sufu sufuya, yeni ebicfunac kpedzucyunuma meyunuudeac maec.
MAT.18.12	Ngic mong ye ramafora 100 mekecde, imohacnac mong kemma sufuu yofi anude. Ye ramafora 99 tikiu wayunuu nanggec kemma sufudacmoc, imocnoc hoforude. 
MAT.18.13	Hofockecma meficgema yeac ubangerec kuneng negenude. Nga 99 mi sufugec, yeneac ubangerec negengande, imoc ferahema sufuec, yeac ubangerec kuneng negenude, imoc fora yombong. 
MAT.18.14	Nga Mangngina kurumennu kecde, yeng ifi isocngoc areng kapia yomoc, yenearunac mongngo mi sufuudeac negemma kecde.
MAT.18.16	Nga ye yoacga mi negenudeu geng ine ngic mocgu me yohockang meyuruna ngenahafoc ebic imoc mengeregecdeac tacbisia. Ifi amma ngic yohockang me harebec dede sasawa demeseri ambisia. 
MAT.18.17	Nga ye yoacngina mi negenudeu ngeni ine kemma kpebung edeyunubisia. Edeyunugec yeng kpebung yeneac yoac ifingoc waudeu ine ngic imoc henggec ye ngic Anutu mi negemmidae nga takesimemengic, yeni isoc ambeso. 
MAT.18.18	Foracngoc, ngeni bangecfu wiac sasawa dzegegecde, imoc kurumennu ifingoc dzege dzegea feude. Nga ngeni bangecfu wiac yungecdacgecde, imoc kurumennu ifingoc yungec yungera feude. 
MAT.18.19+MAT.18.20	Imoc yofiac, yei bangecfu ngicngac yohockang me harebecngo neac kpacfu kpeturanggema tacgecdeu ni botucnginau kecbade. Imocac ngenearunac yohockangngo uba mocgu amma wiac monggac me monggac kpesiecdeu Manna kurumennu kecde, yeng negengngecmema imoc ngemerude.”
MAT.18.21	Anu Petorongo Yesuaru hama kpesimiec, “Kebu, ogonango nearu kopocsic meficgeudeu naso dafiguc kopocsiha wabadeac negennec? Atac 7 soha ande me?” 
MAT.18.22	ifi deu Yesungo yofi meremmiec, “Atac 7 kpac, atac 70 namma ende imocac deduae. 
MAT.18.23	Imocac kurumenggac eucerereng imoc ngictau mong ngic homac mingingngina kefec, ye isoc. Nga yeng wanacngic yeni yearu turungngina kpougecdeac nasoya faiec. 
MAT.18.24	Faiu hagec turungnginaac ising ising ua hanaheu ngic mong ye turunga kifa 150 tausenggac uabung, imocacsoc feec, ngic imoc yearu mehagec.
MAT.18.25	Nga ye turunga imoc kpouudeac obohoma minginango edeu yengena nga enemmedacfora minging monggaru sueyunuma wiara sasawa suedacma, imocngo dzo kirecgeu turung imoc kpac anudeac deec. 
MAT.18.26	Ifi deu wanacngic ye imoc negemma minginaac kicfu makpema deec, ‘Kunenna, ge neac ubaga manganeu tomaina kecmana turunna kpoudacbade.’ 
MAT.18.27	Ifi deu minginango yeac ubea manganeu yoara nga turunga momoc waec.
MAT.18.28	Anu wanacngic ye ngadeau kemeec. Kemema ine wanacngic ogea mong yearu turunga uameme 100ac uabung
MAT.18.29	Ifi deu wanacngic ogeango imoc negemma yeac kicfu makpema desambic ammima deec, ‘Ge neacnec ubaga manganeu tomai kecmana turungga imoc ngade kpoubade.’ 
MAT.18.30	ifi deu ogeango yeac yoac wama turunga kpoudacmaguc maudeac mekemma witicamau faiu tarec. 
MAT.18.31	Taru wanacngic ogofocngira yeneng faka imoc hemma ubangina homac manganeu negenggec naric mi anec. Nga yeni kemma faka fingerec, imoc sasawa mingingngina edegec. 
MAT.18.32	Edegec mingingnginango wanacngic imoc deu hau edeec, ‘Ge wanacngic mangac manganea. Geng desambic anenna turungga sasawa wadua. 
MAT.18.33	Nga neng geac ubana manganeu turungga wadua, ge ifi isoc wanacngic ogogaac ubaga ifingoc manganeu turunga wabanggacsoc.’ 
MAT.18.34	Ifi dema minginango herebu negemma ngaba ammima witicamagareng yeneac mariu faiec. Faiu wanacngic ye turung imoc sasawa kpoudacmaguc maudeac deec.
MAT.19.1	Yesungo yoac imoc dedaru wisickeu Gariraia bangec wama Yudaia bangecfu Yodang nobocgengau kenec. 
MAT.19.2	Kenu ngicngac habutoa kuneng yombong ye modacgec yeng ngicngac hafeinginagoc mengereyunuec.
MAT.19.3	Anu farisaio yeneng yearu hama faitobannu faigecdeac kpesimigec, “Ngic ye enema wiac hania haniaac amma waude, singngo imoc dede me?” 
MAT.19.4	Ifi degec Yesungo meremma yofi edeyunuec, “Fingec fingec minginango hanahema deu ngic nga ngac anecde, ifi meficyuruec. Ngeni imocnoc osonegeng angandae. 
MAT.19.5	Ye meficyuruma yofi deec, ‘Imocac amma ngic ye nonggomama wayuruma enemaaru kpeketaheu yegoc sebi mocgu anecde.’ 
MAT.19.6	Ifi anecdeac yeri yohockang monggoc mi andape, kpac. Yeri sebi mocgu anecdeac yofi ande, Anutungo wiac dzegeec, imoc ngicngo naric mi herecgebeso.”
MAT.19.8	Ifi degec Yesungo yofi deec, “Ngeni ngic ubaseri nga herengina dzege dzegea, imocac Mosengo enengfocngina wayunugecdeac kpae mi heiec. Nga hanac hanaheaunac ereec sing ifia mong mi feec. 
MAT.19.9	Ni ine yofi edengunuba, ngic mongngo enema serofaka mi ammanu ye eng wama ngac mong meude, ngic imocngo serofaka anude.”
MAT.19.10	Ifi deu negemma medacfora yeneng degec, “Eweeneng yereac botucfu faka ifia fedeu eweeneng kekec kecnide, imoc gombunga yombong kpac.” 
MAT.19.11	Ifi degec Yesungo yofi edeyunuec, “Yoac yomoc goa yenearu mi heiude. Yoac imoc ngic yemmeyemmea yenearusac heiude. 
MAT.19.12	Ngic goa yeni nonggo heremanaunac kufing fingecgec. Nga goa yeni ngicngo faka ayemmegec kufing anggec amma ngic goa yeni kurumeng eucererenggac amma kufing isoc kecandae. Ngic mong ye yoac imoc yearu heide, yeng imoc mebeso.”
MAT.19.13	Anu ngicngac yeneng nambaracfocngina kapiabisic Yesuaru meyunu kemma negenggec, “Yeng mariango nambarac witinginau faima numuyemmeude.” ifi anggec medacfora yeneng kpetariyemmegec. 
MAT.19.14	Yesungo ine yofi deec, “Nambaracbisic bisic yeni nearu naric hagec. Ngeni kpae mi heiyemmegec. Kurumenggac eucerereng imoc nambaracbisic bisic yofia yeneac.” 
MAT.19.15	Ifi dema maria witinginau faima kenecyunuu wisickeu ye amabangec imoc wama monnu kenec.
MAT.19.16	Negenggec, ngic mongngo Yesuaru hama deec, “Kpoukpou, ni noc faka gombunga angkecma kekecseri mebai?” 
MAT.19.17	Ifi deu yeng yofi deec, “Ge wiac gombungaac ni mi kpesinenna. Mocgungo gombunga kecde. Nga ge kekecseriu embesonga dema dedeseriyoacnina tofohobesena.” 
MAT.19.18	Ifi deu deec,
MAT.19.18	“Dedeseriyoac damoc tofohobadeac denec?” ifi deu Yesungo yofi deec, “Ge ngicngac mi yunuhomebesena nga kaiserofaka mi ambesena nga hamangec mi mebesena amma enacfu faifai mi ambesena. 
MAT.19.19	Ge nonggomanghocga seseyurubesena amma geangga anggengande, siriha imocngoc ogofocga heresongogoc hoangyunubesena.” 
MAT.19.20	Ifi deu sebigboringic yeng deec, “Ni imoc sasawa modacanduae. Nga noc wiacac monggoc kpedadanggebade?” 
MAT.19.21	Deu Yesungo yofi edeec, “Ge ngic dindingac hafoangoc kecbesonga negennec isoc, yofi anna. Kemma wiacga sasawa suedacma hiedzoga mema ngicngac makpekpea yemmebesena. Ifi anna kurumenggac dzofinac fingecgenu hama modacnubesena.” 
MAT.19.22	Ifi deu sebigboringic ye dzofinaha homac femiecac yoac imoc negemma ubaebic mema kenec.
MAT.19.23	Kenu Yesungo medacfora yofi edeyunuec, “Foracngoc, ngic mong dzofinactoagoc, ye kurumenggac eucererennu enudeac ambibieude. 
MAT.19.24	Amma monggoc deba negenggec, kamelengo bungic singau engeng, imoc ua efea nga ngic dzofinacgoc yeng Anutuac eucererennu engeng, imocngo ine uatoayagoc.” 
MAT.19.25	Ifi deu medac yeneng yoac imoc negemma kpidohoma kerectegec yombong amma degec, “Ifi anu merang naric komoc kpeude?” 
MAT.19.26	Ifi degec Yesungo yenemma yofi deec, “Ngic ngeni imoc obohoma wagecde nga Anutungo wiac sasawa naric meude.” 
MAT.19.27	Ifi deu Petorongo deec, “Negenna, neni wiacnina sasawa wadacma modacguma kecdimbe. Imocac neni noc wiac menide?” 
MAT.19.28	ifi deu Yesungo yofi edeec, “Foracngoc, kecma wiac sasawa gboria fingerude, naso imohai Ngicac Medacngo kurumenggac kuc nga kibikperagiaac ngictautatahau tarude. Nga ngic modacnuandae, ngeni ifingoc ngictautatac 12 imohai tacma Israeac kisic 12, yeneac fakangina isinggema desibesandae. 
MAT.19.29	Nga ngicngac kpacnaac amma amafocngina me dacmunafocngina me nonggomangfocngina me nambaracfocngina me bangecngina wagec, ngeni sasawango wiac imocac naso 100 monggoc megecde nga kekecseringo ngeneac ambesandenoc. 
MAT.19.30	Ngic warac warac kecandae, yenearunac ine homacngo ngadea anggecde nga ngadea kecdae, yenearunac homacngo warac warac anggecde.”
MAT.20.1	“Kurumenggac eucerereng imoc ngic mong amabangehagoc, siriha imocacsoc. Ye asoacngoc kemma ngic waing uayau ua megecdeac ngic yagura meyunuec. 
MAT.20.2	Meyunuma uangic yagura yeni uameme mocguac dzo ifiasoc megecdeac denegeng amma uba mocgu amma sueyunuu uau kenggec.
MAT.20.3	Nga 9 kiroc ammanu waing ua minginango ngic goa kpedzaroc sobennu eng nanggec yenemma 
MAT.20.4	yofi edeyunuec, ‘Ngeni ifingoc waing uanau kemma ua megec, imocac sirihau dzo ngemmebade.’ 
MAT.20.5	Ifi deu yeni waing uayau kenggec. Nga ye 12 kiroc nga 3 kirocfu faka imocngoc anec. 
MAT.20.6	Nga 5 kiroc anu ye monggoc kemma ngic goa ifingoc eng nanggec meficyunuma yofi edeyunuec, ‘Ngeni nocac eng nanggec ama marai ande?’ 
MAT.20.7	Ifi deu degec, ‘Ngic mongngo uayoac mong mi denemmedac.’ Ifi degec yofi edeyunuec, ‘Ngeni ifingoc kemma neac waing uau ua mebisia.’
MAT.20.9	Ifi deu ua garengngo ngic 5 kiroc hagec, yeni hanahema ua meme mocguac bung, ifi yemmeec. 
MAT.20.10	Yemmeu ngic waraima hagec yeneng negenggec, ‘Ye dzo meemma nemmeude.’ Nga ua garengngo dzo kpetea imocngoc yemmeec. 
MAT.20.11	Yemmeu yeni dzo kpetea imoc hemma negenggec naric mi anu waing ua mingina 
MAT.20.12	edegec, ‘Ngic yomoc yeni ngade yombong hama aua mocgusac ua medau. Nga neni ine asoacngoc hama uaac ebic hemma wenacfu namma meerekecni ama marai ande. Nga geng yenigoc siriha mocgungoc anemmedang.’ 
MAT.20.13	Ifi degec yeng yenearunac mong yofi edeec, ‘Ogona, ni kopocsic mong mi meficgegendua. Negenna, nerang waraima uameme mocguac dzo ifiasoc deserima uba mocgu andic. 
MAT.20.14	Ge imocac dzoga mema kenna. Nga neng ine yagurangic ngade hadau yeni bung socfungoc yemmebadeac songona ande. 
MAT.20.15	Ni neanna hiedzongo ifi me ifi ambesonga negemma imoc naric ambai. Amma fakana gombunga anu imocac negen negengga mi manganebeso.’ 
MAT.20.16	Ifi isoc ngadea yeneng warac warac anggecde nga warac warac yeneng ine ngadea anggecde.”
MAT.20.17	Yesungo medacforagoc Yerusalennu kembeso kemma sinnu tembucnginau yofi edeyunuec, 
MAT.20.18	“Negendae, nenang Yerusalennu endimbe. Enni ngic yeneng Ngicac Medac womonggareng enara nga mitiac negen negengngic, yeneac mariu faigecde. Faigec yeneng ye homeudeac desigecde. 
MAT.20.19	Desima ye bangec monnunac ngic Anutu mi negemmidae, yeneac mariu faigecde. Faigec yeneng deendema ammima dzikacngo kpema sebia kpekperecge amma mariponnu kpegec homeude. Amma uameme harebec kemmanu homecfunac monggoc yarude.”
MAT.20.20	Anu Dzebedaioac medachora nonggongirango meyuruu Yesuaru hagec. Hama Yesu fafoc heimima deec, “Ni wiac monggac naric kpesigembai me?” 
MAT.20.21	Ifi deu deec, “Ge noc wiacac anggende?” Deu edeec, “Medachocna yomoc yereng eucererenggau mongngo foigau nga mongngo kanagau tarecde imoc deserinenna.” 
MAT.20.22	Ifi deu Yesungo yofi deec, “Ngeni wiac kpesidae, imocac hania mi negenghomedae. Nga neng kpendzenggac kpakenecfu nebeso anduae, ngeri imoc neecdeac dedape me?” deu deoc, “Oc, naric nedede.” 
MAT.20.23	Yeri ifi deec Yesungo yofi edeyuruec, “Ni kpendzenggac kpakenecfu nebade, ngeri imocngoc neecde. Nga ngic merang foinau me kananau tarude, imocac fora ine neng naric mi desibade. Mannango ngic tatac imohai tarecdeac bic mengereec, yereng ihai naric tarecde.”
MAT.20.24	Anu medacfora 10 yeneng imoc negemma dacmunac yereac negenggec manganeec. 
MAT.20.25	Manganeu Yesungo kpacyunuu kenggec yofi edeyunuec, “Bangec monnunac ngicngac, yeneac ngictaufocngina ngicngac yeneac ngickuneng siricfu garengyunuandae. Nga ngicngac kunengfocngina yeni ngicngacfocngina yeneng yoacngina modacgecdeac kuc feyemmede, ifinoc negengandae. 
MAT.20.26+MAT.20.27+MAT.20.28	Nga faka ifia ngeneac botucfu mong mi febeso, kpac. Ngicac Medacngo ngicngac yeneng yeac kingang kpegecdeac mi maec, kpac. Yeng yeneac kingang kpema ngicngac homac ebicfunac yungecyunuma kekeha wau yeneac doudeac maec. Ifi isoc ngenearunac ngic mongngo engena kecbeso ammide, yeng botucnginau kingang kpekpengina kecbeso. Nga ngeneac botucfunac warac warac ambeso ammide, yeng botucnginau wanacngicngina kecbeso.”
MAT.20.29	Yesu nga medacfora yeni Yeriko taong wama kemmagec ngicngac habutoa kuneng yombong modacyunugec. 
MAT.20.30	Nga sing tegiau kicpisic ngic yohockang taroc. Tarec ngicngac yeneng degec, “Yesungo hama kende.” ifi degec yeri imoc negemma kpacma deoc, “Kebu, Dawidiac bangeha, ge nereacnec ubaga manganeu.” 
MAT.20.31	Ifi kparec ngicngac habutoa yeneng waickema tarecdeac kpetariyecmegec. Nga yeri ine monggoc seriangoc kpacma deoc, “Kebu, Dawidiac bangeha, ge nereacnec ubaga manganeu.” 
MAT.20.32	Kparec Yesungo namma kpacyuruma yofi deec, “Ngeri noc wiac angecmebadeac negendape?” 
MAT.20.33	deu deoc, “Kebu, neri kicnira tegerudeac negendipe.” 
MAT.20.34	Deec Yesungo ubea manganeu mariango kicngira kpesereu yeri imohaingoc kicngira fima ye modaroc.
MAT.21.1	Yesu nga medacfora yeni Yerusaleng mewegenema Betefage amabangec Oliwatikiu tarec, imohai kensikema Yesungo medachora yohockang yofi dema sueyuruec, 
MAT.21.2	“Ngeri dindingac kemma guruama sing enarau tacde, imohai donggi mong bic meficgeecde. Ye medahagoc witickegec nande. Ngeri donggi imoc yungecyuruma nearu mehaec. 
MAT.21.3	Nga ngeri ifi anec ngic mongngo ngeremma kpesingemerude isoc ngeri yofi edebesera, ‘Kebungo yerigoc ua meudeac dede.’ Ifi deec yeng donggi nonggomedac bic ngerigoc sueyuruude.”
MAT.21.4	Profete yoac mong yofi deec, imoc fora anudeac ifi fingerec.
MAT.21.5	“Ge Sionggac ngicngac yofi edeyunubesena, ‘Henggec, ngictaugnina ngenearu habesande. Ye donggi witiau tacdenoc, ye donggi medahau hade nga ye fakaya memaemeemea.’ ” 
MAT.21.6	Nga medac yeri kemma Yesungo edeyuruec, ifi isoc anoc. 
MAT.21.7	Ifi amma donggi medahagoc meyuruma hama ngakpingira herea hesima donggi nonggomedac yereac witingirau tiameoc. Tiameec Yesungo imocac witiau tarec. 
MAT.21.8	Taru ngicngac habutoa nanggec, yeni ngakpingina hesima sinnu tiamegec nga goa yeni ic fawa icfunac herecgema sinnu tiamegec. 
MAT.21.9	Nga ngicngac habutoa kiwau kenggec nga ngadeau modacgec, yeneng kpacma yofi degec,
MAT.21.9	“Ohec waec, Dawidiac kisicfunac, ohec. Ngic Kebuac kpacfu hade, ye kenehagoc. Wi kurumennu kpara dengeregec, ohec waec, hosanna.” 
MAT.21.10	Yesungo Yerusalennu enu taonggac ngicngac sasawa yeni kpidohoma kengha amma degec, “Imoc merac?” 
MAT.21.11	Ifi degec ngicngac habutoa yeneng edeyunugec, “Imoc Yesu, profetenoc Gariraia bangecfunac Nadzarete taonnunac.”
MAT.21.12	Anu Yesungo Anutuac womonggac oda manau emma ngicngac wiac emekpesi anggec, yeni imohacnac kporacyunuec. Ye ngic hiedzo emekpesi anggec, yeneac tebo heimeremma kebesac emegec, yeneac tatac ifingoc heimeremma 
MAT.21.13	yofi edeyunuec,
MAT.21.13	“Yoac yofi oho ohoya fede, ‘Neac ama imoc nunumuama, kpara ifi kpacbesonga.’ 
MAT.21.13	Nga ngeneng ine imoc merenggec,
MAT.21.13	hamangec ngic yeneac sufu sufuama ande.” 
MAT.21.14	Anu womonggac odatoaac manau ngic kicpisic amma hanimangang yeneng yearu hagec yeng mengereyunuec. 
MAT.21.15	Ye faka kuhagoc ifi meec nga nambarac yeneng womong manau kpacma yofi degec, “Dawidiac bangeha, ohec, hosanna.” Kpacgec womonggareng enara nga mitiac negen negengngic yeneng imoc hemma herebu negemma 
MAT.21.16	Yesuaru kemma degec, “Yeni yoac dedaemoc, imoc negennec me?” Ifi degec yeng yofi deec, “Negenduae amma ngeni yoac yomocnoc osonegeng mi angandae gedang,
MAT.21.16	‘Ge nambarac kapia nga sabac namuu kecdae uayoac yemmena yeneng geac kpac kuneng heiwayong memigecde.’ ”
MAT.21.17	Ifi dema wayunuma taong wama Betania amabangecfu kemma tofocnac ihai kefec.
MAT.21.18	Amma Yesungo asoac taonnu dzigene kemma hereaac homema 
MAT.21.19	sing tegiau kic fima fig ic mong henec. Hemma negenu foragoc isoc anu haniau kemma mariasac hemma ic yofi edeec, “Ic, gearunac fora monggoc mi fingeckecbeso.” Ifi deu fig ic imoc imohaingoc ururueec. 
MAT.21.20	Ururueu medacfora yeneng imoc hemma kpidohoma kpesimigec, “Fig ic imoc dafi bic yombong ururuede?” 
MAT.21.21	Ifi dema kpesimigec Yesungo yofi edeyunuec, “Foracngoc, ngeni negen negensingnginagoc kecma negengyohoc mi anggecdeu icfu faka medua, faka imoc naric megecde, imoc edengunuduae. Nga imocsac kpac, ngeni ifingoc tiki yomocac yofi naric degecde, ‘Tiki ge miacemema kondunnu ukuemema kemena.’ Ngeni ifi edegec, ifinoc anude. 
MAT.21.22	Nga ngeni wiac monggac me monggac negensinggema nunumunginau kpesigecdeu ngeni imoc sasawa megecde.”
MAT.21.23	Yesungo ifi dema taonnu hama womonnu emma kpoukpou ua meu womonggareng enara nga yudangic enarafocngina, yeneng hama kpesimigec, “Ge noc kucfu ua yomoc menec amma merang uayoac imoc genec?” 
MAT.21.24	Ifi kpesimigec yeng yofi merengyemmeec, “Neng ngeni wiac monggac ifingoc kpesingemmeba ngeni turunga edenugecdeu ni uakibinaac hania imoc edengunubade. 
MAT.21.25	Yohanengo dokunadzic ua mekefec, imoc dahacnac, kurumennunac me ngicfunac?” Deu yeni yenaocngoc denegeng amma degec, “ ‘Imoc kurumennunac.’ ifi denideu yeng yofi kpesinemmeude, ‘Ifi negemma ngeni nocac ye mi negensinggegec?’ 
MAT.21.26	Me ‘Imoc ngicfunac.’ ifi denideu ngicngac sasawa yeni Yohaneac ye profete negendae, imocac debesonga yeneac kengecnunude.” 
MAT.21.27	Yeni ifi denegeng amma Yesu edegec, “Imoc mi negendimbe.” Ifi degec Yesungo yofi deec, “Ifi degec, ni ifingoc noc uayoacac kucfu ua mekecduae, imoc mi edengunubade.”
MAT.21.28	Negenggec, “Ngic mong ye medachora yohockang nga ye waracmedahaaru kemma edeec, ‘Medacna, ge yaguc waing uau kemma ua mebesena.’ 
MAT.21.29	Ifi edeu medahango merenec, ‘Ni imoc waduae.’ Ifi dema ine ngade ubea dzigeneu uau kenec. 
MAT.21.30	Nga manggac ye kemma ngademedaha, yeac ifingoc edeu ngademedahango deec, ‘Manggac, ni naric kembade.’ Ifi dema kemma ihoc bahoc amma uau mong mi kenec.” 
MAT.21.31	Ngeni dafi negendae, “Medac yerearunac merang mamaac songo modacma uaya meec?” Ifi kpesiyemmeu degec, “Waracmedaha yeng.” degec Yesungo yofi edeyunuec, “Foracngoc, takesimeme ngic nga singtoangac yeneng waraingemmema Anutuac eucererennu enggecde. 
MAT.21.32	Yohanengo sing dindingac modacma ngenearu hau ngeni ine mi negensinggegec. Nga takesimeme ngic nga singtoangac yeneng ye negensinggegec. Ngeni ine imoc henggec amma sifu ubangina mi merenggec nga mi negensinggegec.”
MAT.21.34	Kenu fora kpememe naso hau ye wanacngicfora sueyunuu uagareng yenearu waing fora megecdeac kenggec. 
MAT.21.35	Kenggec ua gareng yeneng ine minginaac wanacngicfora meyunuma mong kpema mong kpehomema mong hocngo heigec. 
MAT.21.36	Ifi anggec ua minginango wanacngic goa homac monggoc sueyunuu kenggec gareng yeneng faka imocngoc ayemmegec. 
MAT.21.37	Nga ngade ua minginango yofi negemma yengena medaha sueec, ‘Yeni medacnaac ewea sifu heigecde.’ 
MAT.21.38	Ifi dema sueu kenu ua gareng yeneng medaha hemma yofi denegeng anggec, ‘Yeng kecma ua yomoc tiu enude, imocac ye kpehomema bangeha nga maridzominga sasawa meni nenang ambeso.’ 
MAT.21.39	Ifi dema miacukugec oda ngadeau kemeu mema kpehomegec.
MAT.21.40	Nga ua minginago monggoc hama uagareng dafi ayemmeude?” 
MAT.21.41	Ifi deu degec, “Ua minginango hama uagareng mangana memanganeyunuma yunuhomema waing uaya imoc uagareng goa yeneac mariu faiude. Faiu yeneng imoc garenggema foranasou mingina fora migecde.” 
MAT.21.42	Ifi degec Yesungo yofi deec, “Mitikibiu yoac yofi oho ohoya fede,
MAT.21.42	‘Amameme ngic yeneng hoc mong mangana dema ukugec. Nga hoc imocngo amaac hoc wotung amma seria nanude nga nambesande. 
MAT.21.42	Ngeni kibi imoc osonegeng mi angandae gedang. 
MAT.21.43	Imocac amma edengunuba negenggec, Anutungo eucerereng ngenearunac meickema areng mong yemmeude. Nga yeneng eucererenggac uaya mema foraya meficgegecde. 
MAT.21.44	Nga ngic mong ye hoc imocac witiau maude, ye sebia tegerude. Nga hoc imocngo yeac witiu makpema hedzameu kapuc kpeude.”
MAT.21.45	Anu Yesungo yoac heiec, imoc womonggareng enara nga farisaio yeneac deec, imoc bic negentegecgec. 
MAT.21.46	Yeni ifi negenggec nga habu yeneng yeac profete degecac yeni ine Yesu mendanggegecdeac kengecyunuu osima wagec.
MAT.22.1	Yesungo yoac mong heima torokpema yofi edeyunuec, 
MAT.22.2	“Kurumenggac eucerereng imoc ngictau mong isoc, ye medahaac memeturang nasoac yakatoa ohoma memengere anec. 
MAT.22.3	Amma ngictaungo wanacngicfora sueyunuu yeni ngicngac memeturanggac amma bic heitaiyunuec, yeni wangecyunugecdeac kenggec. Kenggec ngicngac yeneng ine modzongina tiu wagec. 
MAT.22.4	Wagec ngictaungo wanacngicfora goa monggoc sueyunuma yofi deec, ‘Ngeni kemma ngic bic heitaiyunuai, yeni edeyunugec, “Negendae, burumakana ngiwa nga yang kerectoayagoc imoc bic kpeoho amma yakatoa mengeredacdua. Ni wiac sasawa bic memockedua, imocac ngeni hagec.” ’
MAT.22.5	Ifi deu kemma edeyunugec, yeneng ine yoac monggoc hau imoc negemma modzongina tiu eng wama kengha anggec. Mong ye uayau kenec nga mongngo kpounec uayau kenec. 
MAT.22.6	Nga ngicngac tosea yeneng ngictauac wanacngicfora ngaba ayemmema yunuhomegec. 
MAT.22.7	Ifi anggec ngictau ye imoc negemma herebu amma wasaifora sueyunuu kemma ngickpekpengic imoc yunuma taongngina faigec dzeec. 
MAT.22.8	Amma wanacngicfora yofi edeyunuec, ‘Memeturanggac yaka imoc bic mengec mengerea nga ngic heitaiyunudua, yeni areng mangana ifiango nearu hagecdeacsoc mi ande. 
MAT.22.9	Imocac ngeni sing sosocfu kemma namma ngic meficyunugecdesoc, yeni edeyunugec memeturanggac amau habisia.’ 
MAT.22.10	Ifi deu wanacngic yeni sinnu kemma ngic meficyunugecsoc gombunga nga mangana momoc hesicyunudacma hama memeturanggac yakaama imoc mewakegec.
MAT.22.11	Anu ngicngac yeni hadacma tacgec ngictaungo yenenudeac hama ngic mong memeturanggac ngakpi mi heima tarec, 
MAT.22.12	ye hemma yofi edeec, ‘Tosona, ge dafi memeturanggac ngakpi mi heima erema tacnec?’ Ifi deu ngic ye yoara kpac waickema taru 
MAT.22.13	ngictaungo kingangngicfora yeneac yofi deec, ‘Ngeni hanimaria kpema ngadeau kundunnu ukugec kemeu. Ihai kiacma enara kisaranggema kecbeso.’ 
MAT.22.14	Ngicngac kpacyunuyunuya, yeni homac nga meisingyunuyunuya, yeneng ine efeanec.”
MAT.22.16	Ifi amma medacfocngina nga Herodeac areng goa Yesuaru sueyunugec kemma degec, “Kpoukpou, ge yoac fora dekecnec, imoc negendimbe. Nga Anutuac sing dindingac ngicngac edekpou anemmekecnec amma ngic monggac me monggac songo mi negemma engena mamea socfungoc anemmeannec. 
MAT.22.17	Imocac dafi negennec, damocngo naric ande, neni takesi ngictau Sisa naric minide me kpac?” 
MAT.22.18	Ifi degec Yesungo ngabasiricfu degec, imoc negemma yofi edeyunuec, “Ikocngic, ngeni nocac suba idenendae? 
MAT.22.19	Ngeni takesi faiandae, imohacnac dzo mong mehagec hemba.” Ifi deu yeni denarihoc mong mekemma edzahegec 
MAT.22.20	yeng imoc hemma yofi kpesiyemmeec, “Onga nga kibi yoc, imoc meracac?” 
MAT.22.21	Deu degec, “Imoc Sisaac.” Ifi degec yeng yofi edeyunuec, “Imocac ngeni Sisaac wiac Sisa mibisia nga Anutuac wiac Anutu mibisia.” 
MAT.22.22	Ifi deu yeni imocac negenggec engena anu wama kenggec.
MAT.22.24	“Kpoukpou, Mosengo yofi deec, ‘Ngic mongngo ngac meec nga ye gboriha kpac kecma homeu muneango daraac hotsec mema gboric kpeficgema daraac kpac miacma kecbeso.’
MAT.22.25	Dacmunac seweng nenigoc kecgec, yenearunac waracdacnginango ngacfu kemma gboriha kpac kecma homeu muneango hotseha meec. 
MAT.22.26	Meu munea nga yeac ngadeau munafora 5 kecgec, yenearu faka ifiangoc fingeru yeni sasawango homedacgec. 
MAT.22.27	Homedacgec ngac ye ifingoc kecma homeec. 
MAT.22.28	Ngic seweng yeni sasawango ngac yeac ewea anggec. Nga yacyac nasou ngac imoc meracac enema ambesande?”
MAT.22.29	Ifi degec Yesungo meremma yofi edeyunuec, “Ngeni mitikibi nga Anutuac kuc mi negentegecdaeac yoac desufudae. 
MAT.22.30	Yacyac nasou ngicngac yeni monggoc mi meemegecde amma manggac mongngo yofi mi deude, ‘Ni naroanna ngic mibade.’ Imohai ngicngac yeni ine kurumenggac angero, yeni isoc anggecde. 
MAT.22.31	Nga homecfunac yacyac dema Anutungo yofi bic edengunuec,
MAT.22.32	Ngeni imoc osonegeng mi angandae gedang. Nga ye ine ngic homemea, yeneac Anutu kpac. Ye gbori kecdimbe, neneac Anutu.” 
MAT.22.33	Nga ngicngac habutoa yeni kpoukpouya imoc negenggec engena anec.
MAT.22.34	Anu farisaio yeneng yoac yomoc negenggec, “Yesungo sadukaio yeneac yoac merenu yoacngina dugung kpeu engsac nanggec.” Yeni imoc negemma kpedzucnema 
MAT.22.35	yeneac botucfunac dedeseriyoacac negen negengngic mongngo Yesu faitobannu faima kpesimiec, 
MAT.22.36	“Kpoukpou, dedeseriyoacac manau dedeseriyoac damocngo engena yombong ande?” 
MAT.22.37	Ifi kpesimiu yofi edeec,
MAT.22.37	“ ‘Ge ubaherega nga ubaongaga amma negen negengga hafoangoc Kebu Anutugaac songo negemma kecbesena.’ 
MAT.22.38	Imocngo dedeseriyoacac warac warac nga kuneng ande. 
MAT.22.39	Nga imocac ngadeau ogea yofi,
MAT.22.39	‘Ge geangga anggengande, siriha imocngoc gegoc wegenac kecdae, yeni heresongogoc hoangyunubesena.’ 
MAT.22.41	Anu farisaio yeni kpedzucnema tacmagec Yesungo yofi kpesiyemmeec, 
MAT.22.42	“Ngeni Messiaac hania dafi negendae, ye meracac kisicfunac?” Kpesiu meremmigec, “Ye Dawidiac bangeha.” 
MAT.22.43	Ifi degec Yesungo yofi deec, “Ifi anu Tiri Asungo dafiac Dawidiac enac meefaiu yeac ‘Neac Kebu.’ dema yofi deec,”
MAT.22.44	Ifi deec. 
MAT.22.45	Nga Dawidi yengenaoc kpara yofi kparec, “Neac Kebu. Nga Messiango dafiu Dawidiac bangeha ande?” 
MAT.22.46	Ifi deu yeni Yesuac yoac turunga merembesonga obohogec. Obohoma naso imohacnac erema yeac kengec amma mongngo dekpesi monggoc mi ammigec.
MAT.23.1	Yesungo ngicngac habutoa nga medacfora yofi edeyunuec, 
MAT.23.2	“Mitiac negen negengngic nga farisaio yeni Moseac tatacfu tacdaeac 
MAT.23.3	yeni yoac edengunudae, ngeni imoc sasawa tofohoma modacbisia. Nga yeni faka angandae, ngeni siric ifi mi ambisia. Yeni yoac edengunuandae, imoc ine yenaoc mi modacandae. 
MAT.23.4	Yeni singyoacac dede ebiria yombong dedeckema ngic ngeneac fuau faigec ebiriude. Nga yenaoc ine dede imoc meefaima meficngunugecdeac gbongnginango miacgecdeac mi ayemmeude. 
MAT.23.5	Yeni ngicngo fakangina henggecdeac mitigbomea kandacbisic bisicngina meyadiandae.
MAT.23.6	Yeni yakatoa nasou nga kpekpeturang amau warac warac tatacfu tacbesonga ayemmeude. 
MAT.23.7	Nga kpedzaroc sobennu ngicngac yeneng ‘Wenacngerec.’ nga ‘Gareng,’ ifi dema kpacyunugecdeac homac ayemmeude.
MAT.23.8	Anu ngeni garengngina mocgungo kecde nga ngeni sasawa dacmunac andae. Imocac ngeneac negemma mongngo ‘Gareng,’ ifi mi kpacngunubeso. 
MAT.23.9	Mangngina mocgungo kurumennu kecdeac amma ngeni bangecfu ngic monggac ‘Mannina,’ ifi mi debisia. 
MAT.23.10	Nga kunengngina Messia mocgungo kecdeac amma ngic mongngo ‘Kunenna,’ ifi mi kpacngunubeso. 
MAT.23.11	Nga kunengngina kecde, yeng ine ngeneac kingangkpekpe kecbeso. 
MAT.23.12	Ngic mong ye yengenaac negenu engena angkecde, ye mamea anudeac memagecde. Nga mong ye yengenaac negenu mamea angkecde, ye meenggecde.
MAT.23.13	Mitiac negen negengngic nga farisaio, ngeni kurumeng eucererenggac nagu kpebung yeneac kicnginau heiandae. Ngeneng imohai enggecdeac segeandae nga kpebung yeneng embesonga ammagec kpae ifingoc heiyemmekecdae. Ngeni ikocfakangina ifia mekecdaeac ngeni sowecnginagoc. 
MAT.23.14	Mitiac negen negengngic nga farisaio ngeni sowecnginagoc. Ngeni ngachotsec ewefocngina homemea amangina wangecyunugec engsac kecgecde. Amma ngicngac yeneng negengngeree ngemmegecdeac ngeni nunumu hereangoc numuandae. Ngeni ikocfaka ifia angandaeac turunga ebiriangoc megecde.
MAT.23.15	Mitiac negen negengngic nga farisaio, ngeni ngic mocgu dekerecyoac ammigecdeac bangeha bangeha nga kondung ferecgema kengandae. Nga yeng ngenearu torokpeu mefahegec, ye ngenang isoc hofeac nambarac amma feracngunuma kemeude. Ikocfakangina ifia mekecdaeac ngeni sowecnginagoc.
MAT.23.17	Womongngo gol kpanggeu kpetiac anude, imoc wiac engena nga gol yengenaoc imoc wiac mamea. Ngeni kicpisic nga negen negengngina mi irec ireckea. 
MAT.23.18	Amma ngeni deandae, ‘Mong ye arata kpacma yoara deseriudeu, imoc yoac kapia. Nga mongngo sese arata witiau bic faifaia, imoc kpacma yoara deseriudeu yoara imoc naric mi waude.’ 
MAT.23.19	Aratango sese kpanggeu kpetiac anudenoc, imocngo wiac engena nga sese yengenaoc imoc wiac mamea. Ngeni kicpisic areng.
MAT.23.20	Ngic mong ye arata kpacma yoara deseriudeu ye arata nga sese arata witiau fedacde, imoc momocngoc kpacma medarude. 
MAT.23.21	Nga mong ye womong kpacma yoara deseriudeu womong yengena amma Anutu imohai kecde, ye momocngoc kpacma medarude. 
MAT.23.22	Nga mong ye kurumeng kpacma yoara deseriudeu, ye Anutuac tatac nga yeng ihai mingina amma tarude, ye momocngoc medarude.
MAT.23.24	Ngeni ngicngac sing edzacyunugecdeac ua, imoc kicpisic siricfu angkecdae. Nga kurungnginau picpic hemma imoc meickema kamele ine mi hemma gbokoandae. 
MAT.23.26	Ge tase teraac mana dzuacnaguc ngadea ifingoc kongac kpeude. Farisaio ngeni kicpisic.
MAT.23.28	Ngeni sebinginango ngickicfu dindingac isoc ande. Nga ubaherenginau ine ikocngo wake wakea amma ngeni ngenaoc dedeseriyoac kpema kecdae. Ngeni ikocfakangina ifia mekecdaeac ngeni sowecnginagoc.
MAT.23.29	Mitiac negen negengngic nga farisaio, ngeni sebiengeneng amma ikocfakangina mekecdaeac sowecnginagoc andae. Ngeni profete yeneac kicsereu simengngina meyemmema ngic dindingac simengngina kibiagoc anudeac monggoc heigborima mengereandae. 
MAT.23.30	Mengerema yofi deandae, ‘Neni bangecfocnina yeneac nasou kecbing debac profete naric mi yunuhomebing nga sacngina maudeac faka yenigoc mi ambing.’ 
MAT.23.31	Ngeni ifi mekecma yofi dekperagiemedae, ‘Nenang ngic profete yunuhomegec, yeneac medacfocngina.’ 
MAT.23.32	Ngeni ifi dema bangecfocngina yeneac faka mewakema mekecgecde. 
MAT.23.33	Ngeni ngenaoc boidzoc amma boidzocac medac, ngeni yoacfu turunga mema hofeu kemebauac 
MAT.23.34	neng profete nga negen negengngic amma mitiac negen negengngic sueyunuba hangemmegecde. Nga ngeneng kecma yenearunac goa yunuhomegecde nga goa mariponnu yunugecde amma goa kpekpeturang amanginau dzikacngo yunuma ngaba ayemmema taong monnunac monnu kporacyunugecde nga kporacyunubesandae. 
MAT.23.35	Ngeni ifi mekecma ngic dindingac yunudacgec sacngina bangecfu madarec, imocac turunga hafoangoc ngenearu feude. Imoc Abeac sacfunac hanahema erekecma Barakiaac medac Dzekaraia, yeac sacfu erede. Ngeni ye kpetiac ama nga arata botucngirau kpehomegec.
MAT.23.36	Foracngoc, faka sasawa imocac turunga, imoc areng yomoc ngenearu fingecdacbesande, imoc edengunuduae.
MAT.23.37	O, Yerusaleng, Yerusaleng, ge profete yunuhomeannec nga ngic gearu sueyunuyunuya, yeni hocngo yenereannec. Kokorec nonggeango nambaracfora kpeganga bageau foforacyunuande, ni naso homac ifi isoc nambaracfocga kpedzucyunubadeac negembare ngeneng ine imocac songo mi negenggec. 
MAT.23.38	Negenggec, ngeneac amagerec imoc ngiha kpac anu kisi fingerude. 
MAT.23.39	Ni edengunuba negenggec, yofinenggac hanahema ngeni monggoc mi nenggecde. Nga nang enggecdeu yofi degecde, ‘Kebuac kpacfu ngic hade, ye kenehagoc.’ ifi degecde, naso imohai ngeneng monggoc nenggecde.”
MAT.24.1	Yesungo womonnunac mamanu medacfora yeneng yearu hama womonggac mana kuneng hania hania edzahegec 
MAT.24.2	yeng yofi edeyunuec, “Wiac imoc yaguc hendacdae, imoc ine ngade yofi fingerude. Foracngoc, areng mong yeneng hama imoc sasawa hembarackedacgec kendarude. Kendaru hoc mongngo monggac witiu mi wagec tacbesande.” Ifi dema 
MAT.24.3	Yesungo Oliwa tikiu kemma taru medacfora tembucngina yearu kemma kpesimigec, “Ge yoac dedang imoc noc nasou fingerude? Nga naso wisic wisickea amma geangga hahanasogau noc soi fingecbesande, imoc edenununa.”
MAT.24.4	Ifi degec Yesungo meremma yofi deec, “Ngic mongngo ikocfu wangecngunubacac ngeni henghomema kecbisia. 
MAT.24.5	Imoc yofiac, ngic homac yeneng hama neac kpac kpacma degecde, ‘Ni Messia.’ ifi dema ngicngac homac uba mesufu ayemmebesandae. 
MAT.24.6	Nga ewekpekpetoaac siduc bangec wegenacfunac nga bangec hereaunac hau ngeni imoc negemma mi kpidohobisia. Wiac ifia fingecbeso nga nasongo imohaingoc bic mi wisickeude. 
MAT.24.7	Bangec goa yeneng bangec ogofocngina yenigoc ewekpekpe anggecde. Nga ngictau monggac arengngo ngictau monggac areng yenigoc ngaba angemegecde. Nga boditoa bangec goau fingerude nga goau usoctoa mebesande. 
MAT.24.8	Wiac gboria hanahema fingerudeac gadze kiande, ifi isoc ande.
MAT.24.10	Nga ngicngac homac yeni negemmangang amma wanuma yenaocngoc ogofocngina ngaba yeneac mariu faiemegecde nga ubango ukuemegecde. 
MAT.24.11	Nga profete ikoha homacngo fingecma ngicngac homac ikocfu wangecyunugecde.
MAT.24.12	Singyoac wawa faka imoc yadiude imocac ngicngac homac yeneac heresongogoc negengemeeme nga hoangemefaka nomaneude. 
MAT.24.13	Nga ngic mongngo serima kecmanu naso wisickeude, yeng komoc kpeude. 
MAT.24.14	Nga ngicngac yeneng eucererenggac siduc gombung yomoc edeyunugec dedekperagi imoc bangec sasawa sokodaru ngicngac yeni imoc negendacmagec naso wisickebesande.
MAT.24.16	Faka imoc fingeru ngicngac Yudaia bangecfu kecdae, ngeni worama tikiu embisia. 
MAT.24.17	Nga mong ye ama witiau nande, ye wiac mong meudeac ama manau mi embeso. 
MAT.24.18	Nga mong ye semeng uau nande, ye ngakpi hereha meudeac mi dzigenebeso. 
MAT.24.19	Ngac heregoc kecdae nga nenggac sabac namuu meyunukecdae, yeni naso imohai ebicnginagoc anggecde. 
MAT.24.20	Nga ngeni woragecdeac naso haude, imoc nomannasou me sabatanasou mi fingerudeac numubisia. 
MAT.24.21	Naso imohai kpendzeng kuneng yombong fingerude. Kpendzeng ifia bangec hanac hanaheaunacngoc erekecma yofinenggac mong mi fingerec amma ngade ifingoc mi fingecbesande. 
MAT.24.22	Nga uameme imoc mi mewegenegecde isoc ngic mongngo komoc naric mi kpeude. Amma ngicngac isingyunuyunuya, ngeneac amma naso mewegenebesandae.
MAT.24.24	Imoc yofiac, Messia ikoha nga profete ikoha yeneng fingecma ngicngac uba mesufu ayemmegecdeac tobangyunuma faka morora nga faka kuhagoc engena megecde. Amma yeni sing meficgegecdeu ngicngac isingyunuyunuya ifingoc ikocfu wangecyunugecde. 
MAT.24.25	Negenggec, ni faka imoc fingerudeac bic edengunuba negendae. 
MAT.24.26	Ngicngac goa yeneng yofi degecde, ‘Henggec, ye bangec kisiu kecde.’ Ifi degecdeu ngeni ihai mi kembisia. Me yofi degecde, ‘Ye yei ama manabisicfu tacde.’ Ifi degecdeu ngeni imoc mi negensinggebisia. 
MAT.24.27	Piratacngo wenac ere ereaunac heima wenac keme kemeau kpesiande. Nga Ngicac Medac haude, naso imohai siriha imocacsoc fingecbesande. 
MAT.24.28	Hasaukpesac neng yeni fareng fede, imohai eacandae.
MAT.24.29	wenackiwa kundung kpeu afokperagia mi fingerude. Asomeng yeni kurumennunac fotockema magec kurumenga kurumenga yeneac kuc sasawa kpemindzahebesandae. 
MAT.24.31	Nga trampet udumengtoa kuneng fingecmanu ye angerofora sueyunuu yeneng kurumenga kurumenga noboc noboc amma bangec tegia noboc noboc 4 imohai kemma Kebu yengenaoc ngicngac meisingyunuec, yeni kpedzucyunubesandae.
MAT.24.32	Fig icngo haniaya edekpou angemmeu ngeni imoc negembisia. Fawa firitickema besaiu ngicngac yofi negengandae, wenac naso ande. 
MAT.24.33	Nga wiac sasawa dedua, imoc fingeru ngeni imoc hemma ifingoc negembisia, Ngicac Medacac naso imoc bic wegenema hade amma ye nagu ngadeau nande.
MAT.24.35	Fingeru bangec nga kurumeng kpac anecde nga neac yoac, imoc ine mi kpac anude. 
MAT.24.36	Faka imoc noc uamemeu amma aua nofu fingerude, imoc mongngo mi negenbesande. Kurumenggac angero yeni imoc mi negendae nga Medacngo ifingoc mi negende. Manggacngosac naso imoc negende.
MAT.24.38	Kiatunggbaung mi hamanu ngicngac yeneng nenedoku nema ngic yeni ngacfu kenggec nga manggac yeneng yofi degec, ‘Ni naroanna ngic mibade.’ ifi angkecmagec Noango wageu enec. 
MAT.24.39	Enu yeni mi negemma kecmagec kiatunggbaungtoango hama merucyunudarec. Ngicac Medacac hahanasou faka ifiangoc fingerude. 
MAT.24.40	Naso imohai ngic yohockang semeng uau kecmaec yerearunac mong mema mong ine wagec uau kefude. 
MAT.24.41	Ngac yohockang yeri flawa amau namma flawa hedzamema kecmaec yerearunac mong mema mong ine wagec nambesande.
MAT.24.43	Hamangecngic ye ama hetackema engande. Nga ama mingina mong ye hamangecngic noc nasou haude negendeu ye gaugbori kecma amea garenggekecma hamangecngic imoc kpae heimiude. 
MAT.24.44	Imocac ngeni ifingoc efaima kecbisia. Ngicac Medacac aua ngeni mi negemmagec habesande.
MAT.24.45	Wanacngic mongngo negen negentegehagoc kefec. Nga minginango ye wanacngic ogofora yeneac gareng amma yakangina nasoyau modacma yemmeudeac demiec. 
MAT.24.46	Ye ua demi demia imoc medaru minginango hama henu naric anude, ye kenehagoc. 
MAT.24.47	Foracngoc, yeac minginango wiara sasawa garenggeudeac demiude. Ngeni siriha imocacsoc kecbisia.
MAT.24.48	Nga wanacngic mangana, ye ine yengenaoc negensiude, ‘Ni minginna naso herea kecmaguc haude.’ 
MAT.24.49	Ifi dema wanacngic ye ogofora yunuma minggong ngic, yenigoc doku seria neude. 
MAT.24.50	Ifi amma tomai mi kecma wanacngic yeng minginaac uamemenaso nga auaya mi negemmanu minginango haude. 
MAT.24.51	Hama wanacngic imoc kpema herec kperecge heima ngic ikoha yenigoc faiude. Nga yeni ihai kiacma enacngina kisaranggema kecgecde.”
MAT.25.2	Yenearunac naroang 5 yeni mi irec ireckea nga 5 yeni negen negengnginagoc. 
MAT.25.3	Naroang mi ireckegec, yeni kifangina mema kirung dokuyagoc mong mi megec. 
MAT.25.4	Nga negen negengnginagoc, yeneng kifangina mema dokungina kirunnu kisima megec. 
MAT.25.5	Nga memeturang ngicngo bic mi hau naroang sasawango kicngina gau anu gau fegec. 
MAT.25.6	Femagec tofocnac dzongiau kpakpac mong yofi fingerec, ‘Negenggec, memeturang ngic hade, ngeni kemma yegoc eacgec.’ 
MAT.25.7	Ifi fingeru naroang 10 yeni gauunac gborima yacma kifangina memengere amma 
MAT.25.8	naroang negen negengngina mi irec ireckea, yeneng negen negenggoc yeneac degec, ‘Kifanina bokobeso andeac ngeni doku mong kisinemmegec.’ 
MAT.25.9	Ifi degec naroang negen negenggoc, yeneng merengyemmema yofi edeyunugec, ‘Doku yomocngo nenanggacsoc kpac. Imocac ngeni ine kifadokuya faiandae, yenearu kemma bummegec.’ 
MAT.25.10	Ifi degec, yeni kifadoku bummebesonga kemmagec memeturang ngicngo haec. Hau naroang efaigecmoc, yeni yegoc memeturanggac amau enggec. Emma nagu ukugec kpeu imohai nenesemeng nesogai amma tacgec. 
MAT.25.11	Tacmagec ngade ngac tosea yeneng hasikema degec, ‘Kebu, Kebu, nagu witinemmena ereni.’ 
MAT.25.12	Ifi degec, yeng edeyunuec, ‘Foracngoc, ni kicrurungngunuduae.’ 
MAT.25.13	Ngeni wenac nga aua mi negendae, imocac amma ngeni ubagbori kecbisia.
MAT.25.14	Imohai faka siriha yofi fingecbesande. Ngic mongngo bangec monnu kenudeac wanacngicfora kpacyunuma dzofinaha yeneac mariu faima kenudeac negenec. 
MAT.25.15	Ye dzo garenggegecdeac kucnginaac sirihau yofi hendzicma yemmeec. Ye ngic mong tarantong dzo 5 nga mong tarantong dzo yohockang amma mong tarantong dzo mocgu,
MAT.25.16	Kenu ngic tarantong dzo 5 meec, ye imohaingoc kemma emekpesi uaya mema tarantong dzo 5 torokpema meficgeec. 
MAT.25.17	Nga ngic tarantong dzo yohockang meec, ye ifingoc kemma emekpesi uaya mema yohockang torokpema meficgeec. 
MAT.25.18	Nga ngic tarantong dzo mocgu meec, yeng ine kemma mingina dzo miec, imoc mema bangec usuma tonggoma mesufuec.
MAT.25.19	Anu mingingnginango naso herea kecma monggoc dzigene hama dzo yemmeec, imocac turunga kpoumigecdeac kpacyunuec. 
MAT.25.20	Kpacyunuu ngic tarantong dzo 5 meec, yeng tarantong dzo 5 mong momoc mekemma deec, ‘Kunenna, ge tarantong dzo 5 nenna ni emekpesi uaya mema 5 monggoc torokpema meficgedua.’ Ifi deu 
MAT.25.21	minginango yofi edeec, ‘Wanacngic gombunga yombong. Ge fakaga dindingac amma yoac modac modacfakaga soronga. Nga geng yoac modacma wiac kapia kpacgoc garenggedanggac wiac ebiriangoc garenggenadeac faigubade. Hana kunenggaac sogac sogaiu nerahafoc kecdede.’ 
MAT.25.22	Nga ngic tarantong dzo yohockang meec, yeng ifingoc hama deec, ‘Kunenna, ge tarantong dzo yohockang nenna ni emekpesi uaya mema tarantong dzo yohockang monggoc torokpema meficgedua.’ Ifi deu 
MAT.25.23	minginango yofi edeec, ‘Wanacngic gombunga yombong. Ge fakaga dindingac amma yoac modac modacfakaga soronga. Nga geng yoac modacma wiac kapia kpacgoc garenggedanggac wiac ebiriangoc garenggenadeac faigubade. Hana kunenggaac sogac sogaiu nerahafoc kecdede.’
MAT.25.24	Nga ngic tarantong dzo mocgu meec, yeng ifingoc hama deec, ‘Kunenna, ge ngic gerea, imoc negenduae. Amma uau wiac heihomec mi amma foraya kpedziannec amma gbomea mong mi kpegima sifu foraya mesiannec. 
MAT.25.25	Imocac kengecnuu kemma tarantong dzoga bangecfu tonggoba feec wiacga imoc monggoc merenggenduae.’ 
MAT.25.26	Ifi deu minginango yoara turunga yofi meremmiec, ‘Ge wanacngic mangana amma oyonga. Ni uau heihomec mi amma foraya kpedzianduae amma gbomea mi kpegima sifu foraya mesianduae, geng imoc bic negennec. 
MAT.25.27	Ge imoc negemma dzona dzo tohonnu faina heikpegumekecgec saheu neng dzigenema dzona imoc nobohagoc mebai. 
MAT.25.28	Imocac ngeni tarantong dzo yearunac wangecma ngic tarantong dzo teng mekecde, ye migec. 
MAT.25.29	Ngic mong ye wiac mekecde, ye monggoc migec homac ebiriangoc anude. Nga mong ye wiac mi mekecde, yearunac wiac mekecdemoc, imoc ifingoc wangecgecde. 
MAT.25.30	Wanacngic uaya gombunga mi medac, ngeni ine ye mema ngadeau kundunnu ukugec kemebeso. Ihai kecdae, yeni kiacma enacngina kisaranggema kecgecde nga kecbesandae.’
MAT.25.32	Amma ye bangeha bangehaac ngicngac sasawa deu hama yeac kicfu kpedzucnedacgecde. Kpedzucnegec garengngo rama nga noning medereyunuande, yeng naso imohai ifi isocngoc medereyunuma 
MAT.25.33	rama foiugeng nga noning ine kanaugeng faiyunuude. 
MAT.25.34	Ifi amma ngictaungo ngicngac foiugeng yofi edeyunuude, ‘Ngicngac Mannaac kenecgoc, ngeni yei hagec. Ngeni amabangecyombongngina megec, imoc bicngoc bangec hanahema fingerecfunac ngeneac negemma faifaia. 
MAT.25.35	Ni yakaac homeba ngeni yaka nenggec nga dokuac anenu doku nenggec neai. Nga kuriha kecbare ngeneng nenggareng anenggec. 
MAT.25.36	Ni wambaac obohoba ngeneng wamba heinenggec. Amma hafei febare ngeni hama wirinugec. Nga witicamau kecbare ngeneng yugucnugec.’ 
MAT.25.37	Ifi deu ngicngac dindingac yeneng yoac yofi meremmigecde, ‘Kebu, ge noc nasou yakaac anggenu gemma gumecguing me noc nasou dokuac anggenu gumecguing? 
MAT.25.38	Amma noc nasou kuric hana genggareng anggening me wambaac obohona gening? 
MAT.25.39	Amma noc nasoac hafei me witicamau tacmana gemma yugucguing?’ 
MAT.25.40	Ifi degec ngictaungo yofi edeyunuude, ‘Foracngoc, ngeni munafocna kapiabisic yenearunac mocgunec ubangerec ammigec, imocacsoc ninoc anenggec.’ imoc edengunuduae.
MAT.25.42	Ni yakaac homeba ngeni yaka mong mi nenggec nga dokuac anenu ngeni doku mong mi nenggec neai. 
MAT.25.43	Nga ni kuric hama kecbare ngeni nenggareng mong mi anenggec nga wambana kpac kecbare mong mi heinenggec. Ni hafei anenec nga witicamau febare ngeni mi yugucnugec.’ 
MAT.25.44	Ifi edeyunuu yeneng degecde, ‘Kebu, ge noc nasou nenedokuga kpac me wambaga kpac amma kuric kecmana neni gemma ihoc bahoc aning? Me dahai hafeiamau me witicamau femana gemma ihoc bahoc anggening?’ 
MAT.25.45	Ifi degec yeng yofi edeyunuude, ‘Foracngoc, ngeni munafocna kapiabisic yenearunac mocgunec ubangerec mi ammigec, imoc ifingoc ni mi anenggec, imoc edengunuduae.’ 
MAT.25.46	Nga yeneng kopocsicac turunga kpendzeng nasoya kpac kpekecbesandaeac kenggecde. Nga areng dindingac yeneng kekecseriu enggecde.”
MAT.26.1	Yesungo yoac imoc sasawa dedaru wisickeu medacfora yofi edeyunuec, 
MAT.26.2	“Uameme yohockang femanu makekeng naso imocac hombang ammanu imohaingoc ngic yeneng Ngicac Medac mariponnu kpegecdeac demeseri amma suegecde.”
MAT.26.3	Anu womonggareng enara nga yudangic yeneac enarafocngina, yeneng womonggarengtoa kpara Kaifa, yeac amaodayagocfu endacma 
MAT.26.4	Yesu akikic mema kpegecdeac dekiric amma 
MAT.26.5	yofi degec, “Ngicngac botucnginau dzikac sicsauc fingecbacac ye hombang nasou mi mebesonga.”
MAT.26.6	Anu Yesungo Betania amau Simong kukuseriagoc, yeac amau yaka netarec. 
MAT.26.7	Netacmanu ngac mongngo yearu kemma, kirung mong arabastro hocngo memea, imocac kerecdokuya homung kerengagocngo yeac orucfu kpakema nadzicmiec. 
MAT.26.8	Nadzicmiu medac yeneng imoc hemma kerecdoku buma yada anecac dehesi ammigec, “Ye nocac wiac buma engena imoc kpedzonggede? 
MAT.26.9	Imocngo dzo homac kirecgeu ngic makpekpea yemmeni ngereebac.” 
MAT.26.10	Ifi degec Yesungo imoc negemma yofi edeyunuec, “Ngeni nocac ngacac ifi dema ubaebic meficgemidae. Ye faka gombunga nearu meu ngereede. 
MAT.26.11	Ngic makpekpea yeni nasosoc ngenigoc kecgecde nga neng ine ngenigoc nasosoc mi kecbade. 
MAT.26.12	Ni homeba tonggonugecde, ye imocac sebina mengerema bic nadzicnende. 
MAT.26.13	Foracngoc, ngic yeni siduc gombung yomoc bangeha bangeha kemma dekperagigecde, imohai yeng ifi anec, imoc ifingoc degec negenggec febesande.”
MAT.26.14	Anu medacfora 12 yenearunac mong Yuda Karioto amaunac degec, yeng womonggareng enara yenearu kemma 
MAT.26.15	kpesiyemmeec, “Neng Yesu maringinau faibadeu dzo dafiguc nenggecdeac negendae?” Kpesiyemmeu yeneng silwadzo 30 osoma migec. 
MAT.26.16	Migec, yeng Yesu naso damohai doc meu megecdeac hemmodacma kefec.
MAT.26.18	Ifi degec Yesungo yofi deec, “Ngeni taonnu emma ngic imoc hemma yofi edebisia, ‘Kpoukpouninango geac yofi dede, nasona wegeneu gearu hama ni nga medacfocna neni gegoc makekenggac ramamedaha nenideac negenduae.’ ” 
MAT.26.19	Nga Yesungo medacfora yoac edeyunuec, imoc tofohodacma makekenggac ramamedaha ohomengere anggec.
MAT.26.20	Ama toforeu Yesungo medacfora 12 yenigoc yaka netacma 
MAT.26.21	yofi edeyunuec, “Foracngoc, ngenearunac mongngo ngaba yeneac mariu fainuude.” 
MAT.26.22	Ifi deu medac yeni ubangina homac manganeu yenearunac mocgu mocgungo kpesimigec, “Kebu imoc sifu neng mi anduae, me?” 
MAT.26.23	Kpesimigec yeng yofi deec, “Ngic nigoc kurungterau ic sogong nemuruckedic, yennoc doc faiu menugecde. 
MAT.26.24	Ngic ye Ngicac Medac doc meude, ye sowehagoc. Ye nonggeaac here manaunac mi fingecbac dede efaimibac. Nga Ngicac Medac neac negemma mitikibiu yoac yofi oho ohoya fede, yeng wangunuma kenudenoc.” 
MAT.26.25	Ifi deu Yudango Yesu docfu faiudeac negenecmoc, yeng ifingoc kpesimiec, “Kpoukpou, ge neac denec me?” Deu Yesungo yofi edeec, “Ge geanggaoc imocnoc denec.”
MAT.26.26	Anu yeni yaka nemagec Yesungo ic sogong mong mema Anutuac ubangerec dema mendzicma medacfora yofi dema yemmeec, “Ngeni mema negec, yomoc fusina.” 
MAT.26.27+MAT.26.28	Ifi dema kpakenec mong mema Anutuac ubangerec ammima numumima yofi dema yemmeec, “Yomocngo dzadzahac gboriaac sacna, imoc ngicngac homac yeneac kopocsic wayemmeudeac kpetic kpetinggea, imocac ngeni sasawango imoc negec. 
MAT.26.29	Ni edengunuba negenggec, waing gbomeaac dokuya monggoc mi nene kecbarengoc Mannaac eucererennu nenahafoc sing gboriaac arennu nebesandimbe.” 
MAT.26.30	Nga yeni ubangerec yegec heima amaunac mama edibigeng Oliwatikiu enggec.
MAT.26.31	‘Ni gareng kpeba ramahabu yeni sinsararang kpebesandae.’ 
MAT.26.33	Ifi deu Petorongo edeec, “Goa yeni sasawa geac ifi dema wagugecde nga neng ine naric mi wagubade.” 
MAT.26.34	Ifi deu yofi edeec, “Ni forangoc edeguba, tofocnac yomohai kokorec mi arohomanu geng sebiheinenna atac harebec anude.” 
MAT.26.35	Deu deec, “Ge guma ni nubeso degec sebi naric mi heibade.” Petorongo ifi deu medacfora meficgema imocngoc dedacgec.
MAT.26.36	Anu Yesungo kengkecma ua bangec mong kpara Gedzemane, ihai kensikema medacfora yofi edeyunuec, “Ngeni yei tacmagec ni edi kemma numubade.” 
MAT.26.37	Ifi dema Petoro nga Dzebedaio medachora meyunuu kenggec. Kemma Yesungo ubaebictoa yombong memanu dzonoma fedeu 
MAT.26.38	yofi edeyunuec, “Ubaongana ebiriyombonggeu homebeso anende, imocac ngeni yei nigoc ubagbori tacmina.” 
MAT.26.39	Ifi dema kpesima kemma kicmesuya bangecfu hetutuckema yofi numuec, “Manna, negenna angana andeu ge kpakenec yomoc meickena feracnuu. Amma neac songo kpac, geac songo nga negen negeng imocngo seribeso.”
MAT.26.40	Ye ifi numuma medac yenearu dzigene kemma yenenu gau fegec. Gau fegec yenemma Petoro yofi edeec, “Ngeni sifu aua mocguacsoc nigoc gaugbori kecgec. 
MAT.26.41	Ngeni faitobannu embauac ubagbori kecma numugec. Foracngoc, ongaasungo efaiande nga sebingo ine ebiriude.” 
MAT.26.42	Nga ye monggoc kemma yofi numuec, “Manggacna, kpakenec yomocngo feracnuudeac negenna mi ngereeu imoc nebare geac yoac seribeso.” 
MAT.26.43	Ifi numuma hama henu medacfora yeni kicngina gaungoc anu fegec. Femagec yenemma 
MAT.26.44	monggoc wayunu kemma numuu atac harebec anu yoac warac deec, imocngoc dema numuec. 
MAT.26.45	Numudacma medac yenearu dzigene hama yofi edeyunuec, “Ngeni gaungoc fema kecdae, imoc naric kpac. Naso wegenede, ngic yeni Ngicac Medac kererema kopocsicmeme yeneac mariu faigecde. 
MAT.26.46	Benukererec ngicngo hadeac amma yacgec kenni.”
MAT.26.47	Ye ifi dema nammanu medac 12 yenearunac ogongina Yuda, yeng ngichabutoa kuneng yombong enara waraiyemmeu hagec. Womonggareng enara nga yudangic enarafocngina yeneng sueyunugec wasaibeang nga gbarucnginagoc hasikegec. 
MAT.26.48	Sikegec benukererec ngic yeng waraima faka anudeac dederecgeyoac yofi bic edeyunuec, “Ngic titikokoc ammibade, ngeni ngic imocnoc mendanggema mebisia.” 
MAT.26.49	Ifi dema yeng imohaingoc Yesuaru kemma, “Ohec, kpoukpou.” ifi dema titikokoc ammiec. 
MAT.26.50	Ifi ammiu Yesungo yofi edeec, “Ogo, ge noc ua menadeac yei hadang?” Deu yeni hama Yesu maria noboc noboc mema mendanggegec.
MAT.26.52	Herecgeu mau Yesungo yofi edeec, “Ngic mong ye dzikac kpeude turunga dzikacngoc kiude, imoc fingecgembacac wasaibeangga ameau monggoc faina kemeu. 
MAT.26.53	Neac memeficsing mong mi fede, imoc negemma ifi annec. Nga Manna yagucnoc numumibai dede yeng angero kpetengina 6 tauseng arenga 12, angero habutoa ifia naric sueyunuu mama meficnubau. 
MAT.26.54	Nga meficnubau dede mitikibiu faka yomoc fingerudeac oho ohoya fede, imoc fora mi fingecbac.”
MAT.26.56	Amma yoc ine profete yeni mitikibiu yoac ohogec fede, imoc fora fingerudeac imoc sasawa fingecdacde.”
MAT.26.56	Ifi deu medacfora sasawango Yesu wama woradacgec.
MAT.26.57	Anu mitiac negen negengngic nga yudangic enarafocngina yeni womonggarengtoa Kaifa yeac amau bic kpedzucnema tacgec, ihai Yesu wangecma kenggec. 
MAT.26.58	Yeni Yesu mendanggema ifi mekemmagec Petorongo ngadenginau hereaungoc Yesu modacma kenec. Kensikema, Yesuac yoac desigecde, imoc negenudeac womonggarengtoaac ama imocac oda manau kemema uamedac yeneac botucfu matarec.
MAT.26.59	Anu womonggareng enara nga yudangic tutumangtoaac memba yeni hafoangoc tacma Yesu homecfu faigecde nga ye enacfu faifai ammima boi anggecdeac negengising anggec. 
MAT.26.60	Ifi anggec ngic homacngo hama enacfu faifaiyoac degec, imocngo Yesu homecfu faigecdeacsoc mi anu hofocmangoc kecma ngic yohockang yereng fingecma boi amma deoc, 
MAT.26.61	“Yesungo yofi deec, ‘Ni Anutuac womong hembarackema uameme harebec ammanu monggoc mebade, ni kucna imocacsoc fede.’ ” 
MAT.26.62	Ifi deec womonggarengtoango yacma Yesu kpesimiec, “Geac yoac dedae, imocac noboha mong mi denade me?” 
MAT.26.63	Ifi deu Yesungo ine waickema nanec. Nanu womonggarengtoango edeec, “Anutu kekec mingina, yeac kicfu kpesigemba ge deserina, geng Messia Anutuac medac me kpac, imoc edenununa.” 
MAT.26.64	Ifi deu yeng meremma yofi edeec, “Imoc gennoc denec. Nga edengunuba negenggec, yaguc nga namma enude Ngicac Medacngo Kuctoa Minginaac foiaugeng tarude. Amma ye kurumenggac hoeng witiau hau ngeni imoc hembesandae.” 
MAT.26.65	Ifi deu womonggarengtoango yoac imoc negemmanganema wambaya membarackema yofi deec, “Ye Anutu bic emmidacac yoacninaac boingicac monggoc mi obohonide. 
MAT.26.66	Ngeneng yoac imoc negemma dafi dedae?” Deu yeneng meremmigec, “Ye homeudeac arennoc.”
MAT.26.68	degec, “Messia, merang gudac, imocac kpefingyoac edenununa.”
MAT.26.69	Ifi amma kecmagec Petorongo oda manau ama sobennu tarec. Tacmanu wanac naroang mongngo yearu kemma deec, “Ge gariraiangicnoc Yesugoc kecannec.” 
MAT.26.70	Deu ye ngic sasawa tacgec, yeneac kicfu sebi heima deec, “Ge yoac denec, imoc obohoduae.” 
MAT.26.71	Ifi dema naguu kemmanu wanac naroang mongngo hemma ngicngac ihai nanggec, yeni edeyunuec, “Ngic imoc ye Yesu Nadzaretenac, yegoc kecandenoc.” 
MAT.26.72	Edeyunuu Petorongo Anutuac kicfu serima monggoc busickpema deec, “Ni ngic imoc mi negenduae.” 
MAT.26.73	Ifi dema nammanu ngic yeneng Petoroaru kemma degec, “Neni ubadzidziga negendimbe, ge foracngoc yeneac arennunac.” 
MAT.26.74	Edegec ye yengenaoc sowecemema sopecemema deec, “Ni ngic imoc mi negemmiduae.” Deu imohaingoc kokorecngo arohoec. 
MAT.26.75	Nga Yesungo yoac yofi bic edeec, “Kokorecngo mi arohomanu geng ni mi negennunec dema sebiheina atac harebec anude.” Petorongo yoac imoc negensima kemema ubahodung kuneng negemma kiac hodung kiarec.
MAT.27.1	Ama wereckenu womonggareng enara nga yudangic enarafocngina yeni uba mocgu amma Yesu homeudeac deserigec. 
MAT.27.2	Deserima Yesu maria dedeckema Yudaia bangecac gawana Pirato, yearu mekemma yeac mariu faigec.
MAT.27.3	Anu Yesu homeudeac deserigec, Yuda benukererec ngicngo imoc hemma deec, “Ni nocac ifi andua?” Ifi dema ubea manganeu silwadzo 30 migec, imoc mekemma womonggareng enara nga yudangic enarafocngina yeni monggoc merengyemmema 
MAT.27.4	edeyunuec, “Negenggec, ni kererema ngic kopocsiha kpac, ye sac nadzicmiai.”
MAT.27.5	Yeni ifi dema dzo wagec, yeng imoc mekemma womonnu ukuu enu wama kemma ubasac neec. 
MAT.27.6	Nga womonggareng enara yeneng silwadzo imoc kpedzucnema degec, “Dzo imocngo sac bummeec. Imocac amma dzo imoc sesekatapau faifai, imoc singngo mi dede.” 
MAT.27.7	Dema yeni yoac dedzege amma dzo imocngo kuric yeneac kicsere fingerudeac enang kudzimemengic yeac ua bangec bummegec. 
MAT.27.8	Bummegec bangec imocac kpara Sacbangec hanahema degec nga imoc yaguc fedengoc. 
MAT.27.9+MAT.27.10	Profete Yeremiango yoac yofi deec, imoc imohai foragoc anec, “Faka yofi fingerudeac Kebungo edenuec, ‘Israe medacfora yeni ngic imocac buma kpetea faima, “Ye silwadzo 30 imocacsoc.” ifi degec. Nga yeni dzo imoc mema imocngo enang kudzimemengic yeac ua bangec bummegec.’ ”
MAT.27.11	Anu yeni Yesu mekemma gawanaac kicfu faigec nammanu yeng kpesimiec, “Ge yudangic yeneac ngictau me?” Ifi deu Yesungo yofi meremmiec, “Imocnoc geanggaoc denec.” 
MAT.27.12	Anu womonggareng enara nga yudangic enarafocngina yeneng namma haniaya degec Yesungo yoac turunga mong mi merengyemmeu 
MAT.27.13	Piratongo kpesimiec, “Yeni yoacfu faiguma yoac homac yombong dedae, ge imoc mi negennec me?” 
MAT.27.14	Deu yeng yoac monnec mong mi merenu gawanango kerectegec yombong anec.
MAT.27.15	Anu gawanango hombannu yofi angkefec, yuda ngichabu yeni witicngic monggac kpara kpacgec, yeng ngic imoc yungeru witicamaunac maande. 
MAT.27.16	Naso imohai godzungic kpara kekena mong witicamau kefec, kpara Baraba. 
MAT.27.17	Nga ngicngac kpedzucnedacma nammagec Piratongo yofi kpesiyemmeec, “Merac yungecngemmebadeac negendae, Baraba me Yesu, kpara mong Kristo deandae?” 
MAT.27.18	Yudangic yeni Yesu eng keracmangang ammima yearu faigec, imoc negemmanoc ifi deec.
MAT.27.19	Nga Pirato ye desi desi tatahau tacmanu enemango yearu yoac yofi faiu kenec, “Ge ngic kpetiac yomocac yoac mi kpeserena, imoc wana. Ni tofocnac fema gaukpefing hemma yeac amma ubaebic homac medua.” 
MAT.27.20	Nga womonggareng enara nga yudangic enarafocngina yeneng habu fenggeyemmegec yeneng Baraba yungecyemmeudeac degec nga Yesu ine kpehomegecdeac degec. 
MAT.27.21	Nga gawanango kpesiyemmeec, “Ngic yohockang nandape yerearunac merac yungecngemmebadeac negendae?” ifi deu yeni imohaingoc degec, “Baraba.” 
MAT.27.22	Ifi degec kpesiyemmeec, “Ifi anu Yesu, kpara mong Kristo deandae, yeac dafi ambade?” Kpesiyemmeu yeni sasawango degec, “Ye mariponnu kpena homeu.” 
MAT.27.23	Ifi degec, yeng kpesiyemmeec, “Imoc dafiac nga noc kopocsicac?” Ifi deu yeni arohomumunggema degec, “Ye mariponnu kpebesonga.”
MAT.27.25	Ifi deu ngicngac yeni sasawango yoara meremma degec, “Yeac sacac kopocsicngo neni nga nambaracfocnina nenearu febeso.” 
MAT.27.26	Nga Pirato ye Baraba yungecyemmema Yesu ine dzikacngo kpema mariponnu kpegecdeac wasaingic maringinau wayemmeec.
MAT.27.27	Anu gawanaac wasaingicfora yeneng Yesu ama manaunac memama ama tegiau wasaingic oda manau kecandae, imohai meemma wasaiareng sasawa hafoangoc kpedzucnegec. 
MAT.27.28	Kpedzucnedacma Yesu yengena wamba hesimima ngakpi mong kpauc kpauc heimigec kemeu 
MAT.27.29	somang batihema oruhau heimigec kemeec. Kemeu yasu mong memigec marifoiango mema nanec. Ifi amma kiwau fafoc heima defagoc ammigec, “Ohec, yudangic yeneac ngictau.” 
MAT.27.30	Amma yeni sofohoma yasu wangecma imocngo oruhau kpegec. 
MAT.27.31	Defagoc ammikecgec wisickeu yenang ngakpi hesimima yengena wamba monggoc heimigec kemeu mariponnu kpegecdeac hesicke kenggec.
MAT.27.32	Mekemma sinnu ngic mong meficgegec, kpara Simong, Kirene taonnunac, yeng Yesuac maripong tofohoudeac ngombonggegec tofohou kenggec. 
MAT.27.33	Kengkecma bangec buma mong kpara Gorigata, kpara mong Hatasic degec, ihai kensikegec. 
MAT.27.34	Kensikema waing doku wiac hodungagocngo yerec yerecgea, imoc gumegec ye imoc nenegemma waec. 
MAT.27.35	Nga yeni ye mariponnu kpegec nammanu wambaya kpeing kpema mederegec. 
MAT.27.36	Ifi amma garenga tacgec. 
MAT.27.37	Nga ye nanu oruha witiau maripongau kopocsicac haniaya yofi ohogec, “Yomoc Yesu, yudangic yeneac ngictau.”
MAT.27.39	Nga ngic ihai kengha anggec, yeni Yesu deengdema ammima orucngina kpatitickema 
MAT.27.40	degec, “Ge Anutuac womong hembarackema wenac harebec ammanu medacbesonga denec, ge geangga onggongemena. Nga Anutuac medac kecnec isoc mariponnunac mesiemema mana.” 
MAT.27.41	Nga womonggareng enara nga mitiac negen negengngic amma yudangic enarafocngina yeneng ifingoc desusuic ammigec, 
MAT.27.42	“Ye ngic goa onggongyunukefec nga yengena ine naric mi onggongemeude. Ye israengic nenang ngictau kecdeu mariponnunac mesiemema mau ye negensinggenide. 
MAT.27.43	Ye yofi dema negen negensinga Anutuaru faiec, ‘Ni Anutuac medac.’ ifi deu Anutungo yeac ammikecdeu mesibeso.” 
MAT.27.44	Nga godzungic yegoc momoc yurugec, yeri yoac siriha ifiangoc deendema ammioc.
MAT.27.45	Anu wenac dzongiau 12 kiroc ammanu imohai ama kundung kpema kundungngo bangec sokoma fekemmanu 3 kiroc marai anec. 
MAT.27.46	Nga 3 kiroc imohai Yesungo ubaudumeng kunengngoc kpacma yofi deec, “Eri, Eri rema sabaktani.” Imocac titiha yofi, Anutuna Anutuna, ge nocac wanudang?
MAT.27.47	Anu ngic nanggec, yenearunac goango negemma degec, “Ye Eria kpacsambic ammide.” 
MAT.27.48	Ifi kparu ngic mongngo negemma gereagoc nedzima kemma kondung sobing mong mema waingdoku aengagocfu nemuruckema kpinnu faima Yesu gumeec. 
MAT.27.49	Nga goango ine degec, “Ngeni imoc wagec, Eria foracngoc hama meficgeu henni.”
MAT.27.50	Nga Yesungo monggoc ubaudumeng kunengngoc kparu asuya ereec. 
MAT.27.51	Ereu homeec, imohaingoc Anutuac womonnu kpoructoa womongmana kpetiac yombong naguyau nanec, imocngo wihacnac botuhaungoc tohoma mama yohockang anec. Amma usoctoa meu fagannu hoctoa toa tohogec. 
MAT.27.52	Nga kicsere fekenec, imoc anggeu ngic kpetiac warac homegec, yenearunac homacngo sebigoc gborigec. 
MAT.27.53	Yesungo kicsereaunac gborima yaru yeni ngade kicserenginaunac erema taong kpetiac, imohai hama ngic homac fingecyemmegec. 
MAT.27.54	Nga wasaigareng nga ngicfora Yesuac gareng nanggec, yeni usoc nga wiac fingerec, imoc hemma damuyunuu wareckema degec, “Foracngoc, ngic yomoc ye Anutuac medacnoc.”
MAT.27.56	yenearunac ngac goa kpacngina yofi, Maria kpara mong Madara amma Maria mong, Yakobo nga Yosefe, yereac nonggongira amma ngac mong Dzebedaioac medachora, yereac nonggongira, yeneng ngachabu yenigoc nanggec.
MAT.27.57	Anu Arimataia taonnunac ngic mong finactoayagoc, kpara Yosefe, yeng Yesuac yoac negemma yeac arennu ifingoc kefec. Ye ama toforebeso ammanu 
MAT.27.58	Piratoaru kemma Yesuac fareng meudeac kpesimiec. Kpesimiu Piratongo migecdeac deu wamigec. 
MAT.27.59	Wamigec Yosefengo Yesuac farenga mema linengkporuc mong kongaha, imoc mema imocngo tembonggema mekenec.
MAT.27.60	Mekemma yengena kicsere gboria dema hocsirau singa usu usuya feec, Yesuac fareng imohai faima hocyada mong kpedidinggeu kicsere naguya imocngo hedzickeu taru kenec. 
MAT.27.61	Anu Maria Madara nga Maria ogea yereng kicsere naguya nonongkac ihaigeng fiec kenu taroc.
MAT.27.62	Wereckengau sabata asoac anu womonggareng enara nga farisaio yeni kpeturanggema Piratoaru kemma 
MAT.27.63	degec, “Kunennina, ikocngic imocngo gbori kecmangoc, yoac mong deec, neni imoc negensidimbe, imoc edeguni negenna, ‘Ni homema wenac harebec ammanu Anutungo homecfunac megborinuu monggoc yacbade.’ 
MAT.27.64	Nga medacfora yeneng kemma farenga hamangec meworagec, ifi debauac, ‘Ye homecfunac yacdac.’ imocac ge kicsere garenggegecdeac edeyununa uameme harebec garenggebisia. Warac ikoc mong anec, imoc femanu ngadeac ikocngo witiau enu yadibacac imoc edegudimbe.” 
MAT.27.65	Ifi degec Piratongo yofi edeyunuec, “Naric, wasaingic ngemmeba ngeni wangecyunu kemma kicsere garenggegecdeac kuc mekecdae, imocac sirihau garenggebisia.” 
MAT.27.66	Ifi deu yeni kemma kicsereac hocnagu mi kpedidinggegecdeac witiau kpae faigec. Faima wasaingic yeneng gareng nanggecdeac edeyunugec.
MAT.28.1	Sabata naso wisickeu sonda gboria hanac hanaheau ama werec wereckenggac Maria Madara amma Maria ogea, yeri kicsere hembesonga kenoc. 
MAT.28.2	Kemmaec Kebuac angero mongngo kurumennunac mau usoctoa kucbiricngoc meu yeng kicsereac hoc kpedidinggeu kenu witiau emma tarec. 
MAT.28.3	Tarec, ye siriha pirac pirac siric nga wambaya kongac kongac hoeng isoc. 
MAT.28.4	Nga gareng yeneng ye hemma kengecyunuu dzonongngina fedeu homebesonga amma fekenggec. 
MAT.28.5	Nga ngac yeri kensikemaec angerongo yofi edeyuruec, “Ngeri mi kengecnguruu, ngeri Yesu mariponnu kpekpea, ye hembeso hadape, imoc negenduae. 
MAT.28.6	Nga ye ine yei mi fede. Ye edengunuecmoc, ifi yacdac. Ngeri yoc hama fefea henec. 
MAT.28.7	Ngereng imoc hemma bic kemma medacfora yofi edeyunuec, ‘Yesungo homecfunac bic yacdac. Ye waraingemmema Gariraia bangecfu kenu ngeni ihai kemma meficgegecde.’ Yoac imoc yagucnoc edenguruba negendape.”
MAT.28.8	Ifi anu yeri kicsere wama damu nga sogac sogaitoagoc medacfora siduc edeyunugecdeac nedzima bic kenoc. 
MAT.28.9	Nedzi kemma Yesugoc ewacgec yeng yofi deec, “Wenacngerec.” ifi deu yeri hoangau ngonducnema haniau mema afeheoc. 
MAT.28.10	Nga Yesungo yofi edeyuruec, “Ngeri mi kengecnguruu. Ngeri kemma tosofocna Gariraia bangecfu kenggecdeac edeyunuec, yeni ihai kemma nenggecde.”
MAT.28.11	Anu ngahoc yeri kemmaec wasai ngichabu kicsere garenggegec yenearunac goango taonnu emma wiac fingerec, imocac siduc womonggareng enara edeyunudacgec. 
MAT.28.12	Edeyunugec yeni yudangic enarafocngina yenigoc adzorogec. Adzoroma yoac deserima wasaingic kicsere garenggegec, yeni yoac degecdeac dzo imocacsoc yemmema 
MAT.28.13	yofi dema deracyunugec, “ ‘Neni tofocnac gau femina yeac medacfora yeneng hama farenga hamangec medau.’ ngeni ifi debisia. 
MAT.28.14	Nga gawanango yoac imoc negemma wiac mong angemmebacac mi kengecngunubeso. Neneng demekiri naric amminide.” 
MAT.28.15	Ifi dema edeyunugec wasaingic yeni dzo imoc mema yoac ede edeyunuya, imoc deyadigec. Ikocyoacngina imocngo yudangic yenearu sokoma feecngo fedengoc.
MAT.28.17	Emma yengena hemma afehegec nga ngic mocgu mocgungo ine ubayohoc anggec. 
MAT.28.18	Nga Yesungo kicnginau hama yofi edeyunuec, “Negenggec, bangec nga kurumenggac kuc sasawa ni bic nendac nendara. 
MAT.28.19	Imocac ngeni kemma ngicngacareng sasawa neac sing negemma yoac modac modacareng anggec ngeneng meyunuma yenenggareng ayemmebisia. Amma ngeneng Manggac nga Medac amma Tiri Asu yeac kpacfu doku nadzicyemmebisia. 
MAT.28.20	Nga neng yoac sasawa dederecge angemmekefai, ngeni imoc hafoangoc modacdacgecdeac kpouyemmebisia. Amma negendae, ni wenaha wenaha ngenigoc kecbare naso wisickebesande.”
MRK.1.1	Yomoc Yesu Kristo Anutuac Medac, yeac siduc gombung hanahema fingerec, 
MRK.1.2	imocac siduc. Profete Yesaiango yofi ohoec,
MRK.1.2	“Negenggec, ni enacdedena sueba yeng waraigemma singga memengere anudeac habesande. 
MRK.1.3	Nga bangec kisiu kpakpac mong yofi fingerude, ‘Ngeni 
MRK.1.5	Nga ngicngac yeni Yudaia provins nga Yerusaleng taonnunac amanene yearu kenggec. Kemma kopocsicngina deficgemagec yeng Yodang dokuu namma doku nadzicyemmeec.
MRK.1.7	Ye ngicngac yoac yofi edekpou ayemmeec, “Ngic neac ngadeu haude, yeac kucngo neac kuc ferahade. Ni ifiango ngonducnema yeac hanitabea witiha yungecba naric mi ngereeude. 
MRK.1.8	Ni doku nadzicngemmeduae nga yeng hama Tiri Asungo nadzicngemmeude.”
MRK.1.9	Naso imohai Yesungo Nadzarete taong Gariraia bangec wama Yodang dokuu hasikeec. Hasikeu Yohanengo doku nadzicmiec. 
MRK.1.10	Nadzicmiu Yesungo dokuunac eremanu imohaingoc kurumeng anggeu Asungo kebesacac siric amma yearu mau henec. 
MRK.1.11	Hemmanu kurumennunac enacudumeng mong yofi fingeru negenec, “Ge neac songomedacna, ni gengsongo anggenduae.”
MRK.1.12	Nga imohaingoc Asungo Yesu sueu bangec kisiu kenec. 
MRK.1.13	Kemma uameme 40 kecmanu Satangngo ye tobanggeec. Tobanggeu imohai kateyang yenigoc kecmanu angero yeneng henggareng ammigec.
MRK.1.15	yofi deec, “Naso bic hau Anutuac eucererengngo mewegenengunudeac ngeni ubangina dzigeneu siduc gombung negensinggegec.”
MRK.1.16	Anu Yesungo Gariraia dzohong tegiau kengkecma Simong nga munea Anderea yerenu yeri uficngira ukuma nanoc. Nocac yeri kondungyang meme ngic. 
MRK.1.17	Yeremma Yesungo yofi edeyuruec, “Ngeri hama modacnuec ngic yeneng kondungyang meandae, ngeri ifi isoc ngicmeme ua meecdeac kpoungemecbade.” 
MRK.1.18	Ifi deu yeri imohaingoc uficngira wama Yesu modaroc.
MRK.1.19	Nga yeni kapianec kemma Yesungo Dzebedaioac medachora Yakobo nga munea Yohane yerenec. Yeri gombau uficngira memengere amma taroc. 
MRK.1.20	Tarec yeng yeremma kpacyuruu yeri negenoc. Negemma imohaingoc mangngira Dzebedaio nga uangicfora gombau tacmagec wayunuma Yesu modaroc.
MRK.1.21	Anu yeni Kafanaung taonnu kensikegec. Kensikemagec sabata naso anu Yesungo kpekpeturang amau emma Anutuac yoac kpouyemmeec. 
MRK.1.22	Kpouyemmeu ngicngac yeneng kpoukpouyoara negemma imoc negenggec engena anec. Ye kpouyemmeec, imoc ngic uakibi mekecdae, yeneac siricfu kuhagoc amma mitiac negen negengngic yeneac dede isoc mi deec.
MRK.1.23	Anu naso imohaingoc kpekpeturang amau ngic mong asu seuhagocngo tacma arohoec. 
MRK.1.24	“Yesu Nadzarete mingina, neneac wiac imoc geac mi ande. Ge memanganenununadeac hanec me? Ni gensiduaenoc, ge Anutuac kpetiac ngic.” 
MRK.1.25	Ifi deu Yesungo asu seuhagoc ngaba ammima yofi edeec, “Ge waickema ngicfunac erema kenna!”
MRK.1.27	Kenu ngicngac sasawango kerectegec amma yenaocngoc kpesiemegec, “Imoc noc wiac? Imoc kpoukpou gboria nga yeng ua minginaac kuhagoc kpounemmeu asu seuhagoc ifingoc yoac edeyunuu yeni yoara negemma tofohogec.” 
MRK.1.28	Nga siduhango Gariraia provinsiu bic kemma sokodarec.
MRK.1.29	Anu yeni kpekpeturang amaunac mama Yakobo nga Yohane yerigoc Simong nga Anderea yereac amau kenggec. 
MRK.1.30	Kemma enggec, imohai Simong sefena sebigerec ammiu feec, imoc Yesu edegec. 
MRK.1.31	Edegec Yesungo yearu kemma mariau mema miaru imohaingoc hafeia kpac anu yenenggareng ayemmeec.
MRK.1.32	Ifi anu wenac kiwa kemeu ama tofore hamanu ngicngac yeneng hafeigoc nga hadehade amma yafinggoc sasawa Yesuaru meyunu kenggec. 
MRK.1.33	Nga taonggac ngicngac sasawa yeni ama naguyau kpedzucnegec. 
MRK.1.34	Kpedzucnemagec Yesungo ngicngac hafeingina hania haniagoc mengereyunuma hadehade nga yafingngina homac kporarec. Nga hadehade nga yafing kporacyunuec, yeni haniaya negenggecac yoac degecdeac dederac ayemmeec.
MRK.1.36+MRK.1.37	Numuu Simong nga tosofora yeni ye hofockemma meficgema edegec, “Ngicngac sasawango ge hofocgudae.” 
MRK.1.38	Ifi degec yofi edeyunuec, “Nenang taong goa wegenac tackende, imohai ifingoc kemma yoac edekpou ayemmebade. Nocac ua imocnoc mebadeac hadua.” 
MRK.1.39	Ifi deu yeni Gariraia bangec yerecge kenggec. Kemma kpekpeturang amasoc yeng yoac edekpou ayemmema hadehade nga yafing kporacyunuec.
MRK.1.40	Anu ngic kubecserigoc mongngo yearu hama fafoc heima desambic ammima deec, “Geng negenna naric anu naric medzuacnubang.” 
MRK.1.41	Ifi deu Yesungo ubea manganeu maria sinema ngic kpeserema yofi deec, “Ngereenadeac songona fede.” 
MRK.1.42	Demanu imohaingoc kubeha mosiu sebia ngereec. 
MRK.1.43	Ngereeu Yesungo ngic derahema suema yofi deec, 
MRK.1.44	“Negenna, sebigau faka fingecdac, imocac ngic mong mi edebesena. Ge womonggareng yearu kemma sebiga edzahema Mosengo seseac deec, imocac sirihau modacma faibesena! Ge ifi faina yeneng sesega hemma negentegecgecde.” 
MRK.1.45	Ifi deu yeng ine kemma siduc imoc sifu deyadiec. Imocac amma Yesungo taonnu fingec fingec monggoc mi enec. Ye ine ngadeau bangec kisiu kecmanu ngicngac noboc nobocnacngo yearu hakecgec.
MRK.2.1+MRK.2.2	Uameme goa wisickemanu Yesungo monggoc Kafanaung taonnu kenec. Kenu ngicngac homacngo imoc negemma ama wakema naguya hedzickemagec yeng Anutuac yoac edekpou ayemmeec. 
MRK.2.3	Ammanu ngic 4 yeneng ngic mong hanimaria homemea tofohoma yearu mekenggec. 
MRK.2.4	Mekenggec ngic homacngo nanggecac hoangau faigecdeac obohoma ama witiau enggec. Emma ama bubuya meickegec titinga fingerec. Fingeru yeni Yesu nanecfu imohai ngicpuring dzakeagoc faigec kemeec. 
MRK.2.5	Kemeu Yesungo negen negensingngina hemma ngicpuring yofi edeec, “Medacna, kopocsicga imoc bic wawaya.”
MRK.2.6	Ifi deu mitiac negen negengngic goa ihai tacgec, yeneng ubanginau yofi negenggec. 
MRK.2.7	“Ngic imoc ye nocac yoac ifi dema Anutu emmide! Anutu mocgungo kopocsic naric waude.”
MRK.2.8	Yeni ifi negenggec Yesungo ongaasuyau negengyemmema yofi edeyunuec, “Ngeni nocac negen negeng ifia ubanginango negensidae? 
MRK.2.9	Damocngo efea ande? Ngic puring yeac debesonga, ‘Kopocsicga bic wawaya ande’, me ‘Ge yacma tofoga mema kenna.’ 
MRK.2.10	Nga Ngicac Medac, yeng bangecfu kopocsic wawaac uayoac nga kuc femide, ngeni imoc negenggecdeac amma yofi deba.” Ye ifi dema ngicpuring yofi edeec, 
MRK.2.11	“Ni edeguduae, ge yacma dzakega mema amagau kenna.” 
MRK.2.12	Ifi deu imohaingoc ngic ye yacma dzakea mema ngicngac kicnginau kenec. Kenu ngicngac sasawango imoc hemma kpidohoma kerectegec amma Anutu dengerema degec, “Wiac yomoc mi hehennina yaguc fingeru hendimbe.”
MRK.2.13	Anu Yesungo ama imohacnac mama dzohong tegiau kenec. Kenu ngicngac homacngo yearu kenggec kpoukpou ua meec. 
MRK.2.14	Nga kemma Lewi Arifaioac medac takesimeme ameau taru hemma yofi edeec, “Ge hama ni modacnuna!” Ifi deu yeng yacma modarec.
MRK.2.15	Kecma Yesungo Lewiac amau yaka nema tacmanu takesimeme ngic nga manganameme ngic homacngo Yesu nga medacfora yenigoc yaka momoc negec. Ngic ifia homacngo yeni modacyunuma kenggec. 
MRK.2.16	Ifi anu Yesungo takesimeme nga manganameme yenigoc tacma yaka neu farisaio yenearunac mitiac negen negengngic goa, yeneng imoc hemma medacfora kpesiyemmegec, “Ye nocac takesimeme nga manganameme yenigoc yaka nede?” 
MRK.2.17	Ifi degec Yesungo negemma yofi edeyunuec, “Ngicngac hafeingina kpac kecdae, yeni dotaac mi ayemmeude. Nga hafeinginagoc, yeneng ine dotaac ayemmeude. Nga ni ngicngac dindingac kpacyunubadeac mi mayai, kpac. Ni ine manganameme ngic kpacyunubadeac mayai.”
MRK.2.18	Yohaneac medacfora nga farisaio yakasege kecandae, yenearunac goango hama Yesu kpesimigec, “Yohane nga farisaio medacfocngina yeni yakasege angandae. Nga geac medacfocga yeneng nocac yaka sege mi angandae?” 
MRK.2.19	Ifi kpesigec Yesungo yofi edeyunuec, “Memeturang ngicngo tosofora yenigoc taru yeneng yakasege naric mi kecgecde. Monggoc deba, yeng yenigoc tacmanungoc yakasege naric mi kecgecde. 
MRK.2.20	Kecma naso monnu ngic yeneng memeturanggac ngic yenearunac meickegecde, naso imohai yakasege anggecde.
MRK.2.21	Ngac mongngo ngakpi eseau kporucsusuc gboria mong mi kpebiude. Kporucsusu gboriango esea taiu dzamema titingtoa fingecbac. 
MRK.2.22	Nga ngic mongngo waing gboria bokong yangseberango memea eseau naric mi kpeu kemeude, kpac. Waing gboriango bokong esea tindziru yerahafoc manganebaoc. Imocac waing gboria imoc bokong gboriau kpeu kemeude.”
MRK.2.23	Naso monnu sabata nasou Yesungo wit ua dzongiau sing modac kemmanu medacfora yeneng witfora mocgu mocgu merecgema megec. 
MRK.2.24	Merecgegec farisaio yeneng degec, “Henna, yeni nocac sabata nasou faka mi angana andae?”
MRK.2.26	Abiatango womonggarengtoa kefec, naso imohai Dawidingo Anutuac womonnu enec. Emma ic sogong Anutuac sese faifaia, imoc menema uamedacfora ifingoc gumecyunuec. Nga ic sogong imoc womonggareng yenengsac naric negecde, ngictehec yeneng kpac.”
MRK.2.28	Ngicac Medac ye sabataac Kebu kecdengoc.”
MRK.3.1	Yesungo naso monnu kpekpeturang amau enu ngic mong maria noboc homemea, ye ihai tarec. 
MRK.3.2	Nga ngic goa yeni Yesu yoacfu faigecdeac negensigec amma ngic imoc sabata nasou mengereude me kpac, imocac hembikecgec. 
MRK.3.3	Hembikecgec Yesungo ngic marimangang yofi edeec, “Ge yacma botucninau nanna.” 
MRK.3.4	ifi dema yofi kpesiyemmeec, “Sabata nasou noc faka naric ambesonga, faka gombunga me mangana? Amma homebeso andae, yeni agengngina tinide me yunuhomenide?” Ifi deu yeneng engsac ning kpegec. 
MRK.3.5	Ning kpegec yeng ubaseringinaac negenghodungaima herea buu kic fikengfiha amma ngic yofi edeec, “Ge mariga sinena!” deu ngic ye maria sineu ngereec. 
MRK.3.6	Ngereeu farisaio yeneng naso imohaingoc Herodeac arengfora yenearu ioha kemma dafiu mema kpegecdeac yoac dedzege anggec.
MRK.3.7	Anu Yesu nga medacfora yeni amabangec wama Gariraia dzohonnu kemmagec Gariraia bangecfunac habu kunengngo modacyunugec. 
MRK.3.8	Ngicngac Yudaia bangecfunac nga Yerusaleng taonnunac amma Idumaia bangecfunac nga Yodang edibigeng amma Tiro nga Sidong bangecfunac, habutoa imoc yeni Yesungo faka sasawa meec, imocac siduc negemma yearu hagec.
MRK.3.9	Nga Ngicngac homacngo hasikema Yesu igockebauac medacfora yeneng wage wegenac faigecdeac edeyunuec. 
MRK.3.10	Nga ye ngic homac mengereyunuu hafeigoc yeneng kemma kpeseregecdeac hefacemegec. 
MRK.3.11	Nga asu seuhagoc yeneng Yesu hemma ngonducnema yofi dema kpacma degec, “Genoc Anutuac medac.” 
MRK.3.12	Ifi degec hania dekperagibauac Yesungo dederac ayemmeec.
MRK.3.13	Anu ye tikiu emma medac goa ubango negengising ayemmeecmoc, deu yearu kenggec. 
MRK.3.14+MRK.3.15	Kenggec medac 12 meisingyunuma aposoro kpac yemmeec. Yemmeu yeni yegoc kecmagec yoac edekpou ayemmegecde nga hadehade nga yafing kporacyemmegecdeac uayoac nga kuc yemmeec.
MRK.3.17	amma Dzebedaioac medachora Yakobo nga munea Yohane, yereac kpacngira Boanerges yemerec. Imocac titiha, parandanggac medac. 
MRK.3.18+MRK.3.19	Nga Anderea amma Firipo nga Batoromaio amma Mataio nga Toma amma Yakobo, imoc Arifaioac medac nga Tadaio amma Simong Kananaio nga Yuda Karioto amaunac, yeng kecma Yesu kerereu megec.
MRK.3.20	Anu Yesungo amau kensikeu habutoango hama kpedzucnegec medacforagoc yakaneneac titing mong mi fingerec. 
MRK.3.21	Wiacfora yeneng yofi negenggec, “Ye ubea sufude.” ifi dema megecdeac kenggec.
MRK.3.23	Ifi degec Yesungo kpacyunuma yoac heima yofi edeyunuec, “Satang yengenaocngoc dafi kporacemeude? 
MRK.3.24	Bangec monggac ngicngac yeni ngaba angemema tohogecdeu bangec imocngo naric mi fekefude, kpac. 
MRK.3.25	Nga amamana mocgungo tohoma ngaba angemeudeu amamana imocngo kpac anude. 
MRK.3.26	Nga Satangngo tohoma yengenaocngoc kporacemeudeu ye ifingoc kpac anude.
MRK.3.27	Ngic mongngo ngic kuhagoc, yeac amau emma iwaiya naric mi wangerude, kpac. Ye ngic kuhagoc imoc witickemaguc amea manau emma iwaiya tacde, imoc naric wangerude.
MRK.3.28	Foracngoc, ngicngac yeni kopocsic hania hania angandae nga wiac hania haniaac deendema nga dedenggbaring angandae, kopocsic ifia sasawa, imocac wawa fede, imoc edengunuduae. 
MRK.3.29	Nga ngic mongngo Tiri Asu denggbaringgeude, yeac kopocsic ine wawaya mi fede. Kopocsihaac turunga imoc fekengkecbesande.” 
MRK.3.30	Yeneng degec, “Ye asu seuhagoc.” imocac amma yeng ifi edeyunuec.
MRK.3.32	Ifi degec Yesungo habu yeneac botucfu tacmanu ngicngac yeneng edegec, “Nonggo munafocga ngadeau namma ge hofocgudae.” 
MRK.3.33	Ifi degec yeng merengyemmeec, “Damoc yeneng neac nonggo munafocna?” 
MRK.3.34	Ifi dema yegoc momoc tacgec, kiwa yenearu fima yofi deec, “Nonggo munafocna imoc ngicngac ngeni yomoc tacdae. 
MRK.3.35	Nga ngic Anutuac songo nga negen negeng modacma yeac ua mekecdae, yeneng neac nonggo naing nga dacmunafocna.”
MRK.4.2	Amma ye yoac heima yoac homac kpouyemmema yofi deec,
MRK.4.3	“Negenggec, gbome kpegi kpegingic mongngo gbomea kpegiudeac uau kenec. 
MRK.4.4	Kemma kpegiu gbome goa mama sinnu heiu neng yeneng hama nedacgec. 
MRK.4.5	Nga goa harongannu heiu ihai bangec efeanec feecac gbome imoc bic nemonggema ereec. 
MRK.4.6	Erema godea ine homac mi faiecac wenacngo erema kpeu gbome imoc ururuema homeec. 
MRK.4.7	Nga gbome goa haseng manau heiu hasengngo yadima heihomeu fora kpac anec.
MRK.4.8	Nga gbome goango bangec gombungau heima kpea nemonggema fora gombunga anec. Monggac imoc gbomea 30 nga monggac 60 amma monggac 100, ifi fingerec.” 
MRK.4.9	Yesungo ifi dema yofi edeyunuec, “Kedzahagoc yeng yoac yomoc negembeso.”
MRK.4.10	Anu ngicngac habutoa kenggec medacfora 12 nga ngicngac goa yegoc kecgec, yeneng yoac heihei imocac hania Yesu kpesimigec 
MRK.4.11	yeng yofi edeyunuec, “Anutuac eucererenggac negen negeng sufu sufuya, imoc ngeni bic ngemmengemmea. Nga ngicngac ngadeau kecdae, yeni ine yoac heiheiusingsac yoac sasawa negenggecde. 
MRK.4.12	Ifi anu
MRK.4.12	‘Yeni kicnginango hemma wiac mong ine mi henggecde nga kedzacnginango negemma wiac mong sifu mi negentegecgecde. Imocac yeni ubangina dzigenebacac Anutungo kopocsicngina mi wayemmeude.’ ” 
MRK.4.13	Anu Yesungo yofi edeyunuec, “Ni yoac heima deduae, ngeni imocac hania mi negendaeu yoac heiheiac hania goa monggoc deba imoc ifingoc dafi negentegecgecde. 
MRK.4.14	Gbome kpegi kpegi ngicngo Anutuac yoac kpegiec. 
MRK.4.15	Gbome sinnu heiec, imoc ngic goa yeni yoara negenggec nga Satang ye ine bic hama gbome ubanginau kpegi kpegia meickeude.
MRK.4.16	Nga gbome harongannu heiec, imoc ngic goa Anutuac yoac negemma heresongogoc bic hoanggegecde. 
MRK.4.17	Amma yoac ubanginau godea mi meecac naso wegenanecsac taru Anutuac yoacac amma kpendzeng me yunukporac faka fingeru yeni makpegecde.
MRK.4.18	Nga gbome hasennu heiec, imoc goa yeni Anutuac yoac negenggec. 
MRK.4.19	Negemma bangectoa bangec yomocac kekecac fagung nga dzofinacac faitobang nga wiac goaac hensongo angandae, imoc sasawango ubanginau kemema yoac heihomeu fora mong mi fingerude.
MRK.4.20	Nga gbome goa bangec kerehagocfu heiec, imoc ngic goango Anutuac yoac negemma mekecgec fora fingerude. Goango 30 nga goango 60 amma goango 100 meficgeude.”
MRK.4.22	Wiac sufu sufuu fede, imoc kecma didiu fingectegerude nga wiac seme semea, imoc kecma kperagiau fingectegerude. 
MRK.4.23	Mong ye kedzahagocngo yoac yomoc negembeso.”
MRK.4.25	Imoc yofiac, mong ye wiac goa femide, ye wiac monggoc migecde. Nga mong ye wiac mong mi femide, yearunac wiacbisic femide, imoc ifingoc wangecgecde.”
MRK.4.26+MRK.4.27	Amma monggoc yofi deec, “Anutuac eucererenggac siriha, imoc ngic mongngo gbome kpegiec, ifi isoc. Kpegiu hadzing toforec feyac ammanu gbome imoc nesarima ereude. Nga imoc dafiac erede, imoc ngicngo mi negentegecde. 
MRK.4.28	Nga bangec yengenaoc wiac meyadiu erema tebang angkecde. Amma fora amma wadzima kpaueude. 
MRK.4.29	Kpaueu fora kpememe naso anu ye semeng bic kperecgeude.”
MRK.4.30	Yesungo monggoc yofi deec, “Nenang Anutuac eucererenggac siriha yofi heima deni naric anude. 
MRK.4.31+MRK.4.32	Anutuac eucerereng imoc mastet gbomea isoc. Mastet gbomea imoc gbome sasawa yeneac kapiangina. Nga imoc bangecfu faini erema yadima semeng uaac mondzang feracyunuma fawa kuneng angande. Nga sawau neng yeneng imocac nokumucfu hama faec heima tacgecde.”
MRK.4.33	Yesungo yoac heima yoac ifia homac dema ngicngac negen negengnginaac sirihau Kebuac yoac edeyunuec. 
MRK.4.34	Amma yoac deec, imoc ine yoac heimasac edeyunukefec. Edeyunuma medacfora meyunuma tembucfu kemma hania dekperagima edeyunukefec.
MRK.4.35	Anu ama marai anu Yesungo medacfora yofi edeyunuec, “Nenang dzohong noboc kenni.” 
MRK.4.36	Ifi deu yeni ngicngac habutoa wayunuma Yesu gombau bic tacmanu yeni ye wangecma kenggec. Kemmagec gomba goango ifingoc modacyunugec. 
MRK.4.37	Nga imohai firang engena kpeu tembong kucgoc kpeu dokungo gomba manau erema gomba mewakebeso anec. 
MRK.4.38	Anu Yesungo gomba ngadeau kparicgang heima gau femanu medacfora yeneng midima degec, “Kpoukpou, kemebesonga andimbe, ge imocac fagung mong mi annec me?” 
MRK.4.39	Ifi degec ye gauunac yacma firang kpetarimima dzohong yofi edeec, “Ge waickema fena!” ifi deu firang kpac anu dzohong imoc ning kpema eng feec.
MRK.4.40	Feu Yesungo medac yeneac yofi deec, “Ngeni nocac kengec andae, negen negensingngina mong mi fede me?” 
MRK.4.41	Ifi deu yeni kengec nga damutoa yombong amma kpesiemegec, “Ye noc ngic, firang nga dzohongtoa yereng yeac enac tofohodape.”
MRK.5.1	Anu dzohong ferecgema Gerasene bangecfu edigeng kenggec. 
MRK.5.2	Kensikema Yesungo gombaunac mamanu ngic mong asu seuhagocngo kicsereunac hama Yesu meficgeec. 
MRK.5.3	Ngic imoc ye kicsereu feyac angkefu ngic mongngo ye witickeudeacsoc mi anec. Nga yeni sengngo witickebeso ifingoc obohogec. 
MRK.5.4	Ngic yeni naso homac hanimaria sengngo witickegec yeng seng kperecgedarec nga hania aiengngo witickegec, imoc ifingoc kperecgedarec. Nga ngic sasawa yeni ye mendanggegecdeac obohogec.
MRK.5.5	Ngic imoc ye hadzing toforec kicsereu nga fagannu arohoma yengenaoc sebia hocfu heiherecge angemekefec. 
MRK.5.6	Amma ye hereaungoc Yesu hemma nedzikemma haniau makpeec. 
MRK.5.7	Makpema seriangoc arohoma deec, “Yesu Anutu engenatoaac Medac, neac wiac imoc geac mi ande. Ni Anutuac kicfu edeguduae, ge kpendzennu mi fainuna.” 
MRK.5.8	Yesungo asu seuhagoc kporaru yearunac erema kenudeac edeec, imocac amma ngicngo ifi deec. 
MRK.5.9	Ifi deu Yesungo yofi kpesimiec, “Ge kpacga merac?” kpesimiu deec, “Ni kpacna habutoa, nocac neni homac.”
MRK.5.10	Ifi deu ye kporacyunuu bangec imoc mi wagecdeac seriyombonggema derecgeec.
MRK.5.11	Anu bangec botuc imohai berechabutoa mong fagang wegenacfu surukpema kecgec. 
MRK.5.12	Kecgec asu seuhagoc yeneng yofi dema desambic ammigec, “Ge suenununa berecfu kemeni.” 
MRK.5.13	Ifi degec Yesungo negengyemmeu yeni ngicfunac erema berechabu yenearu kemegec. Kemegec berec yeni fagannunac nedzima dzohonnu kemema doku nema homedacgec. Nga berec homegec, yeneac kpetengina imoc 2 tauseng isoc.
MRK.5.14	Anu berecgareng yeneng kengec worama taonnu nga amabisicfu ngic kecgec, yenearu kemma faka fingerec, imocac siduc edeyunugec yeneng imoc hengecdeac hagec. 
MRK.5.15	Nga yeni Yesuaru hasikema henggec ngic hadehadehabugoc warac kefec, yeng negentegecma wamba heima taru yeni ye hemma kengecyunuec. 
MRK.5.16	Nga ngic kicnginango faka imoc henggec, yeneng ngic hadehadegoc, yearu faka fingerec nga berec yeneac siduc momoc ngicngac ayemmegec.
MRK.5.17	Nga yeni yoac imoc negendacma Yesungo amabangecngina waudeac edegec. 
MRK.5.18	Ifi edegec ye gombau emmanu ngic hadehadegoc ngereec, yeng yegoc kenudeac derecgeec. 
MRK.5.19	Derecgeu Yesungo ine kpetarimima yofi deec, “Ge amagau kemma Kebungo geac ubea manganeu wiac sasawa anggendac, imocac siduc tosofocga ayemmebesena.” 
MRK.5.20	Ifi deu ye kemma Yesungo faka sasawa yearu meec, imocac siduc Dekapolis bangecfu ngicngac yoac dekperagiyemmeu yeni imoc negemma kerectegec anggec.
MRK.5.21	Anu Yesungo gombau emma monggoc dzohong ferecgema hasike nammanu ngicngac homacngo yearu heockema kemma kpedzucnegec. 
MRK.5.22	Kpedzucnemagec kpekpeturang amaac gareng mong kpara Yairo, yeng hama Yesuac haniau makpema desambic amma deec, 
MRK.5.23	“Naroanna homebeso ande. Ge hama marigango witiau faina ngereeude.” 
MRK.5.24	Edeu negemma kemmaec ngicngac habutoango hefacemema yearu hagec.
MRK.5.25	Anu ngac mong ihaingoc nanec, ye sacherec amma kecmanu kifa 12 bic anec. 
MRK.5.26	Amma ye kpendzeng kpema dota homac yenearu kemma hiedzoya eng kpedzonggeu sebiau ngerec ngeree mong ine mi fingecmiu eng monggoc manganeec. 
MRK.5.27+MRK.5.28	Amma ngac imoc ye Yesuac siduc negemma ngicngac ngadenginausing kemma yofi negenec, “Ni ngakpia kpeserema ngereebadenoc.” ifi negemma Yesuac ngakpihereha kpesereec. 
MRK.5.29	Kpesereu imohaingoc sawa gbanggeu sebia nomaneu kpendzenga kpac anu negengemeec.
MRK.5.31	Ifi deu medacfora yeneng degec, “Ngicngac homac yeneng hefacgumagec geng merang kpeserenude dema kpesinec, imoc mi heide.” 
MRK.5.32	Nga Yesu ye ine ngacngo kpesereec, ye hentegerudeac fikengfiha anec. 
MRK.5.33	Ammanu ngac ye kengec kpeu dzonoma fedeu Yesuac haniau makpema haniaya hafoangoc deficgedarec, nocac sebiau faka fingerec, imoc negenec. 
MRK.5.34	Deficgeu Yesungo yofi edeec, “Naroang, negen negensinggango mengeregudac. Ge sebiga ngereeu ruaegoc kenna!”
MRK.5.35	Anu Yesungo yoac denammanungoc ngic goa yeneng kpebung garenggac amaunac hama Yairo edegec, “Naroangga bic homedac, kpoukpou monggoc ebic mi mina!” 
MRK.5.36	Ifi degec Yesungo yoacngina wama gareng yofi edeec, “Ge mi kengecguu, eng negensinggena.” 
MRK.5.37	Ifi dema habu kpetariyemmema Petoro nga Yakobo amma munea Yohane, yeni meyunuu kenggec. 
MRK.5.38	Kemma garenggac amau kensikema henu ngicngac habu yeni ubahodung amma kpeborongtoa kpema kiacsonggong anggec.
MRK.5.39	Nga Yesungo ine ama manau emma ngicngac yofi edeyunuec, “Ngeni nocac kpeborong kpema kiacdae? Naroang ye mi homedac, ye gau fede.” 
MRK.5.40	ifi deu yeni dzomoremigec. Yeng ine ngicngac sasawa kporacyunuu ngadeau madacgec. Magec naroanggac nonggomama nga medacfora harebec meyunuu naroang feec, ihai enggec. 
MRK.5.41	Emma mariau mema yofi edeec, “Tarita koumi!” imocac titiha yofi, “Ngacbisic, ni edeguduae, ge yacna.” 
MRK.5.42	Ifi deu naroang ye imohaingoc yacma kengha anu yeneng hemma kpidohoma negenggec imoc wiac engena anec. Naroang imoc ye kifaya 12 anec. 
MRK.5.43	Nga Yesungo faka fingerec, imoc mi deficgegecdeac seria deracyunuma naroang yaka migec neudeac edeyunuec.
MRK.6.1	Yesungo bangec imoc wama yengena amabangehau kenu medacfora yeneng modacgec. 
MRK.6.2	Nga sabata naso anu ye kpekpeturang amau emma ngic edekpou ayemmeu ngicngac negemma tacgec yeneng kerectegec amma degec, “Negen negeng imoc merang kpoumiec nga uayoac merang miecac mariango faka kuhagoc ifia mekecde? 
MRK.6.3	Ye Mariaac medac nga amamemengic. Ye Yakobo nga Yosec amma Yuda nga Simong yeneac dacngina nga naingfora yeni nenanggoc kecdae.” Yeni ifi dema dehesi amma wagec.
MRK.6.5	Nga ye faka kuhagoc mong yenearu meudeacsoc mi anec. Ye ngic hafeigoc mocgu mocgusac mariango kpesereyunuu ngereegec. 
MRK.6.6	Nga yeni mi negensinggegecac negenu naric mi anec. Amma ye guruama tackenec, imohai yerecgema edekpou ayemmeec.
MRK.6.7	Yesungo medacfora 12 kpacyunuma yohockang yohockang hendzicyunuma asu seuhagoc kporacgecdeac uayoac nga kuc yemmema sueyunuec. 
MRK.6.8	Amma yeng yofi dema dederecge ayemmeec, “Ngeni singgac mefic mong mi mema yasusac mebisia. Ngeni yaka me hie mi mebisia amma dzo mong fadeng nabehau mi baribisia. 
MRK.6.9	Ngeni hanitabe faima ngakpi yohockang ine mi mekembisia.” 
MRK.6.10	Ifi dema yofi edeyunuec, “Ngeni kemma ama monnu kensikegec ngic yeneng ama heingemmegec ngeni ama imohai tacyac angkecgec wisickeu wama amabangec monnu kembisia.
MRK.6.12	Yesungo ifi deu yeni kemma ngicngac ubangina merenggecdeac Anutuac yoac edekpou ayemmegec. 
MRK.6.13	Amma yeni hadehade nga yafing homac kporacyunugec nga ngicngac hafeigoc kerecngo nadzicyemmema mengereyunugec.
MRK.6.15	Ifi degec ngic goa yeneng degec, “Imoc Eria.” nga goango degec, “Ye profete. Profete warac kecgec, yeni isoc.” 
MRK.6.16	Anu Herodengo ine yoac imoc negemma deec, “Yohane ubea kperecgeai, yennoc gboriec kecde.”
MRK.6.19	Anu Herodiango Yohaneac herebu negenec. Negenu Herode ye ine Yohaneac kengec kpeu garenggeecac amma Herodiango kpeudeac sing obohoec. 
MRK.6.20	Imoc yofiac, Yohane ye ngic dindingac nga kpetiac, Herodengo imoc negentegecma henggareng ammikefec. Amma ye yeac yoac negemma naso homac negengyohoc meficgema sifu yoara negenudeac ammiec.
MRK.6.21	Kecma Herodiaac naso gombunga mong yofi fingerec. Herodengo fingec fingec nasoyau ngickuneng yeac bageau kecgec nga wasaingicforaac enarafocngina amma Gariraia bangecfunac ngicenarafocngina, yeni heitaiyunuma neneyaka ohoyemmegec. 
MRK.6.22	Ohoyemmema tacmagec Herodiaac naroangngo hama kicnginau yegec fedeec. Fedeu Herode nga ngic yegoc yaka negec, yeneng imoc hemma songo negenggec. Imocac amma ngictaungo naroanggac deec, “Ge wiac monggac negemma derecgenenna imoc naric gembade.” 
MRK.6.23	Dema nemuya monggac kpacfu yofi deseriec, “Ge wiac sasawa derecgenenna gengyombonggebade nga bangecna nobohaac dena mendzicma gembade.”
MRK.6.24	Ifi deu naroang ye kemma nonggea kpesimiec, “Ni noc wiacac debade?” deu nonggeango deec, “Ge Yohane dokunadzicac oruha dena.” 
MRK.6.25	Ifi deu naroang ye imohaingoc ngictau yearu kemma deec, “Yohane dokunadzicac oruha yagucngoc terau faima nennadeac anende.” 
MRK.6.26	Ifi deu ngictaungo ubaebic meec. Amma ngic tacgec, yeneac kicfu yoac bic deseriecac amma ine imoc wabesonga negenu naric mi anec. 
MRK.6.27	Nga ye imohaingoc wasaingic mong sueu Yohaneac hatea mehaudeac witicamau kenec. Kemma Yohaneac ubia kperecgema 
MRK.6.28	hatea imoc terau faima mehama naroang miu naroangngo imoc mekemma nonggea miec. 
MRK.6.29	Anu Yohaneac medacfora yeneng siduc imoc negemma kemma farenga mehama tonggogec.
MRK.6.31	Nga ngicngac homac yeneng kengha anggecac tacnegeng nga yakaneneac titing mong mi fingerec. Imocac Yesungo medacfora yofi edeyunuec, “Ngeni hagec tembucnina kecnideac nigoc bangec kisiu kemma kecnegembisia.” 
MRK.6.32	Ifi deu yeni tembucngina gombau emma bangec mong ngiha kpacfu kenggec.
MRK.6.33	Kemmagec ngicngac homacngo ine yenemma yenentegecma taong tackenec, imohacnac nedzima warac warac ihai kensikegec. 
MRK.6.34	Kensikema Yesungo gombaunac mama ngicngac habutoa ifi yenemma yeneac ubahodung negenec. Nocac yeni rama garengngina kpac kecdae, ifi isoc kecgec. Ifi negemma wiac homac edekpou ayemmeec. 
MRK.6.35	Ayemmema kefu marai anu medacfora yeneng yearu hama degec, “Bangec yomoc ngiha kpac anu naso bic kendacde. 
MRK.6.36	Imocac ge ngicngac sueyununa ama tackende, imohai kemma yaka bummenec ambisia.” 
MRK.6.37	ifi degec yeng yofi deec, “Ngeneng yaka yemmegec negec.” Ifi deu merenggec, “Neni kemma 200 denaringo
MRK.6.38	Ifi degec Yesungo yofi kpesiyemmeec, “Ngenearu ic sogong dafiguc fede, ngeni kemma henggec.” Ifi deu kenghemma edegec, “Ic sogong marimong nga kondungyang yohockang metacdimbe.”
MRK.6.39+MRK.6.40	Ifi degec yeng ngicngac kpindzinnu matacgecdeac edeyunuec. Edeyunuu yeni mama goa 100 nga goa 50 ifi habu mema kpindzinnu tackenggec. 
MRK.6.41	Tacmagec Yesungo ic sogong marimong nga kondungyang yohockang imoc meec. Mema kiwa kurumennu fiu enu kenehema ic sogong tuema medacfora ngicngac gumecyunugecdeac yemmeec. Yemmema kondungyang ifingoc mederema yemmeu medacgec. 
MRK.6.42	Mema ngicngac sasawango negebec amma 
MRK.6.43	ic sogong nga kondungyang tosea neti anggec feu kpedzucnegec kemema sakac 12 wakeec. 
MRK.6.44	Ngic yaka negec, imoc yeneac kpetengina 5 tauseng.
MRK.6.45	Nedacgec wisickeu Yesungo ngicngac faiyunuudeac namma medacfora sueyunuu yeni waraima gombau emma Besaida taonnu kenggec. 
MRK.6.46	Kemmagec ye ngicngac faiyunuma numuudeac tikiu enec. 
MRK.6.47	Nga ama toforeyemmeu gombango dzohong dzongiau kemmanu Yesungo tembuha yeigeng kefec. 
MRK.6.48	Kefu medacfora kemmagec ama werec wereckenggac firangngo kenggecfusing haecac puri kpebibiegec. Ifi anggec Yesungo yenemma yenearugeng dzohong witiau titi kemma feracyunubeso anec.
MRK.6.50	yeng yofi bic edeyunuec, “Ngeni wosongina makiu, imoc ni, ngeni mi kengecngunuu.” 
MRK.6.51	ifi dema gombau emma yenigoc taru firang kpac anec. Nga yeni ongangina worau kerectegec anggec. 
MRK.6.52	Amma yeni herengina dzege dzegea feecac amma yakau faka fingerec, imoc mi negentegecgec.
MRK.6.53	Anu yeni dzohong ferecgema Genesarete bangecfu kensikema gombangina dzegegec tarec. 
MRK.6.54	Taru gombaunac mamagec ngicngac yeneng Yesu bic hensigec. 
MRK.6.55	Hensima amea amea nedzikemma ngicngac hafeigoc tofou faiyunuma, “Ye ihai me ihai kecde.” imoc negemma ihai meyunu hakecgec. 
MRK.6.56	Yesungo taonnu nga amabisicfu endaru ngicngac yeneng ngicngac hafeigoc meyunuma didiu faiyunugec ngakpia susiaac witiha kpeseregecdeac derecgegec. Amma kpeseregec, yeni sasawango ngereegec.
MRK.7.1	Farisaio nga Yerusalennac mitiac negen negengngic goa yeneng Yesuaru hama kpeturanggema kecgec, 
MRK.7.2	imohai Yesuac medacfora goa yeni maringina mi dzuac dzuac yaka menec anggec yenenggec. 
MRK.7.3	Imoc yofiac, farisaio nga yudangic sasawango bangecfocnginaac singyoac modacma maringina dzuacmaguc yaka neandae.
MRK.7.5	Ifi anu farisaio nga mitiac negen negengngic yeneng Yesu kpesimigec, “Medacfocga yeni nocac bangecfocnina nga esangabofocnina yeneac singyoac mi modacma maringina mi dzuac dzuac yaka eng menec angandae?” 
MRK.7.6	ifi degec yeng yofi edeyunuec, “Profete Yesaiango ngic ikoha ngeneacnoc kpefing fora yombong yofi ohoec,
MRK.7.6	‘Ngichabu yomoc yeni enacbibicngo sesehenuandae nga herenginango ine neac hereau kecdae. 
MRK.7.7	Yeni ngicngac wiac kpouyemmeandae, imoc ngicac singyoac edekpou ayemmeandae amma ni eng dengerenugec hemba fora kpac angkecde.’ 
MRK.7.8	Ngeni Anutuac dedeseriyoac meickema ngic yeneac singyoac hoanggeandae.”
MRK.7.9	Amma monggoc yofi edeyunuec, “Ngeni ngenang singyoac hoanggeandaeac Anutuac dedeseriyoac meickeyombonggegecde. 
MRK.7.10	Mosengo yoac mong yofi deec,
MRK.7.10	‘Ge nonggomanghocga seseheyurubesena.’ nga ‘Ngic mong ye nonggea me mamaac sowecyoac deude, ye homebeso.’ ” 
MRK.7.11	Ngeneng ine yofi deandae, “Ngic mongngo nonggea me mama yofi edema deude, ‘Wiac gemba nanggegudeac dedua, imoc bic Anutuac sese
MRK.7.12	Ifi deu ngeni ngic nonggea me mama meficgeudeac dekpetari ammigecde. 
MRK.7.13	Amma ngeni singyoacngina kpabanggema Anutuac yoac semema faka goa ifia homac angandae.”
MRK.7.14	Yesungo ifi dema ngichabu monggoc kpacyunuu hagec yofi edeyunuec, “Ngeni kedzac kpema negentegecdacgec. 
MRK.7.15	Wiac mongngo ngadeaunac kemeande, imocngo ngic ubahere naric mi heidzadzu kpeude, kpac. Nga ngic heremanaunac wiac ereande, imocngo ine ngic heidzadzu kpeude. 
MRK.7.16	Ngic kedzahagoc kecde, yeng yoac yomoc negembeso.”
MRK.7.17	Ye ifi dema ngicngac wayunuma amau enu medacfora yeneng yoac heima deec, imocac kpesimigec yofi edeyunuec, 
MRK.7.18	“Ngeni negen negentegecngina kpac, ifi isoc kecdaengoc. Ngadeaunac wiac mong heremanau kemeande, imocngo naric mi heidzadzu kpeude, ngeni imoc mi negentegecdae me? 
MRK.7.19	Wiac imocngo ubanginau mi kemeandeac hereu kemema isinggeu keractennu kemeude.” Yesungo ifi dema yaka sasawa nenideac desorongaiec. 
MRK.7.20	Amma torokpema yofi deec, “Wiac mong ngic ubahereunac ereande, imocngo ine heidzadzu kpeude.
MRK.7.21+MRK.7.22	Nga ngic ubahereunac wiac yofia ereande, negen negeng mangana nga kaiserofaka amma hamangecfaka nga ngickpekpe amma eweeneng mewa nga kic hodung amma manganaac areng meme nga ikoc faka amma faka sicsauha nga keracmangang amma desureyoac nga sebiengeng amma ubafong, 
MRK.7.23	imoc sasawango ubahereunac erema ngic heidzadzu kpeude.”
MRK.7.24	Anu Yesungo yacma imohacnac kenec. Kemma Tiro nga Sidong amabangecfu kensikema ama monnu enec. Enu ngicngac yeni taong imohai siduha mi negenggecdeac, ifi negenec amma ye ine sufuma tarudeac obohoec. 
MRK.7.25+MRK.7.26	Ammanu imohaingoc Sirofoinikia bangecfunac grikngac mongngo haec. Hama Yesuac haniu makpema naroanga asu seuhagoc kporacmiudeac derecgemiec. 
MRK.7.27	Derecgemiu Yesungo yofi edeec, “Nambarac yeni yaka warac warac nema gebecyunubeso. Nambarac yeneac yaka wangecyunuma kasi yenearu ukunide, imocngo faka gombunga kpac.”
MRK.7.28	Ifi deu ngacngo meremmiec, “Kebu, imoc negenduae, amma kasi yeni sifu nambarac yeneng yaka kisisickegec tebo bageau maande, imocsac neandae.” 
MRK.7.29	ifi deu Yesungo yofi edeec, “Ge yoac ifi denecac kenna, hadehade ye naroangga bic wadac.” 
MRK.7.30	Ifi deu ngac ye ameau kemma henu hadehadengo naroanga bic wau naroang ye fefeau waickema feec.
MRK.7.31	Yesungo Tiro bangecfunac dzigenema Sidong taong ferecgema Dekapolis
MRK.7.32	Kensikemanu ngicngac yeneng ngic mong kedzacfong nga yoac dedeac enara ebiria, ye mehama Yesu mariango kpesereudeac desambic ammigec. 
MRK.7.33	Ifi degec negemma ye ngichabu yenearunac meickema ngic ngadeau faiu nanu gbongango kedzahau faima mariau sofohoma nedzaranga kpesereec. 
MRK.7.34	Kpeserema kurumennu fiu enu asu heima deec, “Effata!” Imocac titiha yofi, “Ge sarina!” 
MRK.7.35	Ifi deu ngic kedzaha bic sariu nedzaranga monggoc merenu yoac tongganang deec.
MRK.7.37	Ifi degec ngicngac yeni homac wareckema kerectegec amma degec, “Ye wiac sasawa mema kecde, imoc ngereeyombonggedacde. Ye ngicngac kedzacfong yeneac kedzac mesariude nga yoacngina kpac, yeni yoac meficgeyemmeude.”
MRK.8.2	“Ngicngac yomoc yeni yakangina kpac uameme harebec bic nigoc kecdauac ubana manganede. 
MRK.8.3	Goa yeni amabangec hereaunac hagecac yakaya kpacfu sueyunuba amanginau kengkecma kicgigi ayemmebacac.” 
MRK.8.4	Ifi deu medacfora yeneng degec, “Nenang bangec kisi yofiau yaka dafiu meficgema habutoa yemmeni gebecyunuude?” 
MRK.8.5	ifi degec Yesungo kpesiyemmeec, “Ngeni ic sogong dafiguc mekecdae?” deu yeni “Seweng” degec.
MRK.8.6	Ifi degec negemma Yesungo habu bangecfu matacgecdeac edeyunuec. Edeyunuma ic sogong seweng mema Anutuac ubangerec dema tuema medacfora yemmeu yeneng mederema ngicngac arennu yemmegec. 
MRK.8.7	Amma ye kondungyangbisic bisic goa metacgecmoc, imoc ifingoc Anutu ubangerec edema faiyemmegecdeac edeyunuec. 
MRK.8.8	Faiyemmegec yeni negec gebecyunuu yaka tosea tarec, imoc mema kpedzucnegec sakac 7 anec. 
MRK.8.9	Nga ngic 4 tauseng ihai tacgec, yeni negec wisickeu sueyunuu kengha anggec. 
MRK.8.10	Nga Yesu ye imohaingoc medacforagoc gombau emma Darimanuta bangecfu kenggec.
MRK.8.11	Farisaio yeneng hama Yesugoc yoacngina engemmama anec. Yeni kuha isinggegecdeac faka kuhagoc mong kurumennunac meu henggecdeac derecgemigec. 
MRK.8.12	Ifi degec yeng ongaasuyau ebic meficgema yofi deec, “Naso yomocac ngicngac ngeni nocac faka kuhagoc henggecdeac derecgeandae? Foracngoc, ngicngacareng yomoc ngenearu faka kuhagoc mong naric mi fingecngemmeude, imoc edengunuduae.” 
MRK.8.13	Ifi dema ngic imoc wayunuma gombau monggoc emma dzohong nobocgeng kenggec.
MRK.8.14	Naso imohai medac yeni ic sogong nigecyunuu mocgusac gombau taru mekenggec. 
MRK.8.15	Nga Yesungo gorongina kpema yofi edeyunuec, “Ngeni farisaio nga Herode yeneac yis, imocac henghomema kecbisia.” 
MRK.8.16	ifi deu yenaocngoc denegeng amma degec, “Nenang ic sogonnina kpac, imocac amma ifi dede.” 
MRK.8.17	Ifi denegeng anggec ye imoc negemma edeyunuec, “Ngeni ic sogong mi mehadauac denegeng andae nga ngeni yoac imoc wagec. Ngeni herenegen negengngina dzege dzegeaac amma wiac mong mi negentegecdae. 
MRK.8.18	Ngeni kicnginagocngo wiac mi hengandae nga kedzacnginagoc ammanu wiac mi negengandae.
MRK.8.20	“Anu monggoc ic sogong 7 tuema ngic 4 tauseng gumecyunuba tosea taru sakac dafiguc kpedzucnegec wakeec?” kpesiu yeni 7 degec. 
MRK.8.21	Ifi degec yeng yofi edeyunuec, “Ngeni yaguc ifingoc negen negengngina mi ireckedengoc.”
MRK.8.22	Anu yeni Betsaida amabangecfu kensikemagec ngicngac yeneng ngic kicpisic mong Yesuaru mehama mariango kpesereudeac desambic ammigec. 
MRK.8.23	Ifi anggec ye kicpisic mariau mema guruama ngadeau hesicke kemma kiwau sofohoma mariango witiau faima kpesimiec, “Ge wiac mong hennec me?” 
MRK.8.24	Kpesimiu kicpisic yeng kic fima deec, “Ngic yeni siricngina ic isoc yenemba kengha andae.” 
MRK.8.25	Ifi deu Yesungo kiwau maria monggoc faiu ngereema wiac sasawa gombunga nga dindingac henec. 
MRK.8.26	Henu suema yofi edeec, “Ge amagau kemma taonnusing mi embesena.”
MRK.8.27	Amma Yesungo medacfora yenigoc Kaisarea Firipo taonnu kenggec. Sinnu kemmagec yeng medacfora yofi kpesiyemmeec, “Ngicngac yeni neac merac deandae?” 
MRK.8.28	Ifi deu degec, “Ngic goango Yohane dokunadzic deandae nga goango Eria amma goa yeneng ine profete mong esea deandae.” 
MRK.8.29	Ifi degec yofi kpesiyemmeec, “Anu ngeni ngenaoc ine neac merac deandae?” deu Petorongo deec, “Ge Messia.” 
MRK.8.30	Ifi deu yeng yoac imoc ngic mong mi edeyunugecdeac deracyunuec.
MRK.8.31	Anu Yesungo yofi edekpou ayemmeec, “Ngicac Medac ye kpendzeng homac kpebeso. Yudangic enarafocngina nga womonggareng enara amma mitiac negen negengngic yeneng ye ubango wama kpegec homebeso. Homeu uameme harebec ammanu monggoc gborima yacbeso.” 
MRK.8.32	Yoac imocac didiu yombong edeyunuu Petorongo ngadeau wangec kemma tembucfu namma kpetarimiyombonggeec. 
MRK.8.33	Kpetarimiu Yesungo dzigenema kiwa medac yenearu fima Petoro kpetarimima edeec, “Satang, ge ngadenau hakenna. Ge wiac negennec, imoc Anutuarunac kpac, imocngo ine ngicac negen negeng ande.”
MRK.8.35	Imoc yofiac, ngic mong ye kekeha segereudeac negemma uaya mede, ye kekeha sufumiude. Nga ngic mong ye neac amma nga siduc gombunggac amma kekeha waude, ye ine kekeha fingecmiude. 
MRK.8.36	Imocac ngic mongngo bangectoa bangec yomocac wiac sasawa meficgeecac kekeha ukuu sufuude, imocngo ngic naric mi meficgeude. 
MRK.8.37	Ngickekec monggoc memeaac sing mong mi fede. 
MRK.8.38	Imoc yofiac, ngic mongngo neac negenu gameagoc anude amma neac yoacnaac negenu gameagoc ande, yearu yofi fingerude, Ngicac Medacngo Mamaac kuc nga kibikperagiau angero kpetiac yenigoc haude, yeng ngic imoc yeac ifingoc negenu gameagoc ambesande.”
MRK.9.3	Ngakpia hereha kperagima kongac koporarac yombong anec. Bangecfu ngic mongngo wamba kongac kongac ifia naric mi meficgeude. 
MRK.9.4	Anu imohaingoc Mose nga Eria fingecyemmema Yesugoc yoac denegeng anoc. 
MRK.9.5	Ifi anggec Petorongo Yesu edeec, “Kpoukpou, yei kecni songea andeac bedzo bedzo harebec meni. Geac mong nga Moseac mong amma Eriaac mong.” 
MRK.9.6	Yeni homac kengecyunuecac ye noc wiac debeso, imoc obohoec. 
MRK.9.7	Ifi nammagec hoeng mongngo hama semeyunumanu hoeng manaunac yoacudumeng mong yofi fingerec, “Yomoc neac Songomedacna, ngeni yeac yoac negembisia!” 
MRK.9.8	Yoac wisickeu imohaingoc yeni fikengfiha amma Yesungosac yenigoc nanu henggec nga ngic mong mi henggec.
MRK.9.9	Nga yeni tikiunac mamagec Yesungo deracyunuma yofi deec, “Ngeni wiac hendaumoc, imocac siduc ngic mi edeyunubisia. Kecma Ngicac Medac homecfunac gborima yaruguc ine debisia.” 
MRK.9.10	Edeyunuu medac yenaocngoc kpesiemegec, “Homecfunac gborima yacyac, imocac hania dafi?”
MRK.9.12	Ifi degec yofi edeyunuec, “Eriangonoc hama wiac sasawa memengere anude. Nga mitikibiu yofi oho ohoya fede, ‘Ngicac Medac ye kpendzeng homac kpeu desure ammigecde.’ imoc dafiac negensidae?” 
MRK.9.13	Amma yofi edengunuba, “Eria ye bic haec nga ngic yeni songonginaac arennu faka hania hania ammigec, imoc yeacnoc oho ohoya fede.”
MRK.9.14	Yeni tikiunac mama medacfora goa yeneng yenearu hama henggec ngicngac homac yeneac botucfu mitiac negen negengngic yenigoc yoacngina engemmama anec. 
MRK.9.15	Nga ngicngac nanggec, yeneng Yesu hemma kpidohoma bic nedzikemma wenacngerec demigec. 
MRK.9.16	Ifi anggec Yesungo kpesiyemmeec, “Ngeni nocac yoacngina engemmama ande?” 
MRK.9.17	Ifi deu habu yenearunac ngic mongngo deec, “Kpoukpou, hadehade mong yoara kpacngo medacnaac enac mema medzickeu gearu mehaduae.
MRK.9.18	Nga hadehadengo naso homac ye mema kpekpefac ammiande. Ammiu ye hanimaria goriu enaraunac nambang sofororoc ereu enara kirandziande. Imocac medacfocga yeneng asu mangana kporacmigecdeac deba yeni kporacbibiema wadau.” 
MRK.9.19	Ifi deu Yesungo yofi merenec, “Areng yomoc ngeni negen negensingngina kpac yombong. Ni ngenigoc naso herea monggoc tacbadeac modzona tide. Ngeni medac imoc megec hau.” 
MRK.9.20	Ifi deu mekenggec hadehadengo Yesu hemma medac kpefahau bangecfu makpeec. Makpeu enaraunac nambang nga sofororoc ereec.
MRK.9.21	Ereu Yesungo mama kpesimiec, “Hafei yomoc noc nasoac hanahema fingecmiec?” deu mamango deec, “Imoc sabahaungoc fingecmiec. 
MRK.9.22	Fingecmiu hadehadengo naso homacngoc medac kpehomeudeac gerecfu me dokuu kpefahau kemeande. Nga ge meficnurunadeacsoc andeu sifu ubaga manganeu meficnuruna.” 
MRK.9.23	Ifi deu Yesungo yofi edeec, “Imoc ambadeacsoc, denec. Ngic mong ye negensinggede, yearu wiac sasawa naric fingerude.” 
MRK.9.24	Ifi deu imohaingoc medac mamango arohoma deec, “Ni negensingguba negen negensinna wegenedeac geng meficnuna.”
MRK.9.25	Ifi deu ngicngac homacngo Yesuaru nedzima kenggec yeng yenemma asu seuhagoc yoac seria ammima yofi edeec, “Asu kedzacfong amma yoacga kpac, ni edeguduae, ge medac imoc wama erema kemma monggoc dzigenema yearu mi kembesena.” 
MRK.9.26	Ifi deu hadehadengo kucgoc yombong arohoma tima erema kenu medac ye homemea isoc feec. Feu ngic yeneng imoc hemma bic homedac degec. 
MRK.9.27	Ifi degec Yesungo ine mariau mema miaru yarec.
MRK.9.28	Yaru Yesungo amau enu medacfora yeneng tembucfu yegoc tacma kpesimigec, “Neni dafiac hadehade imoc kporacnideac obohoding?” 
MRK.9.29	Ifi degec yeng yofi edeyunuec, “Hadehade ifia yakasege kecma nunumungo kporacbesonga.”
MRK.9.31	Nga ye imohai kemma medacfora yofi edekpou ayemmeec, “Ngicngac yeni Ngicac Medac kererema ngic yeneac mariu faigecde. Faigec yeneng ye kpegec homeude. Homeu uameme harebec ammanu gborima monggoc yarude.” 
MRK.9.32	Ifi deu yeni ine imoc mi negentegecma kpesigecdeac kengecyunuec.
MRK.9.33	Anu Yesungo Kafanaung taonnu kensikema amau emma medacfora yofi kpesiyemmeec, “Ngeni sinnu noc wiacac denegeng andau?” 
MRK.9.34	Kpesiyemmeu waickema tacgec nocac yeni sinnu yenanggarunac merang engena kecde, imocac denegeng anggec. 
MRK.9.35	Tacgec Yesungo medacfora 12 kpacyunuma yofi edeyunuec, “Ngic mong ye enara kecbeso negende, yeng ngic tosofora sasawa, ngeneac ngadeu kecma ngeneac kingangkpekpe ambeso.” 
MRK.9.36	Ifi dema nambarac yenearunac mong mema botucnginau faima hoanggema yofi edeyunuec, 
MRK.9.37	“Ngic mong ye nambarac yenearunac mong yofia neac kpacfu hoanggeude, ye ni hoannuude. Nga ngic mong ni hoannude, yeng nisac mi hoannuude, kpac. Yeng Anutu suenuec, ye ifingoc hoanggeude.”
MRK.9.38	Anu Yohanengo Yesu yofi edeec, “Kpoukpou, ngic mong ye geac kpacfu hadehade nga yafing kporacyemmeu hending. Amma ye nenanggoc mi kecdeac kpetarimiding.” 
MRK.9.39	Ifi deu Yesungo yofi deec, “Ngeni mi kpetarimibisia. Ngic mong ye neac kpacfu ua mong kuhagoc meude, yeng kpacna bic mi demanganeude. 
MRK.9.40	Ngic mong ye neneac ngaba mi ande, yeng ogonina anude. 
MRK.9.41	Nga ngic mong ye ngeni Kristoac medac dema doku kpakenecfu kpengemmeu negecde, foracngoc, yeng wiac imocac buma mi obohoude, imoc edengunuduae.”
MRK.9.42	“Amma nambarac kapia mongngo ni negensinnukecde, ngic mongngo nambarac ifia faka mangana kpoumibacac amma ye yagucnoc dzamandzingtoa ubeau ubahemima kondungtoau ukugec kemeu, imocngo ngic yearu ngereebac. 
MRK.9.43	Nga mariga mongngo anggenu kopocsic meficgenadeu ge imoc herecgema ukubesena. Mariga yohockanggoc kecma hofeac gerec pisic pisickea kpac, imohai kemebanggac maritegec kecma kekecseriu enna ngereeude.
MRK.9.44	‘Hofeu kamangina mi homeude nga gerecngo mi pisickebesande.’ 
MRK.9.45	Amma haniga mongngo anggenu kopocsic meficgenadeu imoc herecge ukubesena. Haniga yohockanggoc kecma hofeu kemebanggac hanitegec kecma kekecseriu enna ngereeude.
MRK.9.46	‘Hofeu kamangina mi homeude nga gerecngo mi pisickebesande.’
MRK.9.49	Ngicngac kondung hosoandae, ifi isoc ngicngac sasawa gerecngo hosoyunubesonga. 
MRK.9.50	Kondung imoc wiac gombunga nga imocngo ine kiacma songea kpac anudeu geng songea monggoc naric mi meficgenade. Ngeni kondung songea ubaherenginau mekecma ruaefaka angemmebisia.”
MRK.10.1	Yesungo bangec imoc wama Yudaia bangecfu Yodang nobocgengau kenec. Kensikeu ngicngac habutoango yearu monggoc kemma kpeturanggegec. Kpeturanggegec ye fakaya modacma edekpou ayemmeec. 
MRK.10.2	Nga farisaio goa yeni ye tobanggegecdeac negemma kpesimigec, “Ngic mong ye enema naric waude, imoc singngo dede me kpac?” 
MRK.10.3	ifi degec yofi merengyemmeec, “Mosengo imocac dedeseriyoac dafi ngemmeec?” 
MRK.10.4	ifi deu yeneng degec,
MRK.10.4	“Mosengo yofi naric annideac deec, ‘Mong ye ngac wabeso dema yeng wawakibi mima wau kembeso.’ ” 
MRK.10.5	Ifi degec Yesungo yofi edeyunuec, “Ngeni ngic ubaseri nga herengina dzege dzegea, imocac Mosengo dedeseriyoac imoc ohongemmeec. 
MRK.10.6	Nga hanac hanaheau Anutungo siricngira ngic nga ngac anecdeac, ifi meficyuruec. 
MRK.10.8	yegoc sebi mocgu anecde. Ifi anecdeac yohockang monggoc mi andape, yeri sebi mocgu anecde. 
MRK.10.9	Anutungo wiac dzegeec, imoc ngicngo naric mi herecgebeso.”
MRK.10.10	Nga yeni amau monggoc emma medacfora yeneng imocac kpesimigec 
MRK.10.11	Yesungo yofi edeyunuec, “Ngic mongngo enema wama ngac mong meude, ye serofaka enema esea ammiude. 
MRK.10.12	Nga ngac mongngo ewea wama ngic mong meude, ye serofaka ammiude.”
MRK.10.13	Ngicngac goa yeni Yesungo nambaracfocngina mariango kpesereyunuudeac meyunu hagec. Hagec medacfora yeneng ine kpetariyemmegec. 
MRK.10.14	Ifi anggec Yesungo imoc hemma negenu homac manganeu yofi edeyunuec, “Nambaracbisic yeni nearu naric hagec, ngeni kpae mi heiyemmegec. Kurumenggac eucerereng imoc nambaracbisic yofia yeneac. 
MRK.10.15	Foracngoc, ngic mong ye nambarac kapia yeni isoc mi anudeu ye Anutuac eucererennu naric mi enude, imoc edengunuduae.” 
MRK.10.16	Ifi dema nambarac tabucyunuma maria witinginau faima kenecyunuec.
MRK.10.17	Yesungo kembesonga kemmanu ngic mongngo yearu nedzikemma yeac kicfu fafoc heima kpesimiec, “Kpoukpou gombunga, ni dafi amba kekecseri imoc neac ambesande?” 
MRK.10.18	ifi deu Yesungo yofi edeec, “Ge nocac gombunga denennec? Anutu mocgungo gombunga kecde.
MRK.10.19	Ge dedeseriyoac bic negennec,
MRK.10.19	‘Ge ngicngac mi yunuhomebesena, kaisero mi ambesena, hamangec mi mebesena, enacfu faifai mi ambesena, ngic yeneac wiac mong mi wangecyunubesena, nonggomanghocga seseheyurubesena.’ ” 
MRK.10.20	Ifi deu yeng meremma edeec, “Kpoukpou, ge denec, imoc sasawa sebigborinaungoc angereai.” 
MRK.10.21	Ifi deu Yesungo yearu kic fima yeac songo negemma yofi edeec, “Ge wiac mocguac kpedadanggenec. Ge kemma finacga sasawa fegende, imoc suena dzo kirecgeu imoc ngicngac makpekpea yemmebesena. Ifi anna kurumenggac dzofinac fingecgenu hama modacnubesena!” 
MRK.10.22	Ifi deu ngic ye ubea manganeu negengebirima kenec nocac ye dzofinaha homac femiec.
MRK.10.23	Kenu Yesungo fikengfiha amma medacfora yofi edeyunuec, “Ngic dzofinactoanginagoc yeneng Anutuac eucerereng manau enggecdeac ambibieyombonggegecde.” 
MRK.10.24	Ifi deu medac yeneng yoac imoc negemma kerectegec anggec monggoc yofi edeyunuec, “Nambaracfocna negenggec, ngic finactoayagocngo Anutuac eucerereng manau engeng, imoc uatoayagoc. 
MRK.10.25	Kamelengo bungic singau engeng, imoc ua efea nga dzofinactoagoc yeng Anutuac eucererennu engeng, imocngo ine uatoayagoc.”
MRK.10.26	Ifi deu yeni kerectegec yombong amma degec, “Ifi anu merang naric komoc kpeude?”
MRK.10.27	Ifi degec Yesungo kiwa yenearu fima yofi deec, “Ngicngac yeni imoc ambibiema wagecde nga Anutungo wiac sasawa naric mema wiac monggac mi obohoude.” 
MRK.10.28	Ifi deu Petorongo deec, “Negennec, neni wiacnina sasawa wadacma ge modacguma kecdimbe.”
MRK.10.29	Ifi deu Yesungo yofi deec, “Ni fora yombong edengunuba, ngic mong ye amabangeha me daramunea me nonggomama me nambaracfora me amauaya, imoc neac nga siduc gombunggac amma waude, 
MRK.10.30	yeng turunga mi obohoude. Amma ye wiac wadac, imocac turunga naso 100 monggoc meude. Ngicngac yeni naso yomohai ama nga daramuna amma nonggonasia nga nambaracfora amma amaua migecde, imoc sisic ammima kpekporac ammimagec mekefude. Nga ngade bangec siriha mong haude, imohai Kebungo kekecseri ifingoc mibesande. 
MRK.10.31	Anu ngic warac warac kecdae, yenearunac homacngo ngadea anggecde nga ngadea kecdae, yenearunac homacngo warac warac anggecde.”
MRK.10.33	“Negenggec, nenang Yerusalennu endimbe. Enni ngic yeneng Ngicac Medac womonggareng enara nga mitiac negen negengngic yeneac mariu faigec, yeneng ye homeudeac desigecde. Desima ye bangec monnunac ngic Anutu mi negemmidae, yeneac mariu faigecde. 
MRK.10.34	Faigec, yeneng faifagoc ammima sofohoma dzikacngo kpema kpehomegecde. Nga uameme harebec ammanu ye monggoc gborima yarude.”
MRK.10.35	Anu Dzebedaioac medachora, Yakobo nga Yohane, yereng Yesuaru kemma deoc, “Kpoukpou, neri wiac monggac derecgede anecmenadeac negendipe?” 
MRK.10.36	Ifi deec kpesiyemerec, “Ni noc wiac angecmebadeac negendape?” 
MRK.10.37	Kpesiyemeru deoc, “Kecma kibikperagigau nerearunac mongngo foigau nga mongngo kanagau tacdede, imoc deserinemecna.”
MRK.10.39	Ifi deu yereng deoc, “Oc, naric andede.” ifi deec Yesungo yofi edeyuruec, “Ni kpakenecfu nebade, imoc ngeri ifingoc neecde nga doku nadzicbade, imoc ngeri ifingoc nadzirecde. 
MRK.10.40	Nga merang foinau me kananau tarude, imocac fora ine neng naric mi desibade. Tatac imoc ngic damoc yeneac mengec mengerea fede, yeneng ihai tacgecde.”
MRK.10.41	Anu medacfora 10 yeneng imoc negemma Yohane nga Yakobo yereac negenggec manganeec. 
MRK.10.42	Manganeu Yesungo kpacyunuu kenggec yofi edeyunuec, “Bangec monnunac ngicngac enarafocngina deyecdeyemmea, yeni ngicngac yeneac ngickuneng siricfu yenigoc kecandaeac kuc feyemmede. Nga kunengfocngina yeni kuc feyemmeu ngicngacfocngina yeneng yoacngina modacgecde, ngeni imocnoc negendae. 
MRK.10.43	Nga ngenearu faka ifia ine mi fingecbeso, kpac. Ngenearunac ngic mongngo engena kecbeso ammide, yeng ine botucnginau kingang kpekpengina kecbeso. 
MRK.10.44	Amma ngeneac botucfunac mongngo warac warac ambeso ammide, yeng tosofora sasawa, yeneac wanacngic kecbeso. 
MRK.10.45	Imoc yofiac, ngicngac yeneng Ngicac Medac kingang kpemigecdeac mi maec, kpac. Yeng ine yeneac kingang kpema ngicngac homac yungecyunuma kekeha wau yeneac doudeac maec.”
MRK.10.46	Yesu nga medacfora yeni Yeriko taonnu kensikegec. Ihai kecma ngicngac habutoa yenahafoc Yeriko monggoc wagec. Wamagec ngic kicpisic mong kpara Batimaio, imocac titiha Timaioac medac, yeng sing tegiau tacma iwaiac derecgekefec. 
MRK.10.47	Derecgekefu Yesu Nadzarete taonnunac, yeng hama kende, yeni yoac ifi degec ye imoc negemma kucgoc kpacma deec, “Yesu, Dawidiac bangec, ge neacnec ubaga manganeu.” 
MRK.10.48	Ye serima ifi kparu ngicngac homacngo waicke tarudeac edegec. Edegec yeng ine seria monggoc kparec, “Dawidiac bangec, ge neacnec ubaga manganeu.”
MRK.10.49	Kparu Yesungo namma yofi deec, “Ngeni kpacgec ye nearu hau.” deu ngic yeneng ngic kicpisicac kpacma degec, “Ye kpacgude, ge ubaga ngereeu yacma kenna.” 
MRK.10.50	Ifi degec ngic ye ngakpihereha ukuma futucke yacma Yesuaru kenec. 
MRK.10.51	Kenu Yesungo kpesimiec, “Ni noc wiac anggembadeac negennec?” deu ngic kickundungngo deec, “Kpoukpou, kicfifi ambadeac negenduae.” 
MRK.10.52	Ifi deu Yesungo yofi edeec, “Negen negensinggango mengeregudac imocac naric kenna!” Ifi deu ye imohaingoc kicfifi amma Yesu sinnu modacma kenec.
MRK.11.1	Anu yeni kengkecma Yerusaleng taong mewegenebeso amma Oliwatikiu Betefage nga Betani amabangec tarocfu kensikegec. Kensikemagec Yesungo medacfora yenearunac ngic yohockang sueyuruma yofi deec, 
MRK.11.2	“Ngeri dindingac kemma guruama sing enarau tacde, imohai emma donggi medaha mong ngicngo witiau mi tatara, imoc witickegec nande, ngeri imoc meficgema witic yungecma mema haec. 
MRK.11.3	Yungerec ngic mongngo kpesingemecma deude, ‘Ngeri dafi anecdeac andape?’ ifi deu yofi edebesera, ‘Kebungo imocgoc ua meudeac dede.’ ifi deec minginango donggi bic faiu haude.”
MRK.11.4	Ifi deu yeri kemma donggi medaha sinnu ama naguyau witic witickea nanec, imoc hemma yungeroc. 
MRK.11.5	Yungerec ngic goa ihai nanggec, yeneng yeremma degec, “Ngeri dafi negemma donggi medaha yungecdape?” 
MRK.11.6	Ifi degec yeri Yesungo yoac edeyuruec, imoc edeyunuec yeni negemma wayurugec kenoc. 
MRK.11.7	Kemma donggi Yesuaru mekemma ngakpingira herea hesima donggi medaha witiau tiameec Yesungo imocac witiau tarec. 
MRK.11.8	Taru ngicngac homacngo ngakpingina herea hesima sinnu tiamegec goango ua tegiaunac ic fawa herecgema sinnu faikenggec.
MRK.11.9	Nga ngicngac kiwau kenggec nga ngadeau modacgec, yeneng kpacma yofi degec,
MRK.11.9	“Ohec, ngic Kebuac kpacfu hade, ye kenehagoc, hosanna. 
MRK.11.10	Mannina Dawidiac eucerereng hade, imoc kenehagoc. Wi kurumennu kpara dengeregec, ohec waec, hosanna.”
MRK.11.11	Yesungo ifi Yerusalennu emma Anutuac womonnu enec. Emma hennegeng andacma ama marai anecac medacfora 12 meyunuu Betania amau kenggec.
MRK.11.12	Wereckengau yeni Betania wama mama Yesungo hereaac homeec. 
MRK.11.13	Homema hereau fima fig ic mong maria tengging tengging henec. Hemma negenu foragoc isoc anu ic haniau kensikema maria meficgeec. Fig nasoya mi anecac ifi anec.
MRK.11.14	Nga ye fora hofocma ic yofi edeec, “Gearunac ngic mongngo fora monggoc mi nebeso.” ifi deu medacfora yeneng yoac imoc negenggec.
MRK.11.15	Yesungo Yerusalennu kensikema Anutuac womonggac oda manau enec. Emma ngic wiac emekpesi anggec, yeni imohacnac kporacyunuec. Ye ngic hiedzo emekpesi anggec, yeneac tebo heimerenec nga kebesac emegec, yeneac tatac heimeremma 
MRK.11.16	Anutuac womong manau wiac ifia meenggecdeac kpetariyemmeec. 
MRK.11.17	Kpetariyemmema yofi edekpou ayemmeec, “Yoac yofi oho ohoya fede,
MRK.11.17	‘Amana imoc bangeha bangeha ngicngac sasawa yeneac nunumuama, kpara ifi kpacbesonga.’ 
MRK.11.17	Nga ngeneng merenggec imoc ine hamangecngic yeneac sufu sufuama ande.” 
MRK.11.19	Nga ama marai anu Yesu nga medacfora yeni taong wama kenggec.
MRK.11.20	Wereckengau yeni sinnu kemma henggec fig ic imoc godeaunacngoc sokuema nanec. 
MRK.11.21	Nanu Petorongo imoc hemma negensima Yesu edeec, “Kpoukpou ge henna, ge fig ic soweckedang, imoc bic ururuema nande.” 
MRK.11.22	ifi deu Yesungo yofi merennec, “Ngeni Anutu negensinggebisia. 
MRK.11.23	Foracngoc, ngic mong ye ubeau negengyohoha kpac kecma wiac mong me mong dema imocac fora fingerudeac negensiudeu yeng tiki edimoc yacma kondunnu kemeu deu imoc foranoc fingerude, imoc edengunuduae. 
MRK.11.24	Ni imocac amma yofi edengunuduae, ngeni wiac imocac me imocac negensima menide, ifi negemma negensinggema numugec wiac imoc fingecngemmeude.
MRK.11.26	Nga ngeni ngic yeneac kopocsic mi wagecdeu ine Kurumeng Mangnginango ngeneac kopocsic ifingoc mi waude.”
MRK.11.27	Yesu medacforagoc yeni Yerusalennu dzigene enggec. Emma Yesungo Anutuac womong manau yerecgemanu womonggareng enara nga mitiac negen negengngic amma enarafocngina, yeneng yearu hama kpesimigec, 
MRK.11.28	“Ge noc kucfu ua yomoc menec nga merang ua imoc menadeac uayoac genec?” 
MRK.11.29	Ifi degec Yesungo yofi merengyemmeec, “Ni yoac mong kpesingemmeba turunga edenugecguc ni ifingoc uakibinaac hania imoc edengunubade.
MRK.11.30	Yohanengo dokunadzic ua mekefec, ua imoc kurumennunac me ngicfunac, ngeni imoc edenugec negemba.” 
MRK.11.31	Ifi deu yeni yenaocngoc denegeng amma degec, “ ‘Imoc kurumennunac.’ ifi denideu yeng yofi kpesinemmeude, ‘Ifi negemmaguc ngeni nocac ye mi negensinggegec?’ ” 
MRK.11.32	Nga ngicfunac, imoc debesonga ngic yeneac amma kengecyunuec. Nocac ngic yeni sasawango Yohane ye profete fora, ifi negenggec. 
MRK.11.33	Imocac yeni Yesu meremmigec, “Imoc mi negendimbe.” degec Yesungo yofi merengyemmeec, “Ifi degec, ni ifingoc noc uayoacac kucfu ua mekecduae, imoc mi edengunubade.”
MRK.12.2	Kemma kecmanu fora kpememe naso hau wanacngiha mong sueu waingngic yenearunac waing uaac fora noboha yeac anec, imoc meudeac kenec. 
MRK.12.3	Kensikemanu waingngic yeni wanacngic mema dzoboya kpema entegeng suegec kenec. 
MRK.12.4	Kenu minginango wanacngic mong yenearu sueu kenu yeneng ye kpekpatanggema desofoc ammigec.
MRK.12.5	Ifi ammigec ua minginango serima wanacngic monggoc mong sueu yenearu kenu ye kpehomegec. Kpehomegec ua minginango wanacngic homac sueyunuu kenggec uangic yeneng medac goa dzoboyunugec nga goa ine yunuhomegec. 
MRK.12.6	Wisic wisickeau ua minginango songomedacyombonga mocgu kefec, ye yofi negemma sueec, ‘Yeni sifu medacyombonna eweheimigecde.’ 
MRK.12.7	Ifi negemma sueu uangic yeneng ine medacyombonga hemma denegeng amma edeemegec, ‘Yeng kecma ua yomoc tiu enude, imocac ngeni hagec kpeni bangeha nga maridzominga imoc nenang ambeso.’ 
MRK.12.8	Yeni ifi dema ua minginaac medacyombonga mema kpehomema farenga waing ua ngadeau ukugec kemema feec. 
MRK.12.9	Anu ua minginango dafi anude? Ye hama waing uangic yunuhomema waing uaya imoc uangic areng mong yemmeude.
MRK.12.10	Mitikibiu yoac yofi oho ohoya fede,
MRK.12.10	‘Amameme ngic yeneng hoc mong mangana dema ukugec. Nga hoc imocngo amaac hoc wotung amma seria nanude nga nambesande. 
MRK.12.11	 yengenaoc faka imoc meu imocngo nenang kicfu wiac bibiagoc ande.’ Ngeni yoac imoc osonegeng angandae.” 
MRK.12.12	Nga Yesungo enara yeneac negemma yoac imoc heima deec, yeni imoc bic negenggec. Nga yeneng ye mendanggegecdeac sing ine hofocgec. Nocac yeni ngicngac yeneac kengecyunuu wama kenggec.
MRK.12.14	yeneng Yesuaru hama degec, “Kpoukpou, yoac fora dema ngic engena me mamea yeneac mi negensiannec. Ge ngicngacareng socfungoc ayemmekecnec, imoc negendimbe. Nga ge Anutuac sing dindingac edekpou anemmekecnec. Ifi anu ngictau Sisa takesi mibesonga me mi mibesonga, singngo dafi dede? Nenang ngictau Sisa takesi naric minide me kpac?”
MRK.12.15	Ifi degec Yesungo ikocfakangina negentegecma yofi edeyunuec, “Ngeni nocac faitobannu fainudae? Ngeni dzo mong meficgema edzacnugec hemba.” 
MRK.12.16	Ifi deu yeni dzo mong migec yeng imoc hemma yofi kpesiyemmeec, “Onga nga kibi yoc, imoc meracac?” kpesiyemmeu degec, “Imoc Sisaac.” 
MRK.12.17	Ifi degec Yesungo yofi edeyunuec, “Imocac ngeni Sisaac wiac, imoc Sisa mibisia nga Anutuac wiac, imoc Anutu mibisia!” Ifi edeyunuu negemma kpidohogec.
MRK.12.19	“Kpoukpou, Mosengo dedeseriyoac yofi ohonemmeec, ‘Ngic mong ye ngac mema gboriha mong mi kpeficge kecma homeudeu ngac ye kefu muneango daraac hotsec mema gboric kpeficgema daraac kpac miacbeso.’
MRK.12.20	Naso monnu daramuna seweng yeni kecgec. Nga waracdacnginango ngac mong mema gboriha kpac kecma homeec. 
MRK.12.21	Homeu muneango ngac imoc mema ye ifingoc gboriha kpac kecma homeec. Homeu munea mongngo faka imocngoc anec. 
MRK.12.22	Nga daramuna seweng yeni ngac imocngoc mema gboricfocngina kpac kecma homedacgec. Homedacgec hotsecngina kecma ngade homeec. 
MRK.12.23	Homeu ngic seweng yeneng ngac imocngoc megecac kecma yacyac nasou homecfunac yacgecde, imohai ngac imoc meracac enema ambesande?”
MRK.12.24	Ifi degec Yesungo meremma yofi edeyunuec, “Ngeni mitikibi nga Anutuac kuc, imoc mi negentegecdae, imocac amma yoac desufudae. 
MRK.12.25	Kecma homegec yeneng homecfunac yacgecde, imohai ngicngac yeni mi meemegecde. Nga manggac mongngo ‘Ni naroanna ngic mibade.’ imoc naric mi deude. Yeni imohai kurumenggac angero, yeni isoc anggecde. 
MRK.12.26	Nga homecfunac yacyac deba, ngeni yoac yomoc Moseac kibiu imoc osoandae, Mosengo icfu gerecborang fingeru hemma ihai kenu Anutungo yofi edeec,
MRK.12.26	‘Ni Abrahang nga Isaka amma Yakobo, yeneac Anutu.’ 
MRK.12.27	Nga ye ngic homemea yeneac Anutu kpac. Ye ngic gbori kecdae, yeneac Anutu. Ngeni sing homac yombong segema kecdae.”
MRK.12.29	Ifi kpesimiu Yesungo yofi deec, “Dedeseriyoac engenangina yofi fede,
MRK.12.29	‘Israengic ngeni negenggec, Kebu Anutunina ye mocgu nga 
MRK.12.30	ge ubaherega nga ongaga amma negen negengga nga kucga sasawa, imoc hafoangoc Kebu Anutugaac heresongo negemma kecbesena.’ 
MRK.12.31	Nga mong yofi,
MRK.12.31	‘Ge geangga anggengande, siriha imocngoc ngicngac gegoc wegenac kecdae, yeni heresongogoc hoangyunubesena.’ 
MRK.12.31	Dedeseriyoac imoc yereac engena mong mi fede.”
MRK.12.32	Ifi deu mitiac negen negengngicngo meremmiec, “Gombunga kpoukpou, ge fora yombong denec. Anutu ye mocgu, mongngo ye isoc mi kecde.
MRK.12.33	Nga ubaherega hafoangoc nga negen negengga hafoangoc amma kucga hafoangoc yeac songo heregoc negemma kecbesena amma geangga anggengande, siriha imocngoc ngicngac gegoc wegenac kecdae, yeni heresongogoc hoangyunubesena, wiac imocngonoc Anutuac hosuc heihei amma sese hania hania ferahade.”
MRK.12.34	Ngic ye gombunga yombong merenu Yesungo negemma yofi edeec, “Ge Anutuac eucererenggac hereau mi kecnec.” Ifi deu yeni Yesu monggoc kpesimigecdeac kengecyunuu wagec.
MRK.12.35	Yesungo Anutuac womonnu edekpou ayemmema yofi kpesiyemmeec, “Mitiac negen negengngic yeneng Messia ye Dawidiac kisicfunac nocac deandae?” 
MRK.12.36	Dawidi ye Asungo meefaiu yengenaoc yofi deec,
MRK.12.36	“
MRK.12.37	Dawidi yengenaoc ‘Neac Kebu’, kparec. Nga Messia ye dafiu Dawidiac bangeha ande?” Ifi deu ngicngac habutoa yeneng negendzidziegec.
MRK.12.38	Ifi anggec Yesungo edekpou ayemmema yoac yofi torokpema edeyunuec, “Ngeni mitiac negen negengngic yeneac henghomema kecbisia. Yeni songonginaac amma ngakpi herea heima kecgec ngicngac yeneng wenacngerec deyemmegecdeac emenecfu kenghaandae. 
MRK.12.39	Amma kpekpeturang amau nga yakatoa nasou warac warac tatacfu tacbesonga songongina angkecde. 
MRK.12.40	Amma yeni ine ngachotsec ewefocngina homemea yeneac ama wangecyunuandae. Amma negen ngereengunugecdeac nunumu herea here numuandae. Yeni ikocfaka ifia angandaeac turunga ebiriangoc megecde.”
MRK.12.41	Anu Yesungo womonggac sesekatapa nobohau tacma henu ngicngac homacngo dzo imohai faigec kemeu ngic finactoagoc homacngo hama dzo ebiriangoc faigec kemeec. 
MRK.12.42	Anu ngachotsec ewea homemea mongngo ifingoc hama hocdzo sacsac yohockang faiu kemeec, imoc toea mong kapianecsac.
MRK.12.43	Faiu Yesungo medacfora deu hagec yofi edeyunuec, “Foracngoc, ngachotsec hiedzoya kpac yombong dzo faidacmoc, yeng ngicngac sasawa sese faidau, yeni feracyunude, imoc edengunuduae. 
MRK.12.44	Ngicngac tosea sasawa, yeneng finactoangina wakema made, imohacnac sesengina faidau. Nga ngac ye ine wiac femidac, imocnoc hafoangoc faidacma entegeng kecde.”
MRK.13.1	Anu Yesungo Anutuac womonnunac mama kemmanu medacfora yenearunac mongngo edeec, “Kpoukpou, hoc gombunga gombunga nga ama kuneng kuneng tackende, imoc henna.” 
MRK.13.2	Ifi deu Yesungo yofi edeec, “Ama kuneng kuneng tackenu hennec, imoc kecma naso mong haude, imohai wasaingic yeneng imoc sasawa hembarackegecde. Hembarackegec hoc mongngo monggac witiau wagec mi tacbesande.”
MRK.13.3	Yesungo Oliwatikiu Anutuac womong kiwa dindingacfu tacmanu Petoro nga Yakobo amma Yohane nga Anderea, yeneng yegoc tembucfu kecma kpesimigec, 
MRK.13.4	“Ge yoac dedang, imoc noc nasoac fingerude nga naso imohai noc soi fingecmanu yoac sasawa imoc seribesande?”
MRK.13.5	Ifi degec Yesungo yofi edeyunuec, “Ngic mongngo ikocfu wangecngunubacac ngeni henghomema kecbisia. 
MRK.13.6	Ngic homac yeneng hama neac kpac kpacma degecde, ‘Ni Messia.’ ifi dema ngicngac homac uba mesufu ayemmegecde.
MRK.13.7	Dzikactoaac siduc bangec wegenacfunac nga bangec hereaunac hau ngeni imoc negemma mi kpidohobisia. Foracngoc, faka ifia fingecbeso. Nga naso wisic wisickea ine imohai bic mi habesande. 
MRK.13.8	Bangecareng goa yeneng bangecareng ogofocnginagoc dzikac kpema kecgecde. Nga ngictau monggac arengngo ngictau monggac areng yenigoc ngaba angemegecde. Bangec monnu nga monnu usoc meude amma bodinaso fingeckenude. Nga faka yomoc, imoc wiac gboria fingecbeso andeac ngac gadze kiude ifi isoc ande. 
MRK.13.9	Imocac ngeni ngenaocngoc garengemema kecbisia. Ngic yeni yoacfu faingunugecde amma kpekpeturang amau dzikacngo ngunugecde. Amma yeni neac amma ngictau nga gawana yenearu yoacfu faingunugec ngeneng ihai namma ni dekperaginubisia.
MRK.13.10	Ngeni bangeha bangeha ngicngac siduc gombung edekpou ayemmegec negendacgecguc 
MRK.13.11	ngic mengunuma ngic goa yeneac mariu faingunugecde, ngeni naso imohai, ‘Dafi denide?’ dema mi negengebiribisia. Tiri Asungo naso imohai yoac enacnginau faiude, ngeni imoc debisia. Ngeni yoac imohai degecde, imoc Tiri Asuarunac ambeso. 
MRK.13.12	Anu dac mongngo munea enara yeneac mariu faiu yeneng homecfu faigecde nga manggac mongngo medahaac imocngoc anude. Nga nambarac yeneng nonggomangfocngina deendema ayemmema homecfu faiyunugecde. 
MRK.13.13	Nga ngicngac sasawa yeneng neac kpacnaac amma ngeni ubango ukungunugecde. Nga ngic mong ye seserigoc kecmanu nasotoa haude, yeng komoc kpebesande.
MRK.13.15	Nga mong ye ama witiau tacde, ye kemema ama manau emma wiac mong mi mebeso. 
MRK.13.16	Nga mong ye semeng uau nande, ye ngakpi hereha meudeac mi dzigenebeso. 
MRK.13.17	Amma ngac heregoc kecdae nga nenggac sabac namuu meyunukecdae, yeni naso imohai ebictoanginagoc anggecde.
MRK.13.20	Kebungo naso imoc mi mewegenebac dede ngic mongngo komoc naric mi kpebac. Ngic meisingyunuyunuya, yeneac amma naso imoc bic herec herecgea fede.
MRK.13.21	Naso imohai yoac yofi fingecbesande, ‘Henggec, Messia yei fingecde.’ me, ‘Ye edi fingecde.’ Ngicngac ifi degecdeu ngeni mi negensingyunubisia. 
MRK.13.22	Imoc yofiac, ngicngac fingecma ikoc amma degecde, ‘Ni Messia.’ yeni nga profete ikoha yeneng fingecma ngicngac uba mesufu ayemmegecdeac ngicngac tobangyunuma faka kuhagoc nga morora megecde. Amma yeni sing meficgegecdeu ngicngac meisingyunuyunuya ifingoc ikocfu wangecyunugecde. 
MRK.13.23	Faka sasawa imoc mi fingecmanu imoc bic edengunuduae. Ngeni imocac negemma henghomebisia.
MRK.13.24	‘wenackiwa kundung kpeu afokperagia mi fingerude. 
MRK.13.25	Nga asomeng yeni kurumennunac fotockema magec kurumenga kurumenga yeneac kuc sasawa kpemindzahegecde.’ 
MRK.13.27	Hama angerofora sueyunuu bangec nga kurumeng tegia noboc noboc wisickede, imohai kenggec yengenaoc ngicngac meisingyunuec, yeni kpedzucyunugecde.
MRK.13.28	Fig icngo hania edekpou angemmeu ngeni imoc negenghomebisia. Fawaya doku doku amma besaiu ngic ngeni yofi negengandae, wenac naso ande. 
MRK.13.29	Nga ngeni wiac dedua, imoc fingeru hemma ifingoc yofi negembisia, Ngicac Medac nasoya bic wegenema hama nagu ngadeau nandenoc. 
MRK.13.30	Foracngoc, areng yomoc ngeni mi homemagec wiac yomoc fingecdarude, imoc edengunuduae. 
MRK.13.31	Foracngoc, bangec nga kurumeng yeri kecma kpac anecde nga neac yoac ine mi kpac ambesande.
MRK.13.32	Nga faka imoc noc uamemeu amma aua nofu fingerude, imoc mongngo naric mi negenude. Kurumenggac angero yeni imoc mi negenggecde nga Medacngo ifingoc mi negenude. Manggacngosac naso imoc negende. 
MRK.13.33	Ngeni garengngina mema ubagbori kecbisia. Nocac ngeni naso mi negendae.
MRK.13.34	Imohai faka yofi isoc fingerude, ngic mongngo amea wama bangec monnu kenudeac negenec. Ifi amma ye amagareng wanacngicfora amaac wiac uanginaacsoc garenggegecdeac uayoac deyemmema nagugareng naguu kicfifi nanudeac edeec. 
MRK.13.35	Imocac ngeni ubagbori kecbisia. Minginango ama toforemanu me tofocnac dzongiau me ama werec wereckenggac me asoac nasou dzigeneude, ngeni imoc mi negendae. 
MRK.13.36+MRK.13.37	Ngeni gaufemagec hama ngenembacac yoac yomoc ngeni nga ngicngac goa sasawa edengunuduae. Ngeni imoc negemma ubagbori kecbisia.”
MRK.14.1	Makekenggac naso nga ic sogong yisya kpac nene, imocac hombanggac uameme yohockang feec. Femanu womonggareng enara nga mitiac negen negengngic yeni Yesu nofusing kic mesufu ammima mema kpegec homeudeac sing hofocma 
MRK.14.2	yofi degec, “Ngicngac yenearu dzikac sicsauc fingecbacac amma ye hombang nasou mi mebesonga.”
MRK.14.4	Nadzicmiu ngic goa ihai tacgec, yeneng imoc hemma dehesi amma degec, “Ye nocac wiac buma engena ifi kpedzonggede?
MRK.14.5	Doku homuna gombunga ifiango kifa mocguac uabung
MRK.14.6	Ifi ammigec Yesungo yoacngina negemma yofi edeyunuec, “Ngeni nocac ngacac ifi degec ubaebic meficgeude? Ngeni faka imoc wagec. Ye faka gombunga yombong anende. 
MRK.14.7	Ngic makpekpea yeni nasosoc ngenigoc kecgec ngeni meficyunubeso angemmeu naric meficyunukecgecde. Nga neng ine ngenigoc nasosoc mi kecbade.
MRK.14.9	Foracngoc, ngicngac yeneng siduc gombung bangectoa bangec, imohai kemma ngicngac edekpou ayemmegecde, imohai ngac yomocngo faka anec, imoc ifingoc degec negenggec feude nga febesande, imoc edengunuduae.”
MRK.14.10	Anu medacfora 12 yenearunac mong kpara Yuda Karioto amaunac, yeng Yesu meyemmeudeac dema womonggareng enara yenearu kenec. 
MRK.14.11	Kenu yeni ubangerec negemma dzo migecdeac degec. Ifi degec Yudango naso gombung damohai Yesu doc mema yereac mariu faiude, imocac kicfifi kefec.
MRK.14.13	Ifi kpesimigec yeng medac yohockang yofi dema sueyuruec, “Ngeri taonnuu emma ngic mong dokuenanga tofohoma hau yegoc ewacma ye modacbesera. 
MRK.14.14	Modarec kemma amau enude, ama imohai ama mingina yofi edebesera, ‘Kpoukpoungo yofi kpesigende, “Ama mana damohai mengerenenna ni medacfocnagoc makekenggac ramamedaha nenide?” ’ 
MRK.14.15	Ifi deec yeng ama witiau amamana mong kuneng ihai wiac bic mengec mengerea tacdacde, imoc edzacnguruu ngeri imohai iwainina mengerebesera.” 
MRK.14.16	Ifi deu medac yeri ama wama taonnu enoc. Emma Yesungo edeyuruec, imocac sirihau wiac meficgedacma makekenggac ramamedaha ohomengere anoc.
MRK.14.17	Anu ama toforemanu Yesu nga medacfora 12 yenigoc kensikegec. 
MRK.14.18	Kensikema yaka netacma Yesungo yofi deec, “Foracngoc, ngenearunac mongngo ni ngaba yeneac mariu fainuude, yennoc nigoc yaka nede, imoc edengunuduae.” 
MRK.14.19	Ifi deu medac yeni negengebirima tembuc tembuc kpesimigec, “Ge imoc neac denec me?” 
MRK.14.20	Ifi degec, yeng yofi merengyemmeec, “Imoc medac 12 ngenearunac mong anu yeng nigoc ic sogong terau nemuruckede.
MRK.14.21	Ngicac Medac ye wangunuma kenude, imoc neac negemma oho ohoya bic fede. Nga ngic ye Ngicac Medac doc meude, ye ine sowehagoc. Ye nonggeaac here manaunac mi fingecbacfu efaibac.”
MRK.14.22	Anu netacmagec Yesungo ic sogong mong mema Anutu ubangerec edema ic sogong imoc mendzicma medacfora yemmema yofi deec, “Ngeni yomoc megec, imoc fusina.” 
MRK.14.23	Ifi dema kpakenec mong mema Anutuac ubangerec dema sasawa yemmeu negec. 
MRK.14.24	Negec yofi edeyunuec, “Yomoc neac sac, imocngo dzadzahac amma imoc ngicngac homac yeneac amma kpetic kpetinggea. 
MRK.14.25	Foracngoc, ni waing gbomeaac dokuya monggoc mi nene kecbarengoc Anutuac eucerereng manau waing gboria nebesandua, imoc edengunuduae.” 
MRK.14.26	Anu yeni Anutuac yegec heigec,
MRK.14.27	Emma Yesungo yofi edeyunuec, “Ngeni sasawango neac negemmangang amma wanugecde, imoc yofi bic oho ohoya fede.
MRK.14.27	‘Ni ramagareng kpeba yeni sasawango sinsararang kpebesandae.’ 
MRK.14.29	Ifi deu Petorongo deec, “Ngicngac sasawango negemmangang amma wagugecdeu neng ine imoc naric mi ambade.” 
MRK.14.30	Ifi deu Yesungo yofi edeec, “Foracngoc, yaguc tofocnac kokorecngo arohou atac yohockang mi ammanu geng neac busickpena harebec bic anude, imoc edeguduae.” 
MRK.14.31	Ifi deu Petorongo serimangoc deec, “Ni gegoc homebade isoc sebi ine naric mi heibade.” Ifi deu ogofora yeni sasawango imocngoc degec.
MRK.14.33	Ifi dema Petoro nga Yohane amma Yakobo meyunuu kenggec. Kemma negen negenga fonggou negengebirima 
MRK.14.34	yofi edeyunuec, “Ubaonganango ebiriyombonggeu homebeso anende, imocac ngeni yei garengngina meemema tacgec.” 
MRK.14.35	ifi dema kpesima kemma bangecfu makpefema yofi numuec, “Imoc naric anu naso imocngo feracnubeso.” ifi 
MRK.14.36	numuma yofi deec, “O Manggac manna, gearu wiac sasawa imoc efea. Ge kpakenec yomoc wangecnuna. Anu neac songo ine mi seribeso, kpac. Geac songo nga negen negeng imoc seribeso.”
MRK.14.37	Ifi numuu wisickeu dzigenema medacfora yenearu hama yenenu yeni gau fegec Petoro yofi edeec, “Simong, ge gau fenec, ge naric aua mocguac manau gaugbori kecbang me? 
MRK.14.38	Nga faitobannu embauac ngeni ubagbori kecma numugec. Ongaasungo efaide nga sebingo ine ebiride.”
MRK.14.39	Ye ifi dema monggoc kemma nunumu imocngoc numuec. 
MRK.14.40	Numuma hama yenenu yeni monggoc gau fegec. Nocac yeni kicngina ebiriec. Nga ye yoac deu yeni meremmigecdeac obohogec. 
MRK.14.41	Nga ye atac harebecfu dzigene hama yenemma yofi deec, “Ngeni gau femangoc kecdae, imoc naric mi ande. Yaguc ine wisickede nga naso bic hadac. Negenggec, ngic yeni Ngicac Medac kererema kopocsicmeme yeneac mariu faigecde. 
MRK.14.42	Benukererec ngicngo hadeac amma ngeni yacgec kenni!”
MRK.14.43	Anu Yesu ye ifi demanungoc medac 
MRK.14.44	Hagec benukererec ngicngo yofi derecgeyemmeec, “Ni ngic muduckebade, ngeni yenoc mendanggema garenggeyombonggema mekembisia.”
MRK.14.45	Anu Yuda ye hama Yesuaru bic kemma, “Kpoukpou.” dema muduckeec. 
MRK.14.46	Muduckeu yeni Yesu maria noboc noboc mema mendanggegec.
MRK.14.47	Mendanggegec medac yenearunac mongngo ine wasaibeang kpedzima womonggarengtoaac wanacngic kpema kedzaha noboc herecgeec. 
MRK.14.48+MRK.14.49	Nga Yesungo yofi edeyunuec, “Ni wenacsoc ngenigoc kecma womonnu edekpou angemmeba ngeni imohai ine mi menugec. Nga yaguc ine godzungic meandae, ngeni ifi isoc wasaibeang nga gbaruc mema menugecdeac hadae.” Yoac mitikibiu fede, imoc sasawango ine fingecdacbeso.
MRK.14.51	Anu sebigborimedac mongngo kporuc linengngo memea imocsac kpeec, yeng Yesu modaru megec. 
MRK.14.52	Memagec, yeng kporuc kpesima senggang worama kenec.
MRK.14.53	Anu yeni Yesu mema womonggarengtoa yenearu mekenggec. Mekenggec womonggareng enara sasawa nga enarafocngina amma mitiac negen negengngic, yeni kpeturanggema hagec. 
MRK.14.54	Nga Petoro ye ngadenginau hereaungoc modacyunu kemma womonggarengtoa yeac amaac oda manaungoc enec. Emma imohai uamedac yenigoc gerec dzeunegemma tarec.
MRK.14.55	Anu womonggareng enara nga yudangic yeneac tutumangtoa memba sasawa adzorogec. Adzoroma yeni Yesungo faka mangana dafi anec dema kpehomegecdeac manganaac kopocsicac yoac anggecdeac obohogec. 
MRK.14.56	Nga ngic homacngo ikoc amma yeac enacfu faifaiyoac degec nga gubeyoacnginango socfungoc mi anec. 
MRK.14.57	Ngic goa yeneng kicnginau emma namma yofi dema enacfu faifai ammigec, 
MRK.14.58	“Ye yoac mong yofi deu negening, ‘Ni womong yomoc ngicmaringo memea, imoc hembarackema uameme harebecac manau mong ngicmaringo mi memea mebade.’ ” 
MRK.14.59	Nga kopocsicac yoacngina imocngo ine ifingoc socfu mi anec.
MRK.14.60	Anu womonggarengtoango yacma botucnginau namma Yesu yofi kpesimiec, “Geac yoac dedae, imocac noboha mong mi denade me?” 
MRK.14.61	Ifi deu Yesungo ine waicke namma turunga mong mi merennec. Nga womonggarengtoango monggoc kpesimiec, “Ge Messia, Kenec keneheac medac me?” 
MRK.14.62	Ifi deu Yesungo deec, “Ni imocnoc.
MRK.14.63	Ifi deu womonggarengtoa yeng ngakpihereha membarackema deec, “Yoacninaac boingicac monggoc mi obohonide. 
MRK.14.64	Ye Anutu emmima deu bic negendau, imocac dafi negendae?” Ifi deu sasawango ye kopocsihagoc negemma homeudeac deserigec.
MRK.14.65	Ifi deserigec ngic goa yeneng sofohoma kiwa kporucngo biranggema marigbung gbungngo heima degec, “Ge kpefingyoac dena!” degec gareng nanggec, yeneng ye mema kpegec.
MRK.14.66	Anu Petorongo oda manau nammanu womonggarengtoaac wanac naroang mongngo ihai haec. 
MRK.14.67	Hama henu Petoro ye gerec dzeunegemma taru kiwa yearu fima deec, “Ge ifingoc Yesu Nadzaretenac, yegoc kefoc.” 
MRK.14.68	Ifi deu Petorongo ine sebi heima deec, “Ye mi negemmiduae nga yoac denec, imoc mi negentegecduae.” Ifi dema ama naguyau kemeu kokorec arohoec. 
MRK.14.69	Arohou wanac naroangngo Petoro hemma ngic wegenac nanggec, torokpema yeni monggoc edeyunuec, “Ngic yomoc ye yenearunac mong.” 
MRK.14.70	Ifi deu Petorongo ine monggoc busickpeec.
MRK.14.70	Nga naso mi hereemanu ngic imohai nanggec, yeneng monggoc degec, “Foracngoc, ge yenearunac mong. Ge Gariraia bangecfunacngoc.” 
MRK.14.71	Ifi degec ye yengenaoc sowecemema desopec amma deec, “Ngeni ngic dedae, ye mi negemmiduae.” 
MRK.14.72	Ifi deu imohaingoc kokorecngo arohou yohockang anec. Anu Petoro ye Yesungo yoac edeec, imoc negensiec, “Kokorecngo arohou atac yohockang mi ammanu geng neac busickpena harebec bic anude.” Petorongo imoc negensima ubahodung kuneng mema kiachodung kiarec.
MRK.15.2	Mekenggec Piratongo Yesu kpesimiec, “Ge yudangic yeneac ngictau me?” ifi deu merenec, “Imocnoc geanggaoc denec.”
MRK.15.3	Nga womonggareng enara yeneng Yesu yoacfu faima yeac haniaya homac degec. 
MRK.15.4	Ifi degec Piratongo monggoc kpesimiec, “Yeni geac yoac homac yombong dedaemoc, imoc negemma turunga mong mi merennade me?” 
MRK.15.5	Ifi deu Yesungo turunga monggoc mi merenu Piratongo negen negeng ua homac meec.
MRK.15.6	Anu makekeng nasousoc ngic mong witicamau takefu yudangic yeneng yeac kpara kpacgec Piratongo yenoc witicamaunac wau makefec. 
MRK.15.7	Amma ngic goa warac ngicngac here miac miac faka amma ngic goa yunuhomegec witicamau faiyunugec, yenearunac ngic mong kpara Baraba. 
MRK.15.8+MRK.15.9+MRK.15.10	Nga womonggareng enara yeni Yesuac keracmangang amma yeac mariu mekenggec, Piratongo imoc bic negenec. Ifi negenu habutoa yeneng hama Piratongo angkefec, ifi isoc anudeac kpesimigec yeng meremma yofi kpesiyemmeec, “Yudangic ngeneac ngictau yungecngemmebadeac negendae me?” 
MRK.15.11	Ifi deu womonggareng enara yeneng habu fenggeyemmegec yeneng Yesu wama ine Baraba naric yungecyemmegecdeac degec.
MRK.15.12	Ifi degec Piratongo monggoc meremma kpesiyemmeec, “Anu ni yudangic ngeneac ngictau dedae, yeac dafi ambade?” 
MRK.15.13	Kpesiyemmeu yeneng arohogec, “Ge ye mariponnu kpena homeu.” 
MRK.15.14	Ifi degec Piratongo monggoc kpesiyemmeec, “Nga ye noc kopocsic meec?” deu ine yeneng monggoc seriangoc arohogec, “Ye mariponnu kpebesena.” 
MRK.15.15	Ifi degec Piratongo habu yeneac negen negeng modarudeac negemma Baraba wau kenec. Nga yeni Yesuac sebia dzikacngo kpemaguc mariponnu kpegecdeac wasai maringinau wayemmeec.
MRK.15.16	Anu wasaingic yeneng Yesu mema gawamang yeneac amaoda manau emma wasaingic sasawa hafoangoc kpedzucnegec. 
MRK.15.17	Kpedzucnedacma ngakpiherec mong giweng giweng heimima somang batihema ira isoc oruhau heimigec kemeec. 
MRK.15.18	Kemeu eweheihei siricfu kpacma edegec, “Ohec, yudangic yeneac ngictau.” 
MRK.15.19	Dema yasungo oruhau kpema sofohoma haniau fafoc heima numumigec. 
MRK.15.20	Anu yeni defagoc ammigec wisickeu ngakpiherec sacsac imoc hesima yengena wamba heimigec kemeu mariponnu kpegecdeac mema ngadeau kenggec.
MRK.15.22	Tofohou yeni bangec buma mong kpara Gorigata, titiha hatasic, imohai Yesu mekenggec. 
MRK.15.23	Mekemma sopo mong aengagoc kpara mira, imoc wainggoc yerecgema migec nga yeng ine imoc waec.
MRK.15.25	Yeni asoac 9 kirocfu Yesu mariponnu kpegec. 
MRK.15.26	Kpema ye yoacfu faigec, imocac hania tafebisicfu yofi ohogec, “Yudangic yeneac ngictau.” 
MRK.15.27+MRK.15.28	Anu yeni godzungic yohockang, mong foiau nga mong kanayau yegoc mariponnu momoc yunugec. Ifi anggec yoac mitikibiu oho ohoya yomoc seriec,
MRK.15.27+MRK.15.28	“Ye manganameme yenearunac mong, ifi negenggec.” 
MRK.15.30	Ge geanggaoc onggongemema mariponnunac mesiemema mana!”
MRK.15.31	Anu womonggareng enara nga mitiac negen negengngic, yeneng ifingoc ye desusuic ammima denegeng amma degec, “Ye ngic goa onggongyunukefec nga yengena ine naric mi onggongemeude. 
MRK.15.32	Ye Messia, Israe neneac ngictau kecdengo yaguc mariponnunac mau hemma negensinggenide.” Nga ngic yohockang mariponnu ifingoc yurugec, yereng ifingoc deendema ammioc.
MRK.15.33	Wenac dzongiau 12 kiroc ammanu imohai ama kundung kpema kundungngo bangec sokoma fekemmanu 3 kiroc marai anec. 
MRK.15.34	Imohai Yesungo ubaudumeng kunengngoc kpacma yofi deec, “Eroi, Eroi rama sabaktani.” Imocac titiha yofi, “Anutuna Anutuna, ge nocac wanudang.”
MRK.15.35	Ye ifi kparu ngic wegenac nanggec, yenearunac goango imoc negemma degec, “Negenggec, ye Eria kpacsambic ammide.”
MRK.15.37	Ifi demanu Yesungo ine ubaudumeng kunengngoc kparu asuya ereec. 
MRK.15.38	Ereu womonggac kporuc kuneng
MRK.15.39	Anu wasaigareng yeac kicfu nanec, yeng Yesungo kparec nga homeec, imoc hemma yofi deec, “Foracngoc, ngic yomoc ye Anutuac medacnoc.” 
MRK.15.40	Nga ngac goa ifingoc hereau namma faka fingerec, imoc henggec, yeneac botucfu Maria kpara mong Madara nga Maria, Yakobo mong munea deandae, ye nga Yosec yereac nonggongira amma Sarome, yeni yenahafoc nanggec. 
MRK.15.41	Yesungo Gariraia bangecfu kefu ngac imoc yenennoc ye modacma meficgekecgec. Amma ngac tosea homac, yeni Yerusalennu yegoc bic kemma ihai ye hemma nanggec.
MRK.15.42	Marai bic anu hombanggac memengereac naso wegene hau sabataac naso femanu 
MRK.15.43	Yosefe Arimataia taonnunac, yeng ihai haec. Ngic ye kpactoayagoc yudangic yeneac tutumangtoa, imocac membangina mong amma ye Anutuac eucererenggac tomai kefec. Yeng kengeha kpac Piratoaru kemma Yesuac fareng meudeac kpesimiec. 
MRK.15.44	Kpesimiu Pirato ye Yesungo bic homeec, imocac kpidohoma wasaienara kpacma Yesu bic homedac me kpac, imocac kpesimiec. 
MRK.15.45	Kpesimiu Yesu bic homedac deu Yesuac fareng Yosefe desimiec.
MRK.15.46	Desimiu Yosefengo linengkporuc mong bummema Yesuac farenga mariponnunac mesiu mau kporucngo tembonggema kicsereu mekenec.
MRK.15.47	Anu Maria Madara nga Maria Yosec nonggea, yereng Yesuac farenga dahai faiec, imoc henoc.
MRK.16.1	Sabata tatac naso wisickeu imohai Maria Madara nga Maria Yakoboac nonggea amma Sarome, yeneng kemma Yesuac fareng nadzicmigecdeac kerec homunagoc bummegec. 
MRK.16.2	Bummema sonda gboria hanac hanaheau asoacngoc ama wereckenu kicsereu kemmagec wenac ereec.
MRK.16.3	Anu kemma yenaocngoc denegeng amma degec, “Merang hocsingaac naguya imohacnac hoc kpedidinggenemmeude?” 
MRK.16.4	Ifi dema kic fima henggec hoctoa imoc ine bic kpedic kpedidinggea. Nga hoc imoc kunengtoa yombong. 
MRK.16.5	Hemma kicsereu emma henggec medac mongngo ngakpihereha kongac kongac mong heiec, yeng foiugeng taru hemma kpidohoma kerectegec anggec. 
MRK.16.6	Ifi anggec yeng yofi edeyunuec, “Ngeni mi kengecngunuu. Yesu Nadzaretenac mariponnu kpegecmoc, ngeni ye hembeso hadae nga ye bic gborima yacdac, yei mi fede. Faigec fedac, fefea imoc henggec. 
MRK.16.7	Ngeni kemma medacfora nga Petoro yofi edeyunugec, ye waraingemmema Gariraia bangecfu kende. Anu ngeni imohai kemma ye meficgegec, yengenaoc edengunuec, ifi isoc.”
MRK.16.8	Ifi edeyunuu yeni kpidohoma dzonongngina fedeecac kicsereunac worama kenggec. Amma yeni homac yombong kpidohoma kengecyunuecac amma ngic mong mi edeyunugec.
MRK.16.9	Yesungo sondau yarec, naso imohai hanahema Maria Madara fingecmiec. Ye warac hadehade 7 yearunac kporarec, ngac imocnoc fingecmiec. 
MRK.16.10	Fingecmiu Mariango kemma ogofora yegoc momoc kecgec, yeni ubahodung negemma kiac kecmagec yofi edeyunuec, 
MRK.16.11	“Yesungo bic yacdac kecde, ni hendua.” ifi deu yeneng ye mi negensinggegec.
MRK.16.12	Anu imocac ngadeau ngic yohockang yeri amabangec monnu kembesonga kemmaec ye siriha mong amma fingecyemerec. 
MRK.16.13	Fingecyemeru yeri dzigenema goa edeyunugec, yeneng ine mi negensinggegec.
MRK.16.15	Edeyunuma yoac yofi deec, “Ngeni bangectoa bangec, imohai kemma wiac sasawa Anutungo deu fingerec, yeni siduc gombung edekpou ayemmebisia.
MRK.16.17	Nga negensinggegecde, ngenearu faka kuhagoc yofi fingerude. Ngeni neac kpacfu hadehade nga yafing kporacyunugecde amma nedzarangyoac uba gboriausing degecde. 
MRK.16.18	Ngeni boidzoc maringo megecde nga doku hodungagoc ngic memanganeyunuande, ngeni imoc negecdeu, imocngo mi memanganengunuude. Nga ngeni ngicngac hafeigoc yenearu mari faigec, yeni ngereegecde.”
MRK.16.20	Anu medac yeni noboc noboc kemma siduc gombung ngicngac edekpou ayemmegec. Nga Kebungo yenigoc kefu yeni ua megec faka kuhagoc fingerec, imocngo yoara meseriec.
LUK.1.4	Ge yoac yomoc osoma yoac kpougenggec, imocac fora ande, imoc naric negennade.
LUK.1.5	Yuda bangecac ngictau Herode yeac nasou Abia ua arennunac womonggareng mong kefec, kpara Dzekaria. Yeac enema kpara Erisabete ye Aronggac fingecsahe, imohacnac.
LUK.1.6	Ngicngahoc imoc yeri Anutuac kicfu dindingac yombong kecma dedeseriyoac nga singyoac sasawa modacma ikocngira kpac amma kpetiac kefoc. 
LUK.1.7	Yeri kufing kefocac amma Erisabetengo sabaha kpac kefu yeri kecma ngicngac yada bic anoc.
LUK.1.8	Nga naso botuc ihai Dzekariango Anutuac kicfu uaarengfora yenigoc ua megec 
LUK.1.9	yeni fakangina modacma merang sesegerec homuna gombunga kpedzereckeude, imocac kpeing kpegec Dzekaria heficgeec. 
LUK.1.10	Heficgeu sesegerec imoc kpedzereckebesonga nasoya hau ye Anutuac womong manau enec. Enu ngicngac habutoa yeni ngadeau numuma nanggec. 
LUK.1.11	Ifi ammagec Kebuac angero mongngo hosuc heiheiac arata, imohai Dzekaria fingecmiec. Fingecmima foiaugeng nanec.
LUK.1.12	Nga Dzekariango hemma kpidohoma kengec ebiria anu 
LUK.1.13	angerongo yofi edeec, “Dzekaria, ge mi kengecguu, Anutungo nunumuga bic negendac nga enengga Erisabetengo medac mong kpenanggema megenude. Ge kpara Yohane, ifi kpacbesena. 
LUK.1.14	Yeng geac ubangerec nga sogac sogai anude. Nga ngicngac homacngo ye fingerecac amma ifingoc ubangerec negenggecde. 
LUK.1.15	Imoc yofiac, yeng Kebuac kicfu kuneng anude. Amma waing doku me doku seria mong naric mi neude. Ye nonggo heremanaunacngoc Tiri Asu wake wakeagoc amma 
LUK.1.16	Israe ngicngacfora homac wangecyunuu yeni ubangina Kebu Anutungina, yearu merenggecde. 
LUK.1.17	Amma medac ye manggac wangecyunuu ubangina meremma heregoc nambaracfocngina yeneac songo negenggecde. Amma yoackpekpe yeni negen negeng dindingac meficgeyemmeudeac ua meude. Nga yeng Kebuac kicfu kecma Eriaac onga nga kucfu uaya mekefude. Ifi mekecma ngicngac meefaiyunuu yeni Kebuac kicfu efaima yeac ngicngacfora ambesandae.”
LUK.1.18	Ifi deu Dzekariango angero yofi edeec, “Ni neanna ngicyada nga enenna ifingoc, ye kifaya bic homac ammanu geac yoac dafiugeng negemba fora anude?” 
LUK.1.19	Ifi deu angerongo deec, “Ni Gabirie. Anutuac kicfu nanganduae nga ye yengenaoc yoac edegubadeac suenuu hama siduc gombung yomoc edeguduae. 
LUK.1.20	Negennec, yoac deduae, imocac nasoya hau foraya fingerude. Nga ge yoacna imoc mi negensinggedanggac ge yoacga kpac anu ifi kecmana wiac deduaemoc, imocac nasoya hama fingerude. Fingeru wenac imohaingoc yoacgagoc monggoc annade.”
LUK.1.21	Anu ngicngacareng yeni Dzekariaac tomai namma ye Anutuac womonnu naso herea yombong nanecac kerectegec anggec. 
LUK.1.22	Ifi anggec ye ngadeau mau yoara kpac anu yoac edeyunuudeac obohou yeni bic negentegecgec, “O, ye womonnu emma onga mong hendac.” Kecma ye yoara kpac anu mariangosac faka anec. 
LUK.1.23	Anu Dzekariaac womonggarenggac ua nasoya wisickeu ye mama ameau monggoc dzigenema kenec. 
LUK.1.24	Kenu naso mi hereemanu enema Erisabete ye hereagoc amma afo 5 sufu sufuu kefec. Kecma yofi negenec, 
LUK.1.25	“Yomoc Kebuac faka mong, yeng neac negensima naso yomohai gamena mesawerema faka yomoc anendac. Nga ngicngac yeneng neac deendema monggoc mi anggecde.”
LUK.1.26	Anu Erisabeteac afoya 6 ammanu Anutungo angero mong kpara Gabirie sueu Gariraia provinsiu taong mong kpara Nadzarete, ihai kenec. 
LUK.1.27	Kemma ngac naroang kpara Maria, ye fingecmiec. Maria ye ngic mong kpara Yosefe, yeac enema anude, imoc bic deserigec amma Yosefe ye Dawidiac kisicfunac. 
LUK.1.28	Angerongo Mariaac yofi deec, “Ohec, Kebungo gegoc kecde, wosoefactoayango gearu fedeac ubangerec negembesena.” 
LUK.1.29	Ifi deu Maria ye imoc negemma kerectegec kuneng anec, “Angerongo noc wiacac negemma ifi edenude?” imoc negenu obohou negen negeng ua homac meec.
LUK.1.30	Memanu angerongo yofi edeec, “Maria, ge mi kengecguu, Kebungo geac negenu ngereeande. 
LUK.1.31	Amma negenna, ge sabac mong kpenanggema menade. Amma ge medac yeac kpara Yesu kpacbesena. 
LUK.1.32	Medac imocngo engena yombong anude. Yeng Anutu Engenatoaninaac Medac, yeac kpara ifi kpacgecde. Nga Kebu Anutungo ye kisiha Dawidi yeac ngictauac tatac miu ihai tarude. 
LUK.1.33	Amma yeng Yakoboac kisicfora yeneac ngictau amma nasoya kpac kefude nga amabangeha garenggeude, imoc wisic wisickea kpac feeng kecbesande.” 
LUK.1.34	Ifi deu Mariango angero edeec, “Ni ngicgoc mong mi fedua nga imoc dafiugeng fingerudeac denec?” 
LUK.1.35	Ifi kpesimiu yofi deec, “Tiri Asungo gearu mau Engenatoaac kucngo geac nokumuc amma kperacguude. Imocac amma sabacga kpetiac fingerude, yeac kpara Anutuac Medac degecde.
LUK.1.36	Negenna, geac areng mocgu Erisabete, ye ngacyada amma sifu medac kpenanggeec. Ngicngac yeni ye kufing kecde, ifi degec nga yeng hereagoc anu afoya 6 bic ande. 
LUK.1.37	Anutuaru faka kpungge kpunggea mi fede.” 
LUK.1.38	Ifi deu Mariango deec, “Negenna, Anutu ye neac minginna imocac ge yoac dedang, imoc naric fingecnembeso.” Ifi deu angerongo wama kenec.
LUK.1.39	Naso mi hereemanu Mariango efaima Yudaiaac sifec bangecfu taong monnu kenec. 
LUK.1.40	Kemma Dzekariaac amau emma Erisabete wenacngerec demiec.
LUK.1.41	Nga Erisabetengo Mariaac yoac negenu sabac hereau tarec, imocngo kpidohoec. Kpidohou Tiri Asungo Erisabetearu wakeu 
LUK.1.42	ye kunengngoc kpacma deec, “Ge ngac botucninau kenecgagoc nga sabac heregau tacde, ye kenehagoc. 
LUK.1.43	Kebunaac nonggeango nearu hau faka yomoc fingecnende, imoc faka kuneng. 
LUK.1.44	Negenna, ge wenacngerecyoacga dena kedzacnango negembare sabacngo herenau sogaima yuengyuma andac. 
LUK.1.45	Ngac ye Kebungo yoac edeu imocngo fora fingerudeac negensinggeude, ngac imoc ye kenehagoc.”
LUK.1.47	Anutu memengerecna, ongaasunango geac amma sogaide. 
LUK.1.48	Yeng kingang naroang mamea kecde, imoc hentegecdac nga yofinenggac namma feengkefude, ngicngacareng sasawango negennemma yofi degecde, ‘Ye kenehagoc.’ 
LUK.1.49	Kuctoa Minginango fakatoaya kuneng yombong anendac nga yeac kpara kpetiac. 
LUK.1.50	Kisicfunac kisic yeac ewea heimiandae, yeneac witiu yeac ubamangangngo feengkefude nga feengkecbesande. 
LUK.1.51	Nga ngicngac yenang uba negen negengnginaac negenggec engena ande, yenearu kucfakaya mema maria sinema medereyunuu singsararang kpegecde.”
LUK.1.53	Nga ngicngac here home homegoc kecdae, yeng yeni yengena wiac gombunga yemmema mewakeyunuec amma finactoanginagoc, yeni ine maringinau wiac mong mi faima eng sueyunuu kenggec. 
LUK.1.54+LUK.1.55	Anutungo yoara bangecnina Abrahang nga fingecsaheyaac edeyunuec, imoc mi nigeckpeec, kpac. Ye kingangkpekpefora Israe siriha ifiangoc meficyunuma wosoefac ayemmeude.”
LUK.1.56	Amma Mariango afo harebec isoc Erisabetegoc kecma monggoc ameau dzigene kenec.
LUK.1.57	Kenu Erisabete ye sabac fingec fingec nasoya wegeneu medac meec. 
LUK.1.58	Meu amafora nga yengena arengfora yeneng Kebungo yearu wosoefactoa ammiec, imocac negemma yegoc momoc sogaigec. 
LUK.1.59	Anu uameme 8 ammanu yeni medac sebi tosea herecgegecdeac hama ngic yeneng yeac kpara Dzekaraia, mamaac wase megecdeac degec. 
LUK.1.60	Ifi degec nonggea Erisabetengo kpetarima deec, “Yeac kpara Yohane kpacbesonga.” 
LUK.1.61	Ifi deu yeneng degec, “Geac arengfocga yenearunac kpac ifia mong mi kpacgec fede.” 
LUK.1.62	Ifi dema yeni maringo faka amma medac kpara merac kpacnide, imocac mama kpesimigec. 
LUK.1.63	Kpesimigec Dzekariango kibi oho ohoac tafe, imocac kpesiyemmeu migec yofi ohoec, “Medac yeac kpara Yohane.” Ifi ohou yeni sasawango kerectegec anggec. 
LUK.1.64	Nga naso imohaingoc Dzekariaac enara anggeu nedzaranga heimerenu ye monggoc yoacdede amma Anutu dengerema kefec.
LUK.1.65	Anu amafora yeni sasawango kengec anggec nga ngicngac Yudaia sifec bangectoau kecgec, yeni faka fingerec, imocac denegeng amma kecgec. 
LUK.1.66	Nga ye Kebuac kucngo sabacgoc kefec, imocac amma ngicngac siduc negenggec, yeneng yoac imoc negen negenginau faima yofi negemma kpesiemegec, “Sabac imocngo kecma dafi ambesande?”
LUK.1.67	Anu Tiri Asungo sabacac mama Dzekariaaru wakeu, yeng kpefingyoac yofi deec, 
LUK.1.68	“Kebu Israeac Anutu kenehebisina. Yeng ngicngacfora nenannu hama witicfunac bic yungecnunuec. 
LUK.1.69+LUK.1.70	Amma ye bicngoc yombong profete yeneac enacfu yoac faiu degecmoc, imoc modacma kingangngiha Dawidi, yeac fingecsaheunacngo ngic mong ebicfunac yungecnunuuu komoc kpenide, ye meficgenemmeec.
LUK.1.72+LUK.1.73	Nga Anutungo kisicnina Abrahanggoc yoac deserima deec, imoc negensima dzadzahac kpataninga modacma kisicfocnina wosoefac ayemmema 
LUK.1.74	ngabafocnina yeneac mariunac mesinunuu kecma kengeha kpac eweheimima kecnide. 
LUK.1.75	Kecni kekecnasonina fedesoc, imohai yeac kicfu kpataning nga dindingac kecnideac ifi anemmeec. 
LUK.1.76	Anu sabacna gennoc waraima Kebuac sing mengerema singa heitumeinadeac amma Engenatoa yeac profete, ifinoc kpacgugecde. 
LUK.1.77	Ge yeac ngicngacfora kopocsicngina wawaya anudeac kpouyemmenade nga yeni ebicfunac mesi mesi nga komoc kpegecdeac sing, imoc naric negentegecgecde. 
LUK.1.78	Nga Anutuninango songo nga wosoefac engena yombong anemmekecdeac ifi fingerude. Yeac songotoayaac kuc imoc wenac isoc erema nenanggaru mama ngicngac 
LUK.1.79	kundung manau nga homecac nokumucfu kecdae, yeni mekperagiyunuu nenang ruaeac sinnu kennideac hanianina garenggema sing imoc edzacnunubesande.”
LUK.1.80	Anu sabac ye sebiugeng nga asuu yadiseri amma bangec kisiu kecma Israe ngicngac yeneac kicfu fingectegerudeac nasoac tomai kefec.
LUK.2.1+LUK.2.2	Kwiriniungo Siria bangecac gawana kefec, naso imohai Roma bangecac ngictau Sisa Agustongo bangeha bangeha kpacarengngina mengeregecdeac yoac faiu kendarec. Nga imocngo osokporeng hanac hanahea anec. 
LUK.2.3	Ifi anu ngicngac sasawango kpacarengngina mengeregecdeac taongngina fekenec, imocacsoc kendacgec. 
LUK.2.4	Yosefe ye Dawidiac kisicfunac, imocac amma yeng Gariraia provinsiunac erema Nadzarete wama Yudaia provinsiu Dawidiac taongbisic kpara Betereheng, ihai kenec. 
LUK.2.5	Nga enembingeha Maria ye hereagoc anu yegoc yerahafoc kpacngira kpacarennu ohogecdeac kenoc. 
LUK.2.6	Yeri ihai kecmaec sabacac fingec fingecnaso haec. 
LUK.2.7	Anu yeri amatatacfu titinga mong mi feecac yeri ngadeau tacmaec morocmedacngira fingeru Mariango sangohoma ramaburumaka otou ihai faiu keema feec.
LUK.2.8	Anu toforecfu ramagareng goa yeni Betereheng ama wegenacfu ramafocngina garengyunuma kecgec. 
LUK.2.9	Kecmagec Kebuac angero mongngo fingecyemmeu Kebuac kibikperagitoayango mekperagiyunuu yeni kengec ebiria anggec. 
LUK.2.10+LUK.2.11	Ifi anggec yeng edeyunuec, “Ngeni kengec mi anggec. Imoc yofiac, yaguc yombong ngeneac amma Dawidiac taonnu Messia Kebungina fingecdac, ye ebicnginaunac mesingunuude. Nga ngicngac sasawa yeac amma ebiriangoc sogaigecde, ni siduc gombung imoc dekperagingemmeduae. 
LUK.2.12	Sabac ye merac imoc negenggecdeac ma yomoc ngemmebade, ngeni kemma ramaburumaka otou sabac mong kporucngo birac biranggea feu meficgegecde.” 
LUK.2.13	Ye ifi demanu imohaingoc kurumenggac angerohabu kuneng, yeneng fingecma yegoc namma Anutu dengerema yofi degec, 
LUK.2.14	“Anutu ohec, wi kurumennu febeso nga bangecfu ruae fingecbeso. Anutungo ngicngac wosoefac ayemmede.”
LUK.2.15	Ifi dema angero yeni kurumennu dzigenema enggec ramagareng yeni yenaocngoc denegeng amma degec, “Betereheng taonnu faka fingeru Kebungo edenunudac, imoc bic kemma henni.” 
LUK.2.16	Ifi dema yeni bic kemma Maria nga Yosefe amma sabac oto manau feec, yeni meficyunuma yenenggec. 
LUK.2.17	Yenemma angerongo sabac yeac yoac deecmoc, imoc edeyunugec negendacgec. 
LUK.2.18	Nga ramagareng yeneng siduc anggec nga ngicngac imoc negenggec, yeni kerectegec andacgec. 
LUK.2.19	Mariango ine faka fingechaec, imoc hereau faima negensima kefec. 
LUK.2.20	Nga angerongo yoac ramagareng edeyunuec, yeni imoc sasawa fora hemma negemma dzigenema Anutu afec afehe kenggec.
LUK.2.23	Kebuac dedeseriyoacfu yoac yofi oho ohoya fede, “Waracmedac fingeckecgecdesoc yeni Kebuac kpataning areng.” 
LUK.2.24	Nga sese faibesonga, imoc kebesac yohockang me gomoc gomocmedaha yohockang faibesonga, imoc Kebuac dedeseriyoacfu fede nga yeri imoc modacma mekenoc.
LUK.2.25	Naso imohai ngic mong Yerusalennu kefec, kpara Simeong. Ye ngic dindingac amma Anutu eweheimima Tiri Asugoc kefec. Amma ye Israengic yenearu memeseri fingerudeac tomai anec. 
LUK.2.26	Nga Asungo warac yofi deficgema edeec, “Ge mi homemana Anutuac Messia fingeru hennade.” 
LUK.2.27	Nga Yesuac nonggomama yereng dedeseriyoac feec, imoc modacma sabacngira Anutuac womonnu meenoc. Meenec Asungo Simeong bic wangeru womong manau emma 
LUK.2.28	sabac menamma Anutu dengerema yofi deec, 
LUK.2.29+LUK.2.30	“Kuctoa minginna, ni wanacngicga kicnango Memengerecga hembadeac denec, imoc bic henduaac ruaegoc kekecna mewegenena kembade. 
LUK.2.31	Ge ngicngac sasawa yeneac kicfu sing imoc bic mengeredang. 
LUK.2.32	Nga yeng bangeha bangeha ngicngac ge mi negensinggudae, yeni mekperagiyunuma kperagingina ambesande amma ye israengicngacfocga yeneac kibikperagitoa.”
LUK.2.33	Ifi deu sabac nonggomama yeri yeac yoac imoc negemma kerectegec anoc. 
LUK.2.34	Nga Simeongngo kenecyunuma sabac nonggea Maria yofi edeec, “Negenna, Israengic homacngo medac yomocac amma mayunuude nga homacngo yeac amma yacma nanggecde, ifi fingerudeac Anutungo meisinggeec. Nga ngic homac yeni ye hemma yeac ngaba amma deendema ammigecde. 
LUK.2.35	Ammigec geac ubaherega ifingoc dzikacac beangngo herecgeude. Ifi anu ngicngac homac yeneac negen negeng sufuma feec, imoc didiu fingecbesande.”
LUK.2.36	Anu profete ngac mong kpara Hanna, ye ifingoc womonnu kefec. Ye Fanuereac naroang Aseac kisicfunac. Amma ye ngic mema yegoc kifa 7 kecmanu ewea homeec. 
LUK.2.37	Homeu ye hotsec kecmanu kifaya 84 anec. Amma yeng womong mi wawa hadzing toforec yaka segekecma Anutu numumikefec. 
LUK.2.38	Kecma naso imohaingoc yenigoc wegenac namma Anutu dengereec. Dengerema ngic Yerusalenggac tembuckekecngina fingerudeac tomai kecdacgec, yeni sabacac siduc dekperagiyemmeec.
LUK.2.40	Kecgec medacngo yadiu Anutuac ubangerecngo yearu feu yeng kuc nga negen negentegec wake wakea meec.
LUK.2.42	Amma yeni hombanggac faka modacma Yesungo kifaya 12 ammanu yenahafoc hombannu kenggec. 
LUK.2.43	Kemma kecmagec hombang naso wisickeu dzigene hagec Yesungo Yerusalennu tarec. Taru nonggomama yereng imoc mi negemma hama 
LUK.2.44	yofi negenoc, “Ye habu yenigoc sinnu kecde.” Ifi negemma yeri uameme mocgu sinnu eng kenggec wisickeu Yesu hoforoc. Hofocma tosofocngina nga arengfocngina yenearu yerecgema 
LUK.2.45	mong mi meficgeocac monggoc dzigenema Yerusalennu meficgeecdeac kenoc.
LUK.2.46	Uameme harebec wisickeu Anutuac womong manau emma Yesu meficgeoc. Meficgeec yeng kpoukpou yeneac botucfu womonnu tacma negengyemmema dekpesi ayemmeec. 
LUK.2.47	Amma Yesungo negen negenggoc yombong ngic sasawa yoacngina merenecac yeni kpidohoma imoc wiac engena ande, ifi negenggec. 
LUK.2.48	Nga nonggomama yereng ye hemma kpidohoma nonggeango yofi edeec, “Medac, ge nocac faka ifia anecmenec? Manggagoc nereng negengyohoc amma hofocgukecdic.” 
LUK.2.49	Ifi deu yeng edeyuruec, “Ngeri nocac hofocnudape? Mannango ua mekecde, ua imoc mebadeac denenec, imoc mi negendape me?” 
LUK.2.50	Ifi deu yeri yoac imocac obohooc.
LUK.2.52	Nga Yesungo negen negeng nga kifayaac arennu yadiseri anu Anutu nga ngic yeni yenahafoc hendzidziegec.
LUK.3.1	Ngictau Sisa Tiberiongo kifa 15 tatahau bic tackefec. Nga Pontio Piratongo Yudaia bangecac gawana kefec. Kecmanu Herodengo Gariraia bangecac gareng anec nga munea Firipongo Ituraia nga Trakoniti bangecac gareng anec amma Risaningo Abireneac gareng, ifingoc kecgec. 
LUK.3.2	Ifi kecmagec Hannas nga Kaifa yereng womonggarengtoa kefoc. Naso imohaingoc Dzekariaac medac Yohanengo bangec kisiu kefu Anutuac yoacngo yearu haec. 
LUK.3.3	Yohanengo Yodang doku noboc noboc bangec fekende, imohai yerecgema ngicngac yofi dekperagiyemmeec, “Ngeni Anutungo kopocsicngina waudeac ubangina dzigeneu mitidoku nadzicbisia.” 
LUK.3.4	Profete Yesaiango yoac imoc deec, yeac kibiu yofi oho ohoya fede,
LUK.3.4	“Bangec kisiu kpakpac mong yofi fingecde, ‘Ngeni Kebuac sing wisima singa heitumegec. 
LUK.3.5	Yeni kperemeng sasawa semegecde nga tikifagang sasawa imoc heitumegecde amma sing gbaring gbaring mengeregec dindingac anude nga sing kopocsiragoc heisorongaigec 
LUK.3.6	Anutungo ngicngac manganaunac mesinunuude, imoc ngiha ngihango hendacbesandae.’ ” 
LUK.3.8	Imocac ngeni doku nadzicma ubamerenggac siricfu fora meficgebisia. Nga ngeni yofinenggac ngenanggac yofi mi negengemebisia, ‘Abrahang ye bangecnina.’ Anutungo hoc yomoc yenearu faka meu yenearunac Abrahanggac bangecfora naric fingecgecde.
LUK.3.9	Naka ye bic ic haniau tacdeac ic goa fora gombunga mi anggecde, imoc sasawa heiu kpeu gerecfu ukuyunuude.”
LUK.3.10	Ifi deu ngicngac yeneng kpesimigec, “Ifi anu neni dafi annide?” 
LUK.3.11	Ifi degec yofi merengyemmeec, “Ngic mongngo ngakpia yohockang mekecde, ye mong hesima ngakpia kpac kecde, ye meficgebeso. Nga nenesemengagoc kecde, yeng faka imocngoc ambeso.” 
LUK.3.12	Nga takesimeme goa yeneng ifingoc hama doku nadzicyemmeudeac hama degec, “Kpoukpou, neni dafi annide?” 
LUK.3.13	ifi degec Yohanengo edeyunuec, “Ngeni hiedzo megecdeac dengemmegec, imoc mi ferahema sirihausac mebisia.” 
LUK.3.14	Nga wasaingic goa yeneng ifingoc kpesimigec, “Anu neni dafi annide?” Ifi degec deec, “Ngeni godzufaka me ikocfu amma degbedicfu monggarunac hiedzo mi mebisia. Ngeni uanginaac bummekecdae, hiedzo imocsac fengemmebeso.”
LUK.3.15	Anu ngicngac yeni Messiaac tomai kecgecac amma ubaherenginau negenggec, “Yohane yenoc Messia gedang.” 
LUK.3.16	Ifi negenggecac Yohanengo yofi merengyemmeec, “Ni doku nadzicngemmeduae nga ngic ngadenau hade, yeng ine Tiri Asu nga gerecgoc nadzicngemmeude. Nga yeac kucngo neac kuc ferahade, ni ifiango yeac hanitabea witiha yungecba naric mi ngereeude. 
LUK.3.17	Ye meic meicke saraha mariau mehama wit seuhagoc meic meicke sobengau feu, imoc fima seuha meickema fora mekpedzuc amma ameau faiude. Faima seuha wanggema gerec pisic pisickea kpac, imohai ukuu dzeude nga dzebesande.” 
LUK.3.18	Yohanengo yoac siriha homac dema ngicngac dederecge ayemmema siduc gombung edeyunukefec.
LUK.3.20	Edeu Herodengo yoara negemma monggoc Yohaneac ngaba amma witicamau faiec.
LUK.3.21	Ngicngac sasawango mitidoku nadzicmagec Yesungo ifingoc mitidoku nadzirec. Nadzicma numuma nammanu kurumeng anggeu 
LUK.3.22	Tiri Asungo kebesacac siric amma yearu maec. Mau kurumennunac enacudumeng mong yofi fingerec, “Ge songomedacna, ni gengsongo anggengkecduae.”
LUK.3.24	nga Heri ye Matataac medac. Matata ye Lewiac medac nga Lewi ye Merikiac medac. Meriki ye Yanaiac medac nga Yanai ye Yosefeac medac. 
LUK.3.25	Yosefe ye Matatiaac medac nga Matatia ye Amosiac medac. Amosi ye Nahunggac medac nga Nahung ye Esiriac medac. Esiri ye Nagaiac medac 
LUK.3.26	nga Nagai ye Mahataac medac. Mahata ye Matatiaac medac nga Matatia ye Semeinggac medac. Semeing ye Yosekeac medac nga Yoseke ye Yudaac medac.
LUK.3.27	Yuda ye Yohananggac medac nga Yohanang ye Resaac medac. Resa ye Dzorobabeac medac nga Dzorobabe ye Saratiereac medac. Saratiere ye Neriac medac 
LUK.3.28	nga Neri ye Merikiac medac. Meriki ye Adiac medac nga Adi ye Kosanggac medac. Kosang ye Erimadanggac medac nga Erimadang ye Eriac medac. 
LUK.3.29	Eri ye Yesouac medac nga Yesou ye Eriedzeac medac. Eriedze ye Yoringgac medac nga Yoring ye Matataac medac. Matata ye Lewiac medac 
LUK.3.30	nga Lewi ye Simeonggac medac. Simeong ye Yudaac medac nga Yuda ye Yosefeac medac. Yosefe ye Yonanggac medac nga Yonang ye Eriakinggac medac.
LUK.3.31	Eriaking ye Mereaac medac nga Merea ye Menaac medac. Mena ye Matataac medac nga Matata ye Natanggac medac. Natang ye Dawidiac medac 
LUK.3.32	nga Dawidi ye Isaiac medac. Isai ye Obedeac medac nga Obede ye Boasac medac. Boas ye Saraac medac nga Sara ye Nasonggac medac. 
LUK.3.33	Nasong ye Aminadaac medac nga Aminada ye Adaminggac medac. Adaming ye Araniac medac nga Arani ye Hesoronggac medac. Hesorong ye Pereseac medac nga Perese ye Yudaac medac. 
LUK.3.34	Yuda ye Yakoboac medac nga Yakobo ye Isakaac medac. Isaka ye Abrahanggac medac nga Abrahang ye Taraac medac. Tara ye Nahoreac medac 
LUK.3.35	nga Nahore ye Seruguac medac. Serugu ye Ragauac medac nga Ragau ye Peregeac medac. Perege ye Ebereac medac nga Ebere ye Seraac medac.
LUK.3.37	nga Ramec ye Metuseraac medac. Metusera ye Enokoac medac nga Enoko ye Yaredeac medac. Yarede ye Maharareac medac nga Maharare ye Kenanggac medac. 
LUK.3.38	Kenang ye Enosiac medac nga Enosi ye Seteac medac. Setengo Adanggac medac nga Adang yeng ine Anutuac medac.
LUK.4.1	Anu Tiri Asungo Yesu mewakeu Yodang dokuunac dzigene eremanu yeng bangec kisiu wangeru kenoc. 
LUK.4.2	Yesungo ihai kemma kecmanu uameme 40ac manau mangana minginango ye tobanggeec. Tobanggemanu imohai Yesungo yakaya kpac kecmanu uameme 40 wisickeu hereaac homeec. 
LUK.4.3	Hereaac homema kecmanu mangana minginango edeec, “Ge Anutuac medac kecnecfu hoc yomoc dena imoc ic sogong anu.” 
LUK.4.4	Ifi deu Yesungo meremmiec, “Yoac yofi oho ohoya fede,
LUK.4.4	‘Ngicngo ic sogonggacsac mi kefude, kpac.’ ” 
LUK.4.5	Ifi deu yeng Yesu bangecbuma monnu wangec enu piratac isoc fingeru bangeha bangeha gawamangnginagoc edzahema 
LUK.4.6	deec, “Bangeha bangeha yomocac kibikperagia nga imoc garenggebadeac kuc bic nenggec. Nga ni imoc ngic mong me mong mibadeac kuc fenende. 
LUK.4.7	Imocac ge eweheinennadeu ni imoc sasawa waba geac andarude.” 
LUK.4.8	Ifi deu Yesungo yofi meremmiec, “Yoac yofi oho ohoya fede,
LUK.4.8	‘Ge Kebu Anutuga mocgu eweheimima kingang kpemibesena.’ ” 
LUK.4.9	Ifi deu yeng Yesu monggoc wangecma Yerusalennu kemma Anutuac womong imocac oda herea wi yombong nande, imocac bumau faiu nanu edeec, “Ge Anutuac Medac fora kecnecfu geanggaoc yomohacnac yuma kemena. 
LUK.4.10	Yoac yofi oho ohoya fede,
LUK.4.10	‘Ye angerofora uayoac yemmeu yeneng ge sing sasawa kengkecnec, imohai garenggugecde.’
LUK.4.11	amma
LUK.4.11	‘Ge haniga hocfu heibanggac yeneng maringina witiau sesehegugecde.’ ” 
LUK.4.12	‘Ge Kebu Anutuga faitobannu mi faibesena.’ ” 
LUK.4.14	Anu Tiri Asungo Yesuaru wakema feu ye Gariraia bangecfu monggoc dzigeneu bangec fekende, imocac ngicngac sasawango siduha negendacgec. 
LUK.4.15	Nga yeng kpekpeturang amanginau emma kpouyemmeu ngicngac sasawango dengeregec.
LUK.4.16	Anu Yesungo yadi yadibangeha Nadzarete, imohai kemma kpekpeturang amau engande, faka imoc modacma ihai enec. Emma mitikibi osoudeac nanu 
LUK.4.17	yeni profete Yesaiaac kibi kpou kpouya migec ye imoc yungecma kibiu yoac yofi feec, imoc meficgeec.
LUK.4.19	Nga Kebuarunac naso gombunga hangemmeude, imoc ifingoc dekperagibesandua.” 
LUK.4.20	Yesungo kibi imoc monggoc kpouma kibigareng miec. Mima mataru kpekpeturang amau ngicngac tacgec, yeni kicngina yearu sasawa fidacgec. 
LUK.4.21	Figec yeng yofi edeyunuec, “Yoac mitikibiu osoba negendau, imocac fora yaguc hafoangoc fingecngemmede.” 
LUK.4.22	Nga yeac enacfunac yoac dedea imocngo wosoefac nga kuhagoc anecac ngicngac sasawango yeac negenggec naric anu kerectegec amma yeac kpesiemegec, “Ngic yomoc ye Yosefeac medacngo ifi dede.”
LUK.4.23	Ifi degec Yesungo yofi edeyunuec, “ ‘Dota, ge geanggaoc mengereemena.’ Yoac heihei imoc fede nga ngeni imoc bic edenubeso andae. Amma monggoc yofi, ‘Ge Kafanaung taonnu ua mena siducga negengandimbe, imoc yei bangecgau ifingoc mena henni.’ ” 
LUK.4.24	Dema monggoc torokpema deec, “Foracngoc, profete mong ye yengena bangecfu kenu ngicngac yeneng naric mi hoanggegecde, imoc edengunuduae. 
LUK.4.25	Eria bic kefec, naso imohai Israe bangecfu ngachotsec ewefocngina homemea homacngo kecgec. Kecmagec kurumeng nagu heiu kia mi kpeec, kifa harebec nga afo 6 bangec imohai boditoa fingerec. 
LUK.4.26	Fingeru Anutungo Eria sueu Israe ngachotsec yenearu mong mi kenec. Nga ye Sidong bangecac Sarepac taonnu ngachotsec mong ewea homemea kefec, yearu sueec. 
LUK.4.27	Nga profete Erisango Israe bangecfu kefec, naso imohai ngicngac homacngo kukuserigoc kecgec, yenearunac mongngo mi ngereec, kpac. Nga Siria bangecfunac ngic mong kpara Naimang, yengsac ine ngereec.”
LUK.4.28	Ifi deu ngicngac sasawa kpekpeturang amau tacgec, yeni imoc negemma herengina buu 
LUK.4.29	yacma Yesu igockema meickema taong ngadeau kemegec. Kemema taongngina tikiu tarec ihai hofe mong nanec, imohai kemma ukugec kemeudeac negemma wangecma kenggec. 
LUK.4.30	Kenggec, yeng ine ngicngac botucnginau nedereyunuma kenec.
LUK.4.31	Yesungo Gariraia bangecac taong mong kpara Kafanaung, ihai kemema sabata nasou ngicngac Anutuac yoac kpouyemmeec. 
LUK.4.32	Nga yeac kpoukpoungo ngicngac uakibi mekecdae, yeneac siricfu kuhagoc yombong ngicngac yeneng imoc negenggec engena anec. 
LUK.4.33	Amma kpekpeturang amau ngic mong yafing seuhagoc kefec, yeng yoac kuhagoc kpacma deec, 
LUK.4.34	“Ah, Yesu Nadzaretenac, neneac wiac imoc geac mi ande. Ge memanganenununadeac hanec me? Gensiduaenoc, ge Anutuac kpetiac ngic.” 
LUK.4.35	Ifi deu Yesungo yafing yoac seria ammima yofi edeec, “Ge waickema ngicfunac erema kenna!” Ifi deu yafing ye ngic kpefaheu botucnginau makpeu yearunac erema kenec. Nga ye ngic imoc mong mi memanganeec. 
LUK.4.36	Ngicngac sasawango imoc hemma kerectegec amma denegeng amma degec, “Ye noc yoac mekecde? Ngic yomoc ye kuc mimia nga kuhagoc yombong, yeng asu seuhagoc edeyunuu erema kendae.” 
LUK.4.37	Ifi fingeru Yesuac siducngo bangec imocac tegia noboc noboc amasoc kendaru negenggec.
LUK.4.38	Yesungo kpekpeturang ama wama Simonggac amau kenec. Nga Simong sefena sebigerectoa ammiu feu Yesungo sefena mengereudeac edegec. 
LUK.4.39	Edegec Yesungo namma ngac feu hemma sebigerec yoac seria edema kpetarimiu sebigerecngo ngac wama meickeec. Meickeu ngac ye naso imohaingoc yacma yenenggareng anec. 
LUK.4.40	Anu wenackiwa keme kemeac ngicngac sasawango ogofocngina hafei hania hania ayemmeec, yeni meyunuma Yesuaru hagec. Hagec Yesungo ngicngac hafeinginagoc sasawa maria witinginau faima mengereyunudarec. 
LUK.4.41	Mengereyunumanu yafing nga hadehade ifingoc ngicngac homac yenearunac erema yofi kpacgec, “Ge Anutuac Medac.” Nga ye Messia, imoc negenggecac yeneng yoac imoc mi degecdeac deracyunuec.
LUK.4.42	Wereckengau Yesungo taong wama bangec botuc mong ngiha kpacfu kenu ngicngac yeneng ye hofocgec. Hofocma meficgema yeng yenigoc kefudeac negemma ye monnu mi kembeso degec. 
LUK.4.43	Ifi degec ine edeyunuec, “Taong goa fekendae, ni imohai ifingoc kemma Anutuac eucererenggac siduc gombung dekperagiyemmebesare. Anutungo imocacnoc suenuec.” 
LUK.4.44	Ifi dema Yudaia bangecfu kpekpeturang amangina fekenec, imohai Anutuac yoac dekpou ayemmema kefec.
LUK.5.2	Namma kic fima henu gomba yohockang dzohong tegiau taroc. Nga kondungyang memengic yeneng gombangina faigec taru uficngina dzuacma nanggec. 
LUK.5.3	Nanggec Yesungo gomba mong, Simonggac gomba, imohai emma tacma Simong edeu yeng gomba kapianec kpesiu dzohonnu kenu ngicngac edekpou ayemmeec.
LUK.5.4	Wisickeu Simong yofi edeec, “Kondungyang mebesonga dzohonnu doku keme kemea fede, ngeni ihai kemma uficngina ukuma kondungyang megec.” 
LUK.5.5	Ifi deu Simongngo meremmiec, “Kunenna, neni tofocnac yomohai hafoanoc uatoa mema kondungyang mong mi meding nga geng denecac ine kemma ufic ukubade.” 
LUK.5.6	Ifi deu yeni uficngina ihai ukuma kondungyang homac yombong megecac uficngina wakema barackebesonga anec. 
LUK.5.7	Ifi anu yeni ogofocngina gomba monnu tacgec, yeni marikarac heiyemmegec hama meficyunugec. Meficyunuma kondungyang gomba yohockang mewakegecac gomba yereng kondunnu kemebesonga anoc.
LUK.5.8	Simong Petorongo faka imoc hemma Yesuac haniu makpema fafoc heimima deec, “Kebu, ni ngic kopocsicnagoc anduaeac wanuma kenna.” 
LUK.5.9	Simong nga ngic yegoc kecdacgec, yeneng kondungyang homac yombong megecac amma kerectegec anggecac ifi deec. 
LUK.5.10	Nga Sebedaioac medachora, Yakobo nga Yohane, yeri Simonggoc kondungyang mema kecma ifingoc imoc hemma negenec wiac engena yombong anec. Nga Yesungo Simong edeec, “Ge mi kengecguu. Ge kondungyang meme nga yaguc ngicmeme annade.” 
LUK.5.11	Ifi deu yeni gombangina mema tegiau faima wiac sasawa wama Yesu modacgec.
LUK.5.12	Anu Yesungo taong monnu kecmanu ngic mong kukuseringo sebia semedaru manganeyombonggeec, yeng ihai kecma Yesu hemma makpema kiwa bangecfu hetutuckema kpacsambic ammima deec, “Kebu, ge negenna naric anu medzuacnubang.” 
LUK.5.13	Ifi deu Yesungo maria sinema kpeserema deec, “Ge ngereenadeac songona fede.” Ifi deu imohaingoc kukuseringo ngic imoc waec. 
LUK.5.14	Wau Yesungo derahema deec, “Sebigau faka fingecdac, imocac ngic mong mi edebesena. Ge womonggareng yearu kemma sebiga edzahena. Amma Mosengo seseac deec, imocac sirihau sese faina ngicngac yeneng sesega imoc hemma negentegecgecde.” 
LUK.5.15	Nga Yesuac siduc, imoc ine kuneng yombong yadima kenu ngicngac habutoa homac yeneng yeac yoac negenggecde nga yeng hafeingina mengereudeac hagec. 
LUK.5.16	Ifi anggec Yesungo naso homac kperecge tegecma bangec goa ngiha kpacfu kemma numukefec.
LUK.5.17	Kecma naso monnu Yesungo Anutuac yoac edekpou ayemmemanu farisaio nga dedeseriyoacac kpoukpoungic goa Gariraia nga Yudaia amabisic sasawa amma Yerusalennac hama tacgec. Nga hafei mengec mengereac kuc Kebuarunac, imocngo Yesuaru feec.
LUK.5.18	Ifi femanu ngic goango hama ngic mong hanimaria homemea dzakeu faima tofohoma ama manau Yesuac kicfu faigecdeac negemma mekenggec. 
LUK.5.19	Mekenggec ngicngac homacngo hedzickema nanggecac yeni Yesuac kicfu faigecdeac sing hofocma ngic imoc amabubuyau tofoho emma ama bubuya hesarima ihacsing ngic botucnginau Yesuac hoannu dzakeagoc faigec kemeec. 
LUK.5.20	Kemeu Yesungo negen negensingngina hemma yofi deec, “Ngic, kopocsicga imoc bic wawaya.”
LUK.5.21	Ifi deu mitiac negen negengngic nga farisaio yeni yenaocngoc yofi negenggec, “Ngic imoc noc ngicngo Anutu emmide? Anutu mocgungo kopocsic naric waude.” 
LUK.5.22	Ifi negenggec Yesungo wiac ubanginau negensigec, imoc hemma yofi edeyunuec, “Ngeni nocac ubanginau ifi negensidae? 
LUK.5.23	Yoac damocngo deni efea ande, ‘Kopocsicga bic wawaya ande.’ me yofi, ‘Ge yacma kenna.’ 
LUK.5.24	Ngicac Medac ye bangecfu kopocsic wawaac uayoac nga kuc femide, ngeni imoc negenggecdeac amma yofi deba.” Ye ifi dema ngic puringgac yofi deec, “Ni edeguduae, ge yacma dzakega mema amagau kenna.”
LUK.5.25	Ifi deu yeng imohaingoc ngicngac sasawa yeneac kicfu yacma fefea feande, imoc mema Anutu dengerema ameau kenec. 
LUK.5.26	Kenu ngicngac sasawango homac yombong kpidohoma kerectegec amma Anutu dengeredacgec. Nga kengecngo mewakeyunuu degec, “Neni faka morora mi hengennina yaguc kicninango hending.”
LUK.5.27	Anu Yesungo imohacnac mama kemma takesimeme ngic mong kpara Lewi, ye takesimeme amau tacmanu hemma yofi edeec, “Ge hama ni modacnuna.” 
LUK.5.28	Ifi deu Lewingo yacma wiac sasawa wadacma Yesu modarec. 
LUK.5.29	Nga Lewi ye Yesuac amma ameau yaka kuneng ohou takesimeme nga ngicngac homacngo yenigoc tacma yaka negec. 
LUK.5.30	Ifi anggec farisaio nga miti negen negengngicfocngina yeneng negenggec naric mi anu Yesu medacfora yeneac yoackpekpengina kpema degec, “Ngeni nocac takesimeme nga manganameme yenigoc nenedoku nedae?” 
LUK.5.31	Ifi degec Yesungo yofi merengyemmeec, “Ngicngac sebingina hafeia kpac kecandae, yeni dotaac mi ayemmekecde. Hafeinginagoc, yeneng ine dotaac ayemmekecde. 
LUK.5.32	Ni ngicngac dindingac kpacyunubadeac mi mayai, kpac. Ni ine manganameme yeni ubangina merenggecdeac kpacyunubesonga mayai.”
LUK.5.33	Ngicngac goa yeneng Yesu kpesimigec, “Yohaneac medacfora nga farisaio yeneac medacfocngina yeni naso homac yakasege kecma nunumu ua meandae. Nga geac medacfocga yeneng ine nenedoku nekecdae.” 
LUK.5.34	Ifi degec Yesungo yofi merengyemmeec, “Memeturang ngicngo ogofora yenigoc kecma yakasege anggecdeac naric mi deude. 
LUK.5.35	Kecma naso monnu memeturanggac ngic yenearunac meickegecde, naso imohai ine yakasege anggecde.”
LUK.5.36	Yesungo torokpema yoac mong heima yofi edeyunuec, “Mongngo kporuc gboriaunac sintaha herecgema mema eseau naric mi faima kpebiude. Ifi anudeu kporuc gboria manganeude amma gboria nga esea kpeturangyuruu siriha naric mi fingerude. 
LUK.5.37	Nga ngic mongngo waing gboria bokong yangseberango memea eseau naric mi kpeu kemeude, kpac. Ifi anudeu waing gboriango bokong esea imoc tindziru manganeu dokuya maude. 
LUK.5.38	Imocac waing gboriango bokong gboriau kpeni kemeu naric ande. 
LUK.5.39	Amma ngic mongngo waing esea bic neec, yeng waing gboria neudeac songo naric mi negenude, kpac. Ye yofisac deude, ‘Waing esea imoc gombunga yombong.’ ”
LUK.6.2	farisaio goango yenemma kpesiyemmegec, “Ngeni sabata nasou faka mi angana imoc nocac andae?” 
LUK.6.3	Kpesiyemmegec Yesungo yofi merengyemmeec, “Dawidingo uamedacforagoc herenginaac homema faka anggec, ngeni imoc mi osonegeng angandae gedang. 
LUK.6.4	Ye Anutuac womonnu emma ic sogong Anutuac sese faifaia, imoc mema yengena nema uamedacfora ifingoc yemmeec. Nga ic sogong imoc womonggareng yenengsac naric neandae, ngictehec yeneng kpac.” 
LUK.6.5	Ifi dema yofi edeyunuec, “Ngicac Medac ye sabataac Kebu.”
LUK.6.6	Sabata naso monggac Yesungo kpekpeturang amau emma Anutuac yoac kpouyemmeec, imohai ngic mong marifoia homemeango yenigoc tarec. 
LUK.6.7	Nga Yesungo sabata nasou hafeigoc memengerecua mong meu yeni haniaya mong meficgema yoacfu faigecdeac miti negen negengngic nga farisaio, yeni garemmema nanggec. 
LUK.6.8	Yesungo ine negen negengngina hemma ngic yeac yofi deec, “Ge yacma erahama botucninau nanna.” Ifi deu ngic ye yacma ekemma botucnginau nammanu 
LUK.6.9	Yesungo yofi edeyunuec, “Wiac mong kpesingemmeba, sabatanasou damocngo angana ande? Faka gombunga me faka mangana ayemmebesonga amma homebeso andae, agengngina tigecdeac dede me goa memanganeyununideac dede?” 
LUK.6.10	Ye ifi dema kiwa fikengfiha amma yenendacma ngic yeac deec, “Mariga sinena.” Ifi deu ngic ye maria sineu maria ngereec. 
LUK.6.11	Ngereeu yeni herebutoa yombong negemma yenaocngoc Yesu dafi ammigecdeac denegeng anggec.
LUK.6.12	Yesungo naso imohai numuudeac tikiu emma tofocnac hafoa Anutu numumima kecmanu 
LUK.6.13	ama wereckenu medac kpacyunuu kenggec medac 12 meisingyunuma aposoro kpac imoc yemmeec. Nga aposoro yeneac kpacngina yofi: 
LUK.6.14	Simonggac kpara mong Petoro kparec nga yeac munea Anderea, Yakobo nga Yohane, Firipo nga Batoromaio. 
LUK.6.15	Mataio nga Toma amma Arifaioac medac Yakobo nga Simong, yeac kpara mong Dzerote. 
LUK.6.16	Amma Yuda, Yakoboac medac nga Yuda Karioto taonnunac, yeng kecma Yesu kerereu megec.
LUK.6.17	Anu Yesungo tikiunac medacfora 12 yenigoc mama bangec tumia monnu medacfora homac yenigoc nanec. Nanu ngicngac habu kunengngo Yudaia bangec noboc noboc nga Yerusalennac amma Tiro nga Sidonggac kondunnu amabangec fekende, imohacnacngo hagec. 
LUK.6.18	Hama Yesuac yoac negenggecde nga yeng hafeingina mengereudeac hagec. Amma ngicngac asu seuhagoc hama yeneng ifingoc ngereegec. 
LUK.6.19	Nga kucngo yearunac yenearu kemma ngicngac sasawa mengereyunuecac yeni sasawango ye kpeseregecdeac negenggec.
LUK.6.20	Ifi anggec Yesungo kiwa medacfora yenearu fima deec, “Ngicngac wanac kecdae, ngeni kenecnginagoc, nocac Anutuac eucerereng imocnoc ngeneac. 
LUK.6.21	Nga ngicngac yaguc herenginaac homedae, ngeni kenecnginagoc, ngeni yaka nema gebecngunuude. Amma kiac ubahodunggoc yaguc kecdae, ngeneng kenecnginagoc, ngenennoc kecma dzomoregecde. 
LUK.6.22	Nga ngicngac yeneng Ngicac Medacac amma ngeni ubango ukungunuma demanganengunuma ngadeau faingunuma kpac mangana kpacngunugecde, imoc ngeni kenecnginagoc. 
LUK.6.23	Ngeni naso deduaemoc, imohai ubangerec negemma yuengyuma amma sogaibisia, nocac kurumennu bungngina kuneng tomaingina fede. Nga ngic yeneac bangecfocnginango warac profete faka imocngoc profete ayemmegec.
LUK.6.24	Ngicngac dzofinacgoc kecdae, ngeni sowecnginagoc, nocac ngeni wiacngina songeagoc hafoa bic megec wisickeec. 
LUK.6.25	Nga ngicngac semeng negebec yaguc angkecdae, ngeni sowecnginagoc. Ngeni kecma herenginaac homegecde. Nga yaguc dzomocgoc kecdae, ngeni sowecnginagoc. Ngeni kecma ubamangang negemma kiacgecde. 
LUK.6.26	Amma ngicngacngo dengerengunukecdae, ngeneac deduae, ngeni sowecnginagoc, nocac yeneac bangecfocnginango warac profete ikoha ifingoc dengereyunukecgec.
LUK.6.27	Ngicngac yoacnaac kedzac kpeandae, ngeni ine yofi edengunuduae, ngeni ngabafocngina heresongogoc hoangyunubisia amma ngic ubango ukungunuandae, yeni faka gombunga ayemmebisia. 
LUK.6.28	Nga ngic sowecyoac edengunuandae, ngeni yeni kenecyunubisia amma memanganengunuandae, ngeni yeneac numubisia. 
LUK.6.29	Nga ngic mongngo munggungga noboc kpeudeu ge munggungga noboha ifingoc wamibesena nga mongngo ngakpiga witiau meudeu ngakpiga mana ifingoc wana mebeso. 
LUK.6.30	Nga ngic yeneng gearunac wiac monggac derecgeandae, ge wiac imoc yemmebesena amma mongngo geangga wiac wangecguu monggoc meremma genudeac mi hatahemibesena.
LUK.6.32	Nga ngic goa yeneng ngeneac songo negenggec ngeneng yeneac songo negenggecdeu ngeneac ubangerecyoac homac mi debesonga. Kopocsicmeme ngic yeneng ifingoc ngic damoc yeneac songo negengandae, yeneac songo negenggecde. 
LUK.6.33	Nga ngicngac goa faka gombunga angemmekecgec ngeni faka gombunga ayemmegecdeu ngeneac ubangerecyoac homac mi debesonga. Kopocsicmeme ngic yeni imoc ifingoc angandae. 
LUK.6.34	Anu ngic ngenearu turung anggec ngeni turunga ifiangoc kpoungemmegecdeac negensigecdeu ngeneac ubangerecyoac homac mi debesonga. Ngic kopocsicnginagoc yeni ifingoc manganameme ogofocngina wiacngina turungagoc yemmeandae. 
LUK.6.35	Anu ngeni ine ngabafocngina heregoc yeneac songo negemma faka gombunga ayemmebisia. Amma ngeni turungngina wagec yenearu febeso nga kpougecdeac mi negembisia. Ngeni ifi anggecdeu faka gombungaac bungngina kuneng feude nga ngeneng Mangngina Anutu Engenatoa yeac nambaracfora anggecde. Yeng ngicngac ihoc bahoha nga kichodungnginagoc nga ngic mangana faka gombunga ayemmeude.
LUK.6.36	Mangnginango ngicngac wosoefac ayemmekecde, ngeneng ifi isocngoc wosoefac ayemmebisia.”
LUK.6.38	Ngeni wiacngina ngicngac naric yemmebisia, ifi anggecdeu, 
LUK.6.40	Nga negen negengmeme medac mongngo kpoukpouyaac engena mi anude. Kpoukpoungo medacfora hafoangoc kpouyemmedaru wisickeu yeni yeac siric andacgecde. 
LUK.6.41	Anu ge tosogaac kicfu gocbisic mong tacdemoc, imoc hemma geangga kicfu ic kebanga fede, imoc ine mi negensiannec, faka imoc naric mi ande. 
LUK.6.42	Ifi amma ogogaac yofi mi debesena, ‘Toso, ge negemmana kicgau gocbisic tacde, imoc meickebadeac negenduae.’ Ikocngic, geangga kicfu ic kebanga kuneng fede mi hemma imoc naric mi annade. Ge geangga kicfunac ic kebanga meickemaguc ogogaac kicfu gocbisic tacde, imoc hentegecma naric meickenade.
LUK.6.43	Ic mong gombungau fora mangana naric mi fingerude nga ic manganau fora gombunga naric mi fingerude. 
LUK.6.44	Ic sasawa yeni foranginango haniangina mekperagigecde. Ge witic waeyagoc, imohacnac fig icac fora naric mi mesinade nga wainggac fora imoc fareng nga gberafecfunac naric mi mesinade. 
LUK.6.45	Wiac gombunga ngic gombungaac ubatohong gombungaunac ereude. Nga ngic mangana yeac tohong manganaunac wiac mangana ereude. Wiac ngic ubahereau wakema fede, enarango imocnoc dekperagiude.
LUK.6.47	Ngic mong ye hama yoacna negemma imoc modacma uaya ifingoc meudeu, ye ngic dafia, imoc edzacngunubade. 
LUK.6.48	Ngic mong ye ama meudeac dema bangec usuu peperandzi fingeru imocac witiau wotunga ukuu kemeec, ngic imoc ye isoc. Ye ama seria meecac kia tunggbaungtoango hama ama imoc memanganeudeacsoc mi anec. 
LUK.6.49	Nga ngicngac goa yoacna negemma uaya mi meandae, yeni ngic mong ye ama meudeac dema wotunga bangec pereckeau ukuu kemeude, ye isoc. Kia kpeu doku yadima ama imoc kpeu ama imocngo bic barackema mama kpedzamedarec.”
LUK.7.1	Yesungo yoac imoc sasawa ngicngac edeyunudaru negenggec wisickeu Kafanaung taonnu kenec. 
LUK.7.2	Kemma ihai wasai gareng monggac wanacngic ye homebesonga amma feec. Amma ye ngic gombungango mingina yeac ewea heimiande.
LUK.7.3+LUK.7.4	Nga wasai garengngo Yesuac siduc negemma yudangic enarafocngina goa Yesuaru sueyunuu kemma ngombonggema degec, “Ge wasai garenggac wanacngic mong mengerenadeac hana. Wasai gareng ye ngic gombunga, ye naric meficgena. 
LUK.7.5	Ye israengic nenanggac songea negengande nga yeng kiwa amma kpekpeturang amanina meec.”
LUK.7.6+LUK.7.7	Edegec Yesungo yenigoc kemma ama mewegenemanu wasai garengngo ogofora goa sueyunuu yofi edegecdeac kenggec, “Kunenna, nasoga homac mi wana. Ge noc gombunnaac amawarocnau erenade, ni ifiango gearu naric mi habade, imocac ge ihai namma yoac dena medacna ngereeu. 
LUK.7.8	Imoc yofi, ni ifingoc ngic kucnginagoc yeneac bageu kecbadeac fainugec. Amma neac bageu wasaifocna kecandae. Nga monggac kenna deba kenude nga monggac hana deba haude. Amma wanacngicnaac yomoc mena deba meudenoc.” 
LUK.7.9	Ifi deu Yesungo imoc negemma kerectegec amma dzigenema habu modacgec, yeni yofi edeyunuec, “Ni wiac mong edengunuba negenggec, Israe bangecfu negen negensingngina kuhagoc yofia mong mi henai.” 
LUK.7.10	Nga ngic sueyunuyunuya, yeni garenggac amau dzigenema kemma henggec wanacngiha ye hafeia kpac anec.
LUK.7.11	Anu Yesungo taong mong kpara Naing, ihai kenu medacfora nga ngicngac homacngo ye modacgec. 
LUK.7.12	Kemma taongodaac nagutoayau kensikemanu ngic yeni medac mong homeec, yeac farenga tofohoma magec. Medac imoc ye ngachotsec mong ewea homemea yeac medac mocgusac anu ngicngac habu homacngo ye modacma taonnunac magec. 
LUK.7.13	Ifi magec Kebungo ngac imoc hemma ubea manganeu deec, “Ge mi kiacna.” 
LUK.7.14	Ifi dema kemma katapa imoc kpesereu ngic tofohogec, yeni wama nanggec Yesungo deec, “Medac, ni edeguduae, ge yacna.” 
LUK.7.15	Ifi deu homemeango yacma yoac deec. Nga Yesungo medac imoc nonggea monggoc miec. 
LUK.7.16	Nga ngicngac yeneng imoc hemma kpidohoma homac kengecyunuu Anutu dengerema degec, “Profete kuneng mongngo nenannu fingecma kecde nga Anutungo ngicngacfora nenang yugucnunuma kecde.” 
LUK.7.17	Siduc imocngo Yudaia bangecfu nga bangec goa nobohau tacdae, ihai kenu sasawango yoac imoc negenggec.
LUK.7.20	Ifi dema sueyuruu yeri Yesuaru kensikema yofi dema kpesimioc, “Hanemmeudeac dedea, imoc ge me neni ngic monggac tomai kecbisina? Yohane dokunadzicngo imoc kpesigendedeac suenurude.” 
LUK.7.21	Sueyuruec, naso imohaingoc Yesungo ngicngac homac hafeinginagoc nga kucmama amma asu manganagoc mengereyunuec amma kicpisic homac mengereyunuu kicfifi anggec. 
LUK.7.22	Nga ngihoc yereng ifi edeec Yesungo deec, “Ngeri kemma wiac hennegeng andaoc, imocac siduc Yohane ammibesera. Ngic kicpisic yeni kicfifi andae nga hanimangang yeni sing kendae amma kukuseringinagoc yeni sebingina ngereede. Nga kedzacfong yeni yoac negendae amma homemea, yeneng gboridae nga ngicngac makpekpea yeneng siduc gombung negendae. 
LUK.7.23	Nga mongngo neac amma negemmangang mi angande, ye kenehagoc.”
LUK.7.24	Anu Yohaneac medachora kemmaec Yesungo yeac yofi dema habu edeyunuec, “Ngeni bangec kisiu noc wiac henggecdeac kenggec? Komba mong firangngo kpeu kockpac anu, imoc henggecdeac kenggec me? 
LUK.7.25	Imoc kpac anu noc wiac hembesonga kenggec? Ngic mong wambaya kibiagoc me? Negenggec, ngic wambangina kibia gombunga gombunga heiandae nga bangecac songotoagoc kecandae, yeni ngictau amau kecandae. 
LUK.7.26	Ngeni profete mong hembesonga kenggec me? Yeng profete goa sasawa feracyunude, ifinoc deduae. 
LUK.7.27	Yeacnoc yofi oho ohoya fede,
LUK.7.27	‘Negenggec, ni enacdedena sueba yeng waraigemma singga memengere anudeac habesande.’ 
LUK.7.28	Ni yofi deba negenggec, ngic ngacfunac fingecgec, yenearunac mongngo Yohane naric mi ferahaec. Anu Anutuac eucererenggac manau mamea,
LUK.7.30	Nga Farisaio amma dedeseriyoacac negen negengngic yeni ine Anutungo sing deyemmeec, imoc ngadehema Yohanearu mitidoku mong mi nadzicgec.
LUK.7.31	Anu Yesungo yofi deec, “Ngicngac yofinenggac kecdae, ngeneac fakangina yofi. 
LUK.7.32	Ngeni nambarac sobenu takecdae isoc. Yeni tacma yenaocngoc yofi dema kpacemeandae, ‘Neni kungac fifini ngeni nocac yegec mi fededau nga ubahodung yegec heini nocac mi kiacdau?’ 
LUK.7.33	Yohane dokunadzicngo hama ic sogong nga waing mong mi neec, imohai ngeni yofi degec, ‘Ye yafingagoc.’ 
LUK.7.34	Nga Ngicac Medac ye hama nenedoku neande, imohai yofi deandae, ‘Henggec, ye nenedoku efea mi nekecde nga takesimeme nga manganameme yeneac tosongina.’ 
LUK.7.35	Nga Anutuac negen negentegec imoc gombunga ande imocac nambaracfora yeneac fakanginau ireckeude.”
LUK.7.36	Farisaio mong kpara Simong ye Yesugoc yaka neudeac ameau heitaiu yeac amau emma taroc. 
LUK.7.37	Tarec manganamemengac mongngo taong imohai kefec, ye yoac yofi degec negenec, “Yesungo Simonggac amau tacde.” ifi degec negemma kirung mong arabastro hocngo memea kerecdokuyagoc homuna gombunga, imoc mekenec. 
LUK.7.38	Mekemma Yesuac ngadeaugeng haniau namma kiaru kickumiango mama Yesuac hani heiu urucsusiango imoc mekerenggema hania titikokoc ammima kerecdoku homuna gombunga imocngo hania nadzicmiec. 
LUK.7.39	Nadzicmiu farisaio Yesu heitaiec, yeng imoc hemma yengenaocngoc yofi negenec, “Ngac hadac ye manganamemengac. Nga ngic yomocngo profete fora ambac dede ye dafiugeng kpeserema faka yomoc ande, imoc negemmibac.”
LUK.7.40	Ifi negenu Yesungo yofi edeec, “Simong, ni yoac mong edegubeso negenduae.” ifi deu deec, “Oc, kpoukpou dena.” 
LUK.7.41	Ifi deu yofi edeec, “Ngic yohockang yeri dzogareng mong yearunac turung anoc, mongngo 500 denari nga mongngo 50. 
LUK.7.42	Amma yeri turung imoc kpoumiecdeac osima kefecac turungngira waec. Wau yerearunac damocngo dzogarenggac songo homac negenude?” 
LUK.7.43	Kpesimiu Simongngo merenec, “Dzo homac wamiec yeng, ifi negenduae.” deu Yesungo deec, “Negengising amma yoac dindingac denec.”
LUK.7.44	Anu yeng ngac yearu dzigenema Simong yofi edeec, “Ge ngac yomoc henna. Ni amagau ereba ge haninaac doku mong mi nendang, yeng ine kickumiango hanina dzuacma yengena orucsusiango hanina mekerenggedac. 
LUK.7.45	Nga amagau haba geng ubangerecac titikokoc mong mi anendang nga yeng hadua, imohacnacngoc haninau titikokoc anendac. 
LUK.7.46	Nga geng orucna kerecdokungo mong mi nadzicnendang nga yeng hanina kerecdoku homunagocngo nadzicnendac. 
LUK.7.47	Imocac edeguba negenna, ye heresongoya hafoangoc edzacnudacac kopocsiha hafoangoc ifingoc wamiba kpac andacde. Mong ye kopocsiha kapianec wawaya, ye ine songo kapianecsac femide.” 
LUK.7.48	Ifi dema ngac yofi edeec, “Kopocsicga imoc bic wawaya.” 
LUK.7.49	Ifi deu ngicngac goa tatacfu tacgec, yeni yenaocngoc denegeng amma degec, “Yomoc merac ngic? Ye kopocsic ifingoc wayemmede.”
LUK.8.1	Yesungo taong nga amabisicfu yerecge kemma Anutuac eucererenggac siduc gombung edeyunukefec. Ifi kenu medacfora 12 
LUK.8.2+LUK.8.3	nga warac ngac goa asu mangana nga hafeinginagoc mengereyunuec, yeneng yegoc momoc kengkecmagec dzofinacnginango meficyunugec. Ngac homac ifi anggec yenearunac mong kpara Maria kpara mong Madara, Yesungo warac yearunac hadehade 7 kporacmiec. Nga mong Yoana, ye Herodeac gareng Kusaac enema amma mong kpara Susana.
LUK.8.4	Ngicngac homac yeni taong tackenecsoc, imohacnacngoc Yesuaru hama habu kuneng anggec yeng yoac mong heima yofi edeyunuec, 
LUK.8.5	“Gbome kpegi kpegingic mongngo gbome kpegiudeac uau kenec. Kemma gbome kpegiu gbome goango mama sinnu heiu ngic yeneng witiau tigec nga neng yeneng hama nedacgec. 
LUK.8.6	Nga goa harongannu heima nemonggema ereu bangec dokuya kpac anecac sokuema homeec. 
LUK.8.7	Amma gbomea goa haseng manau heiu haseng nga gbomea yerahafocngoc yadiec hasengngo imoc heihomeec. 
LUK.8.8	Nga gbome goango bangec gombungau heima kpea nemonggema fora 100 sasawa fingecdarec.” Ifi dema kunengngoc yofi kpacma edeyunuec, “Kedzahagoc yeng yoac yomoc negembeso.”
LUK.8.9	Anu medacfora yeneng yoac heiheiac hania, imocac kpesimigec 
LUK.8.10	yofi merengyemmeec, “Anutuac eucererenggac negen negeng sufu sufuya, imoc ngeneng negentegecgecdeac bic ngemmengemmea. Amma goa yeni kicngina fikecma mi henggecde nga kedzacnginango negengkecma naric mi negentegecgecde, imocac yoac heiheiausing yoac sasawa yemmeyemmea.”
LUK.8.11	“Yoac heiheiac hania imoc yofi, gbome imoc Anutuac yoac. 
LUK.8.12	Nga gbome sinnu heiec, imoc ngicngac goa yeni yoara negenggec. Nga mangana minginango hama yoac imoc ubanginaunac meickeu yeni negensinggebeso obohoma komoc mi kpegecde. 
LUK.8.13	Gbome harongannu heiec, imoc ngic goango Anutuac yoac negemma heresongogoc bic hoanggegecde nga yoacngo ubanginau godea mong mi meecac naso wegenanecsac taru faitobannaso hau yeni wagecde. 
LUK.8.14	Nga gbome hasennu heiec, imoc ngic goango Anutuac yoac negenggec, yeni kekecnginaac negengyohoc nga dzofinacac faitobang amma bangecac kekec hensongo angkecgec, imocngo yoac heihomeu fora mangana amma kpac angkecde.”
LUK.8.15	“Anu gbome bangec kerehagocfu heiec, imoc ngic goa yeneng Anutuac yoac negemma ubaherenginau faima sing dindingac nga gombunga mekecgecde. Mekecma seserigoc kecma fora meficgegecde.”
LUK.8.17	Imoc yofiac, wiac sasawa sufu sufuya fede, imoc didiu fingectegerude nga wiac seme semea fede, imoc kecma kperagiau fingectegerude. Imoc sufu sufu mi kengkefude. 
LUK.8.18	Ngic mong ye wiac goa femide, ye wiac monggoc migecde nga mong ye wiac mong mi femide, yearunac wiac fenende dema negende, imoc ifingoc wangecgec eng kefude. Imocac amma ngeni yoac negendae, imoc henghomema negemma kecbisia.”
LUK.8.19	Anu Yesuac nonggo munafora yeneng yearu kenggec ngicngac homacngo hedzickegecac amma naric mi henggec. 
LUK.8.20	Ifi anggec goa yeneng Yesuaru yofi degec enec, “Nonggo munafocga yeni hama genggecdeac ngadeau nandae.” 
LUK.8.21	Ifi degec Yesungo deec, “ngicngac Anutuac yoac negemma modackecdae, yeneng nonggo munafocna andae.”
LUK.8.22	Naso monnu Yesungo medacfora yenigoc gombau emma yofi edeyunuec, “Nenang dzohong noboc kenni.” Ifi deu kemmagec 
LUK.8.23	Yesungo gau feu kia firangtoango hama dzohongtoa kpeu dokungo gomba mewakebeso anu yeni kemebeso anggec. 
LUK.8.24	Amma medac yeneng Yesuaru kemma midima degec, “Kunennina, Kunennina, neni kemebesonga andimbe.” Ifi degec Yesungo yacma firang nga dokuac siritembong dekpetari ayecmeu firang kpac anu dzohongngo ning kpema feec. 
LUK.8.25	Feu medacfora yeneac deec, “Ngeni negen negensingngina kpac, ifi isoc ande.” Ifi deu medac yeni kengecyunuu kerectegec amma yenaocngoc denegeng amma degec, “Ye noc ngic? Yeng firang nga dzohong yoac edeyuruu yeac enac tofohodape.”
LUK.8.26	Yesu nga medacfora yeni dzohong ferecgema Gerasene bangecfu kenggec. Bangec imoc Gariraia dzohong noboc. 
LUK.8.27	Kensikema Yesungo gombaunac mama taong imocac ngic mong hadehadeforagoc meficgeec. Ngic imoc ye naso herea bic senggang kecma amau ngisitataha kpac kicsereu kecande. 
LUK.8.28	Ngic imocngo Yesu hemma seriangoc arohoma Yesuac hoannu makpema yofi kparec, “Yesu Anutu engenatoaac Medac, neac wiac imoc geac mi ande. Ni desambic anggenduae, ge kpendzennu mi fainubesena.”
LUK.8.29	Nga Yesungo asu seuhagoc yearunac kporaru erema kenudeac bic edeec, imocac ifi deec. Asu seuhagoc imocngo naso herea ammiu ngic yeneng mema sengngo hanimaria kpema garenggegec. Nga ye seng kperecgedacma asu seuhagocngo wangecma bangec kisiu kengkefec. 
LUK.8.30	Nga Yesungo kpesimiec, “Ge kpacga merac?” Kpesimiu deec, “Habutoa.” Hadehade homacngo yeac hereu kemema kecgecac amma yeng ifi deec. 
LUK.8.31	Nga hadehade yeneng Yesu desambic ammigec, “Ge hofeu suenununa mi kemeni.”
LUK.8.32	Nga bangec imohai berechabu kunengngo fagannu surukpema kecgec. Anu yeni kporacyunuu berecfu kemegecdeac desambic ammigec yeng ifi anggecdeac negengyemmeec. 
LUK.8.33	Negengyemmeu yeni ngicfunac erema berec habu yenearu kemegec berec yeneng fagannunac nedzima dzohonnu kemema doku nema homedacgec.
LUK.8.34	Homedacgec berecgareng yeneng faka fingerec, imoc hemma kengec worama siduc deyadigec taonnu nga bedzou kenec. 
LUK.8.35	Kenu ngicngac yeneng imoc negemma faka fingerec, imoc henggecdeac Yesuaru hagec. Hama ngic hadehadeagoc kefec, ye henggec. Yeng negentegecma wamba heima Yesuac haniu tarec. Ifi taru yeni hemma kengecyunuec. 
LUK.8.36	Nga ngic hadehadeforagoc kefecngo dafiu ngereedac, imoc ngic kicnginango faka fingeru henggec, yeneng siduc ayemmegec. 
LUK.8.37	Ayemmegec gerasenengic yeneac amabangec, imocac ngicngac sasawango kengec homac yunuecac amma Yesungo wayunuudeac edegec. Edegec Yesungo dzigenema kenudeac gombau enec. 
LUK.8.38	Enu ngic hadehade kporacmiec, yeng Yesugoc kenudeac derecgeu Yesungo ine suema yofi edeec, 
LUK.8.39	“Ge amagau dzigene kemma Anutungo fakatoa anggendac, imoc dekperagibesena.” Ifi deu ngic ye kemma Yesungo yearu fakatoa meec, imoc taong hafoangoc dekperagiyemmedarec.
LUK.8.40	Yesungo dzohong noboc kensikemanu ngicngac yeneng ye heitaigec. Yeni sasawango yeac tomai kecgec. 
LUK.8.41+LUK.8.42	Nga kpekpeturang amaac gareng mong kpara Yairo, yeng haec. Ye naroanga mocgusac, kifaya 12 ammanu homebesonga anecac amma ngic ye hama Yesuac haniau makpema ameau kenudeac desambic ammiec. Ammiu yeni kemmagec ngicngac habutoango noboc noboc hedzickegec.
LUK.8.43	Anu ngac mong ye sacherec amma kecmanu kifaya 12 anu ye dzofinaha sasawa dota hania hania yemmeu mongngo ye mengereudeac sing mi meficgeec. 
LUK.8.44	Ngac imoc ye habu yeneac botucfu Yesuac ngadeausing kemma ngakpiherehaac witic susia kpesereu sawa bic gbanggeec. 
LUK.8.45	Gbanggeu Yesungo kpesiec, “Merang kpeserenudac?” Ifi deu yeneng degec, “Imoc mi negendimbe.” nga Petorongo edeec, “Kebu, ngicngac homacngo orongguma hedzicgudae.” 
LUK.8.46	Ifi deu Yesungo yofi deec, “Mongngo kpeserenudac, kuc wanuma monggaru kenu negendua.” 
LUK.8.47	Ifi deu ngac ye yofi negenec, “Ye bic meficgedac.” Ifi negemma sufu sufu worabeso osima dzonoma fedeu hama Yesuac haniau makpeec. Amma ye Yesu kpeseredac nga dafiu ngerec ngeree bic yombong fingecmidac, ngicngac yeneac kicfu imoc dekperagidarec. 
LUK.8.48	Dedaru Yesungo yofi edeec, “Naroanna, ge ruaegoc kenna. Negen negensinggango mengeregudac.”
LUK.8.49	Amma ye yoac denammanungoc kpebung gareng, yeac amaunac yoac yofi haec, “Naroangga bic homedac, ge kpoukpou monggoc ebic mi mina.” 
LUK.8.50	Ifi degec Yesungo imoc negemma Yairo edeec, “Ge mi kengecguu eng negensinggena. Ye kekec monggoc meficgeude.” 
LUK.8.51	Yesungo ifi dema amau kensikema ngic mongngo amau mi enudeac kpetarima Petoro nga Yohane amma Yakobo nga naroanggac nonggomama, yenigocsac enudeac deec. 
LUK.8.52	Dema ngicngac hafoangoc yeni naroanggac kiacsonggong anggec yofi edeyunuec, “Ngeni kiac wagec, naroang ye mi homedac, ye gau fede.” 
LUK.8.53	ifi deu yeni dzomoremigec. Naroang ye bic homedac, ifi negenggec. 
LUK.8.54	Nga ye ine naroanggac mariau mema kpacma deec, “Naroang, ge yacna.” 
LUK.8.55	Ifi deu asuya monggoc kpoduu imohaingoc yacma taru Yesungo yaka migecdeac edeyunuec. 
LUK.8.56	Nga nonggomama yereng kerectegec anec Yesungo ine ngic mong mi edeyunuecdeac kpae heiyemerec.
LUK.9.1	Yesungo medacfora 12 kpacyunuu hadacgec hadehade nga yafing sasawa kporacyunugecdeac nga hafei hania hania mengeregecdeac uayoac nga kuc yemmeec. 
LUK.9.2	Yemmema Anutuac eucerereng dekperagigecdeac nga hafeigoc mengereyunugecdeac sueyunuma 
LUK.9.3	yofi edeyunuec, “Ngeni singgac mefic mong mi mekembisia, hie nga yaka amma yasu nga dzo mong mi mebisia nga ngakpi yohockang mi mekembisia. 
LUK.9.4	Nga ama monnu kensikegec, ngic yeneng ama heingemmegec ngeni ama imohai tacyac angkecgec wisickeu taong monnu kembisia. 
LUK.9.5	Nga taong mong imocac ngicngac yeneng mi hoangngunugecdeu ngeni taong imoc wama haninginaunac yube kpegec mau yeni imoc henggec faka imocngo manganangina edzacyunubeso.” 
LUK.9.6	Ifi deu yeni amea amea kemma siduc gombung dekperagikecma hafeinginagoc mengereyunugec.
LUK.9.8	Ifi degec goango yofi degec, “Eriango fingecma kecde.” nga goa yeneng degec, “Profete bicngoc yombong kecgec, yenearunac mongngo hadac.” 
LUK.9.9	Nga Herodengo deec, “Neng Yohane ubea bic kperecgeai nga yomoc ine merac ngicac siduc negengkecduae.” Dema Yesu henudeac kicfifi kefec.
LUK.9.10	Anu aposoro yeni dzigenema ua megec, imocac siduc Yesu ammidacgec. Ammigec yeng meyunuma meickema tembuha tacbesonga taong mong kpara Betsaida, imohaigeng kenggec. 
LUK.9.11	Kenggec habutoa yeneng imoc negemma ye modacgec. Modacgec, yeng hoangyunuma Anutuac eucerereng dekperagiyemmema ngerec ngereeac ayemmeec, yeni mengereyunuec.
LUK.9.12	Ama marai anu medacfora 12 yeneng Yesuaru hama degec, “Bangec yomoc ngiha kpacfu kecmina ama marai andeac habu sueyununa amabangec tackende, imohai kemma yaka meficge nema imohai febisia.” 
LUK.9.13	Ifi degec deec, “Ngeneng yaka yemmegec negec.” Ifi deu merenggec, “Neni ic sogong marimong nga kondungyang yohockangsac mekecdimbe. Neni yaka mong mi bummebing dede habu sasawa yeneacsoc naric mi ambac.” 
LUK.9.14	Ngic imoc yeneac kpetengina 5 tauseng, ifi isocngo kecgecac amma ifi degec Yesungo medacfora yofi edeyunuec, “Ngeni ngicngac edeyunugec, yeni 50 habusoc ifi kpedzucnema tackenggec.” 
LUK.9.15	Ifi deu medac yeneng ngicngac ifi anggecdeac edeyunugec sasawango matacgec. 
LUK.9.16	Matacgec Yesungo ic sogong marimong nga kondungyang yohockang, imoc mema kiwa kurumennu fiu enu kenehema mendzirec. Mendzicma ngicngac mederema yemmegecdeac medacfora yemmeu 
LUK.9.17	yeneng imoc mederema ngicngac yemmegec. Yemmegec ngicngac sasawango negebec amma yaka tosea neti anggec, imoc kpedzucnegec kemema sakac 12 wakeec.
LUK.9.18	Yesungo naso monnu yengenaocngoc numuudeac kecmanu medacfora yegoc kecgec yeni kpesiyemmeec, “Ngicngac yeni neac merac deandae?” 
LUK.9.19	Ifi deu degec, “Goango Yohane dokunadzic nga goango Eria amma goa yeneng ine profete mong esea, yeng gborima kecde deandae.” 
LUK.9.20	Ifi degec deec, “Nga ngeni ngenaoc ine neac merac deandae?” Ifi deu Petorongo deec, “Ge Anutuac Messia.” 
LUK.9.21	Ifi deu, yeni yoac imoc ngic mong mi edeyunugecdeac deracyunuec.
LUK.9.24	Ngic mong ye yengena kekeha segereudeac negemma uaya mekecde, ye kekeha sufumiude. Nga mong ye neac amma kekeha waude, ye ine kekeha fingecmiude. 
LUK.9.25	Imoc yofiac, ngic mong ye bangecac wiac sasawa meficgema mekecde, ye ine kekeha sufumidarude nga yengena memanganeemeu kekeha imoc fora kpac anude. 
LUK.9.26	Nga ngic mongngo neac negenu gameagoc ande amma neac yoacnaac negenu gameagoc anude, yeac siduc yofi, Ngicac Medac ye Mamaac nga angeroforaac amma yengena kibikperagitoagoc haude, naso imohai yeng ngic imoc yeac ifingoc negenu gameagoc ambesande. 
LUK.9.27	Nga ngic yomoc nandae, ngenearunac goa yeni mi homemagec Anutuac eucerereng hau hembesandae, imoc forangoc edengunuduae.”
LUK.9.28	Anu yoac imoc deec, imocac sonda mocgu isoc wisickemanu Yesungo Petoro nga Yakobo amma Yohane meyunuu numugecdeac tikiu enggec. 
LUK.9.29	Emma numumanu kicmesuya heimerenu siriha mong anu wambaya kperagima kongac koporarac yombong anec. 
LUK.9.30	Ifi ammanu imohaingoc ngic yohockang, Mose nga Eria yereng fingecma yegoc denegeng anoc. 
LUK.9.31	Yeri kibikperagitoangiragocngo fingecma Yesungo Yerusalennu kemma kekeha mesima wayunuma enudeac denegeng anggec.
LUK.9.33	Nga ngic yohockang yeri Yesu wama kemmaec Petorongo Yesu edeec, “Kunenna, yei kecni songea andeac bedzo bedzo harebec meni, geac mong, Moseac mong nga Eriaac mong.” Ye wiac imoc mi negentegecma eng ifi deec.
LUK.9.34	Yoac denammanu hoeng mongngo fingecma mama semeyunuu kengec amma hoeng manau kemmagec 
LUK.9.35	hoeng manaunac ubaudumeng mong yofi kpacma deec, “Yomoc neac Meisingmedacna, ngeni yeac yoac negembisia.” 
LUK.9.36	Ubaudumeng imoc kpac anu yeni kic fima Yesu tembuha nanu henggec. Hemma medac yeni yoacngina waickema nanggec. Nga naso imohai wiac henggec, imocac ngic mong mi edegec.
LUK.9.37	Wereckengau Yesungo medacfora harebec yenigoc tikiunac kememagec ngicngac habu kunengngo meficgegec. 
LUK.9.38	Anu habu yeneac botucfunac ngic mongngo Yesuac kpacma derecgema deec, “Kpoukpou, ge hama medacna henna, ye medacna mocgusac. 
LUK.9.39	Hadehade mongngo medac mendanggeu ye arohou asu manganango mema kpekpefac ammima sebia mekuc kpekutung meu enaraunac sofororoc ereande. Asu imocngo medac mi wama naso homac memanganeyombonggeande. 
LUK.9.40	Nga medacfocga yeneng kporacmigecdeac edeyunuba yeni kporacbibiema wadau.” 
LUK.9.41	Ifi deu Yesungo yofi deec, “Ngicngacareng yomoc ngeni negen negensingngina kpac amma fakangina sicsauha. Naso herea ngenigoc monggoc tacbadeac modzona tide. Ge medacga nearu mehana.” 
LUK.9.42	Ifi deu medac ye wegenac kemmanu asu seuhagocngo medac kpefaheu bangecfu makpeu yeac sebia mekuc kpekutung meu Yesungo asu seuhagoc yoac seria ammima medac mengerema mama monggoc miec.
LUK.9.43	Miu ngicngac yeneng Anutuac kuctoa imoc hemma kerectegec amma negenggec wiac engena anec. Amma yeni Yesuac ua sasawa hemma kerectegec anggec. Ifi ammagec yeng medacfora yofi edeyunuec, 
LUK.9.44	“Ngeni kedzac kpema yoac yomoc negenggec. Naso mi hereemanu yeni Ngicac Medac kererema ngicngac yeneac mariu faigec kpegecde.” 
LUK.9.45	Ifi deu medac yeni yoac imoc mi negentegecgecdeac Anutungo uba negen negengngina hedzickeec. Hedzickeu yeni Yesuac yoac obohoma imocac hania kpesimigecdeac kengecyunuec.
LUK.9.47	Ifi anggec Yesungo negen negeng ubanginau feec, imoc bic negemma medacbisic mong mema yegoc faiu nanu 
LUK.9.48	yofi edeyunuec, “Ngic mong ye kpacna negemma medac yomoc hoanggeude, yeng ni ifingoc hoannude. Nga ni hoannude, yeng Kebu suenuec, ye ifingoc hoanggeude. Imoc yofiac, ngeneac botucfunac ngic mong mamea kecande, yeng engena ande.” Ifi deu 
LUK.9.49	Yohanengo deec, “Kebu, ngic mongngo geac kpacfu hadehade nga yafing kporacyemmeu neni imoc hemma nenanggoc mi kecdeac amma kpetarimiding.” 
LUK.9.50	Ifi deu yofi deec, “Ngic mong ye uanginaac ngaba mi ande, yeng ogongina ande. Imocac ngeni ye mi kpetarimibisia.”
LUK.9.51	Yesungo kurumennu enudeac nasoya wegene hau negen negenga Yerusalennu sueu kenec. 
LUK.9.52	Kenu ngic goa sueyunuu yeni waraima nenesemeng nga amagerec mengeregecdeac Samariaac guruama monnu kensikegec. 
LUK.9.53	Kensikegec Yesungo Yerusalennu kenude, ngicngac yeneng imoc negenggecac Yesu ama mong mi heimigec. 
LUK.9.54	Ifi anggec medachora Yakobo nga Yohane yereng imoc hemma yofi deoc, “Kebu, neni kurumennunac gerec deni mama ngic yomoc yonohodaru, imoc naric ambing me?” 
LUK.9.55	Deec Yesungo dzigenema yoac ifia negembesonga kpae heiyemeru 
LUK.9.56	medacforagoc guruama monnu kenggec.
LUK.9.57	Sinnu kemma ngic mongngo Yesu edeec, “Ge ihai me ihai kennadesoc modacguma gegoc kembadeac negenduae.” 
LUK.9.58	Ifi deu yeng yofi meremmiec, “Katekasi yeni bangec manau fefenginagoc nga sawa neng yeni faecnginagoc amma Ngicac Medacngo ine kparicganga kpac.”
LUK.9.59	Ye ngic mong yofi edeec, “Ge hama ni modacnuna.” Ifi deu yeng deec, “Kebu, negennemmana kemma manna tonggomaguc habade.” 
LUK.9.60	Ifi deu meremmiec, “Homec yeni yenaocngoc tonggoemegec nga geng ine wayunuma kemma Anutuac eucerereng dekperagima kecbesena.” 
LUK.9.61	Nga ngic mongngo deec, “Kebu, ni modacgubadeac negenduae nga kemma arengfocna edeyunumaguc ine habade, imoc naric me?” 
LUK.9.62	Ifi deu Yesungo yofi edeec, “Ngic mong ye negen negenga bic suemaguc dzigenekpe ande, ngic ifiango Anutuac eucererenggacsoc mi ande.”
LUK.10.2	“Semeng fora homacngoc kpauedac fede nga uangic ine efeanecsac kecdae. Imocac ngeni semeng mingina numumigec yeng uangic sueyunuu yeneng kemma foraya mekpedzuc ambisia.
LUK.10.4	Ngeni dzobirang me hie nga hanitabe mi mema kembisia. Amma sinnu ngic mong meficgema yoac mi mebisia. 
LUK.10.5	Amma ngeni ama imohai me imohai enggecde imohai emma yofi debisia, ‘Ruae ngenearu febeso.’ 
LUK.10.6	Ifi degec ruaengic mong imohai kecdeu ngeneac ruaengo ye hoanggeude nga mi kecdeu ruae imoc monggoc ngenanu dzigeneude. 
LUK.10.7	Ngicngac ama ngemmegec ngeni imohaingoc tacbisia. Nga yeni yaka nga doku ngemmegec ngeni imocnoc nebisia. Ngeni amayuguc mi kembisia. Uango uangic uabungngina meficgeyemmebeso, imocngo ngereeude.
LUK.10.9	Ngeni taong imohai ngicngac hafeinginagoc mengereyunuma yofi edeyunubisia, ‘Anutuac eucererengngo ngenearu bic mewegenengunuma hama fede.’ 
LUK.10.10	Nga ngeni taong monnu enggec ama mi heingemmegecdeu ngeni ine amasingnginau kemma yofi edeyunubisia, 
LUK.10.11	‘Taongnginaac yubengo hanininau mendanggedac, neni imoc ifingoc kpeni mama imocngo manganangina edzacngunubeso. Nga ngeni ine yofi negembisia. Anutuac eucererengngo yei bic mewegenengunuma hama fede.’ 
LUK.10.12	Amma nasoya hau taong imocac turunga ebiria yombong haude, imoc Sodong amabangec ferahema fingerude, imoc edengunuduae.
LUK.10.13	Korasing nga Besaida ngicngac, ngeni sowecnginagoc. Ngenearu kucfaka homac bic fingerec. Amma kucfaka ifia Tiro nga Sidong taonnu fingecbacfu yeni kopocsicnginaac ubahodunggac wamba bic heima hama nadzicma tacma ubamereng ambau. 
LUK.10.14	Nga ising ising nasotoau Anutungo Tiro nga Sidong areng, yeneac ubamangang negemma turunga efeanec yemmema ngeni ine turunga ebiriangoc ngemmebesande. 
LUK.10.15	Amma Kafanaung taong, yeni kurumennu miacgugec ennadeac ifi negengannec, imoc kpac yombong. Yeni homecac amau megu keme kemeac siric annec. 
LUK.10.16	Ngic mong ye kedzaha ngenearu faide, yeng kedzaha nearu faide. Nga ngeni ngadengunuude, yeng ni ngadenuude nga Kebu suenuec, ye ifingoc ngadeheude.”
LUK.10.17	Anu ngic 72 yeni sogac sogaigoc dzigenema degec, “Kebu, neni kpacga kpacni hadehade nga yafing yeneng yoacnina tofohoma woragecde.” 
LUK.10.18	Ifi degec Yesungo yofi merengyemmeec, “Ni Satang hemba yeng piratac isoc heima kurumennunac maec. 
LUK.10.19	Negenggec, ni uayoac nga kuc bic ngemmeai. Ngemmeba ngeni boudzoc nga weme weme witinginau naric tigecde amma ngabanina nga yeac arengfora sasawa yeneng ngeneac bageu kecgecde. Nga wiac mongngo ngeni naric mi memanganengunuude, kpac. 
LUK.10.20	Nga hadehade nga yafingngo enacngina tofohoma woraandae, ngeni imocac homac mi sogaibisia. Nga kpacarengngina kurumennu oho ohoya fede, ngeni imocac homac yombong sogaibisia.”
LUK.10.21	Naso imohaingoc Tiri Asungo Yesu ammiu sogac sogai songongo mewakemiu yoac yofi deec, “Manggac, kurumeng nga bangec mingina, geng wiacga sasawa yomoc mesufuyemmenecac ngicareng negen negentegecnginagoc nga fitira kecdae, yeni imoc mi hennegeng andae. Amma nambaracbisic bisic, yeni wiac yomoc mekperagiyemmenec, imocac dengereguduae. Manggac, ge imoc hemma ubaga ngereede, imoc fora.
LUK.10.23	Anu Yesungo medacfora yenearu dzigenema yeneacsac yofi dema edeyunuec, “Faka yomoc fingeru kicnginango hengkecdae, ngeni kenecnginagoc. 
LUK.10.24	Ni edengunuba negenggec, warac profete nga ngictau homac yeneng ngeni wiac hengandae, imoc hembeso negemma sifu mi henggec. Nga ngeni wiac yomoc kedzacnginango negengandae, yeneng imoc ifingoc negembeso ayemmeu mong mi negenggec.”
LUK.10.26	Ifi deu Yesungo yofi meremmiec, “Dedeseriyoacfu yoac oho ohoya fede, ge kibi imohai dafi osonegeng angannec?” 
LUK.10.27	Ifi deu ngicngo meremmiec,
LUK.10.27	“Ge ubaherega nga ubaongaga nga kucga amma negen negengga hafoangoc Kebu Anutuga heresongogoc hoanggebesena.” 
LUK.10.27	Amma,
LUK.10.27	“Ge geangga anggengande, siriha imocngoc gegoc wegenac kecdae, yeni heresongogoc hoangyunubesena.” 
LUK.10.29	Nga ngic ye Yesungo yeac ngic dindingac debeso, ifi negemma kpesimiec, “Nga ngicngac neac wegenac kecdae, imoc merac yombong?” 
LUK.10.30	Kpesimiu Yesungo meremmiec,
LUK.10.30	“Ngic mongngo Yerusalennac Yeriko taonnu kemeudeac kemma godzungic yeneac mariu heiec. Heiu yeneng wambaya hesima kpegec homebeso anu ukugec feu woragec. 
LUK.10.31	Femanu womonggareng mongngo imohacsing kemema ngic feec, ye hemma kpegegenggema nobocsing kenec. 
LUK.10.32	Kenu womonggareng yeneac memefic ngic mongngo ifingoc imohai kemeec. Kemema ngic imoc henu feu ye ifingoc kpegegenggema nobocsing kenec.
LUK.10.33	Anu samariangic mongngo sing imocngoc modacma kemema ngic feec, ye hemma yeac ubea manganeec. 
LUK.10.34	Manganeu yearu kemma kerec doku nga waing dokuya kubehau kpakema kubeha biranggemiec. Biranggema yengena donggi witiau faima kiangamau mekemma henggareng ammiec. 
LUK.10.35	Amma wereckengau silwadzo yohockang kiangamaac gareng mima yofi edeec, ‘Ge ngic yomoc henggareng ammima kecbesena. Ni monggoc dzigeneba dzo imocngo mi heiude isoc, imohaingoc imocac turunga gembade.’ ” 
LUK.10.36	Ifi dema Yesungo dedeseriyoac negen negengngic yofi kpesimiec, “Ge dafi negennec? Ngic ye godzungic yeneac mariu manganeec. Nga ngic harebec yenearunac ngic merang yeac ogo amma wegenac kefec?”
LUK.10.37	Ifi kpesimiu yeng meremmiec, “Yeac ubamangang negemma meficgeec, yeng.” Ifi deu Yesungo yofi edeec, “Ge geanggaoc kemma ye anec, ifi isoc angkecbesena.”
LUK.10.38	Yesu nga medacfora yeni kengkecma guruama monnu kensikegec. Kensikema ngac mong kpara Mata, yeng Yesu ameau enudeac heitaiec. 
LUK.10.39	Heitaiu Mataac munea kpara Maria, yeng Kebuac haniu matacma yoara negenec. 
LUK.10.40	Negemmanu Matango ine dzandzung namma yenigoc mi tacma ha namma Yesu edeec, “Kebu, ge neac negengyohoc mi annec. Ni tembucna ngenenggareng ua mebadeac munana wanudac, ye edena meficnuu.” 
LUK.10.41	Ifi deu Kebungo yofi meremmiec, “Mata Mata, ge wiac homacac negengyohoc amma ebic mekecnec. 
LUK.10.42	Amma wiac mocgusac imoc megec ngereeude. Maria ye wiac gombunga isinggema mekecde, imoc mongngo yearunac naric mi meickeude.”
LUK.11.1	Yesungo naso monnu kemma botuha monnu numuu wisickeu medacfora yenearunac mongngo deec, “Kebu, Yohane ye medacfora numugecdeac sing kpouyemmeec, ge ifingoc ifia goa kpounemmena.” 
LUK.11.2	Ifi deu Yesungo yofi deec, “Ngeni yofi dema numubisia, ‘Manggac, geac kpac kpetiac febeso. Anu eucererengga imocngo hanemmebeso. 
LUK.11.3	Ge wenacsoc yaka socnina nemmebesena. 
LUK.11.4	Kopocsicnina wanemmena. Neni ifingoc ngic yeneac kopocsicnginaac turung kpoukpouac wayemmekecdimbe. Faitobannu mi fainunubesena.’ ”
LUK.11.5	Ifi dema yofi edeyunuec, “Ngenearunac mongngo tofocnac dzongiau ogea monggac amau kemma debac, ‘Ogona, ge ic sogong harebec meficnuna turunga ngade gembade. 
LUK.11.6	Ogona mongngo sing hereaunac hama tofocnac amanau hau yakana kpac anu noc gumebadeac obohoduae.’ 
LUK.11.7	Ifi deu ogea ama manau tacma debac, ‘Ge ebic mi nenna. Nagunina bic meserima nambaracfocnagoc gaufedimbeac naric mi yacma megembade.’ 
LUK.11.8	Ni edengunuba, ye ogeaac amma ic sogong mi mibac dede yeng ngombonggema engngoc kpesimibac, imocac amma ye sifu yacma ic sogong miude.
LUK.11.9+LUK.11.10	Ngic mong ye numukecde, yeng wiac imoc meude nga hofockecdengo wiac imoc meficgeude amma naguu heiande, yeac nagu witimigecde. Imocac ngeni numugec turunga ifi ngemmeude nga ngeni hofocma foraya meficgegecde amma naguu heigec nagu witingemmegecde. 
LUK.11.11	Ngeneac botucfu manggac monggac medahango kondungyanggac kpesimiu yeng boidzoc mangana naric mi miude. 
LUK.11.12	Nga ye kokorec gbomeaac kpesimiu weme weme naric mi miude. 
LUK.11.13	Ngic ngeni mangana angandaengo sifu nambaracfocngina ubangerecac wiac gombunga yemmegecdeac negentegecdae. Imocac yofi negenggec, kurumeng Mangnginango fakangina gombunga imoc homac feraheu ngicngac Tiri Asuya yemmeudeac kpesimidae, yeni Tiri Asuya naric yemmeude.”
LUK.11.14	Naso monnu Yesungo hadehade mong yoara kpac, imoc ngicfunac kporarec. Kporaru hadehadengo ngicfunac erema kenu ngic yoara kpac kefec, yeng yoac deu ngicngac yeneng kerectegec anggec. 
LUK.11.15	Nga ngicngac goa yeni ine yofi degec, “Ye hadehade nga yafing yeneac ngictaungina Bedzeburu yeac kucfu ngicngac yenearunac kporacande.” 
LUK.11.16	Anu goa yeneng ine Yesu kuha isinggegecdeac negemma kurumennunac faka kuhagoc mong meudeac edegec.
LUK.11.17	Edegec Yesungo negen negengngina bic negemma yofi edeyunuec, “Bangec monggac ngic yeneng ngaba angemema tohogecdeu bangec imoc kisi fingeru ama mongngo ama monggac witiau makpema kpac anude. 
LUK.11.18	Nga Satangngo tohoma yengenaocngoc kporacemeudeu ye nga arengfora naric mi serima nanggecde, kpac. Nga ngeni neac ine deandae, ‘Ye Bedzeburungo ammiu yeac kucfu hadehade nga yafing kporacyunuande, imoc obohode.’ 
LUK.11.19	Neng Bedzeburuac kucfu hadehade nga yafing kporacyunubai dede ngeneac medacfocngina yeni ifingoc yeac kucfu hadehade nga yafing kporacyunubau. Ifi anu ngeneac medacfocnginango yoacngina isinggema desigecde. 
LUK.11.20	Nga Anutungo gbonga faiu ni imocngo hadehade nga yafing kporacyunuduaeu Anutuac eucererengngo ngenearu bic hadac kecde, ngeni imoc negenggec.” 
LUK.11.21	“Ngic kuhagoc mongngo dzikacac iwaiya mema ameaac gareng kecmanu finaha gombunga feude. 
LUK.11.22	Nga ngic mong kuha monggoc, yeng yearu hama yegoc ewema firang anudeu yeng ngic yeac dzikacac iwaia wangecmidarude. Wangeru ama minginango dzikac wiac, imocac kucfu seria kefec, imoc kpac anu ngic kuha monggocngo yeac finaha hamangec mema hendzicma ngicngac goa yemmeude. 
LUK.11.23	Ifi anu mong ye neac ogona mi ande, ye ubeango wanude. Nga mong ye nigoc mekpedzuc ua mi meude, yeng neac wiac sinsararang kpeudeac ua meude.”
LUK.11.24	“Asu seuhagoc yeng ngicfunac erema bangec dokuya kpac, ihai kemma tacnegenudeac tatac hofocma yerecgema kecande. Kecma tatac mong mi meficgeudeu yengenaocngoc yofi deude, ‘Amana warac tacma wayai, imohai monggoc dzigenema kembadeac negenduae.’ 
LUK.11.25	Ifi dema kemma ama imoc wangge memengere angana henude. 
LUK.11.26	Hemma monggoc kemma arengfora 7 wangecyunuu hagecde. Arengfora imoc yeneng ye ferahema mangana yombong andae, yeni meyunuma kemma ama imohai emma tacgecde. Tacgec ngic ye warac mangana kefec, imoc ferahema imocac mangana yombong kefude.”
LUK.11.28	Kparu Yesungo imoc wama yofi deec, “Ngicngac Anutuac yoac negemma hoanggeandae, yeni kenecnginagoc.”
LUK.11.30	Niniwe taonggac ngicngac yeneng negensinggegecdeac Kebungo Yonaaru faka kuhagoc meec. Nga siriha imocngoc Ngicac Medac yengenaoc ngicngac yomocngo negensinggegecdeac fakaya kuhagoc meude.
LUK.11.32	Niniwe taonggac ngic yeni Yonaac dedekperagiyoac negemma ubamereng anggecac amma yeneng ising ising nasou ngicngac yomoc yenigoc yacma nammagec yeneac fakangina isinggema yeneac mangana deyemmegecde. Negenggec, yomocngo
LUK.11.34	Kicga imoc sebigaac kifa amma kicga gombunga fema sebiga sasawa mekperagidarude. Nga ge kickerec me kicmangang mekecma kicgango manganeudeu ine sebiga sasawa kundung kpeude. 
LUK.11.35	Imocac amma ge kperagia fegende, imoc kundung kpebacac amma garengemema kecbesena. 
LUK.11.36	Ge sebiga sasawango kundunga kpac kperagigoc feudeu sebiga kperagiango sokoma feude. Imoc kifa mong kperagitoayagoc mekperagiguande, ifi isoc.”
LUK.11.37	Anu Yesungo yoac demanungoc farisaio mongngo yegoc yaka neudeac heitaiu yeac amau emma taroc. 
LUK.11.38	Matacma maria mi dzuacma yaka eng neudeac anu farisaiongo imoc hemma kpidohou 
LUK.11.39	Kebungo ine yofi edeec, “Farisaio ngeni teratasengina ngadeasac dzuacandae nga ngeni ubaherengina manau ine kickerec amma wiac manganango wake wakea fede. 
LUK.11.40	Ngeni negen negengtegecngina kpac. Kebungo ngadeau wiac meec, yeng manaac ifingoc meec. 
LUK.11.41	Ngeni imocac amma ngicngac makpekpea wiac heregoc yemmebisia. Ifi anggec wiacngina sasawa dzuac dzuara anude.
LUK.11.42	Farisaio, ngeni romboc nga gime amma mondzangngina sasawa imocac kpete mema 10 imohacnac mocgu hendzicma Anutu miandae. Nga faka dindingac nga heregoc Anutuac songo negembesonga, imoc ine ihoc bahoc amma waandae, imocac ngeni sowecnginagoc. Ngeni faka gombunga imoc modacbisia amma tosea mi wabisia.
LUK.11.43	Farisaio, ngeni kpekpeturang amau tatac warac warac imohai tacgecdeac angemmeande nga ngicngac yeneng kpedzaroc sobennu eweheihei faka angemmegecdeac songo negengandae, imocac ngeni sowecnginagoc. 
LUK.11.44	Kicsere esea mong wiaha kpac ngic yeneng mi negemma eng witiau kengha andae, ngeni kicsere ifia isoc kecdae, imocac ngeni sowecnginagoc.”
LUK.11.45	Ifi deu dedeseriyoacac negen negengngic yenearunac mongngo edeec, “Kpoukpou, ge ifi dema neni ifingoc denggbarinnununec.” 
LUK.11.46	Ifi deu Yesungo yofi merenec, “Dedeseriyoacac negen negengngic, ngeni ifingoc sowecnginagoc. Ngeni ngic yeneac ngadenginau finac ngicngo memeacsoc kpac, imoc faiandae nga ngenang ine ngicngac ebicngina efea anude, imoc meficyunugecdeac gbongngina mong mi sinegecde.
LUK.11.47	Bangecfocnginango profete esea yunuhomegec homegecmoc yeneac kicsereu simengngina miacandae, imocac ngeni sowecnginagoc. 
LUK.11.48	Yeneng profete yunuhomegec nga ngeneng kicserengina simenggoc miackeandae, ngeni ifi amma yofi dekperagidae, ‘Neni fakaninau uba mocgu kecdimbe.’ 
LUK.11.49	Ngeneac amma Anutuac negen negentegecngo bicngoc yofi deec, ‘Ni profete nga aposoro yenearu sueyunuba yeneng goa yunuhomegecde nga goa yunukporac ayemmegecde.’ 
LUK.11.50	Imocac amma bangec hanac hanaheaunacngoc erekecma profete yunuhomegec sacngina maec, imocac turunga yagucac ngicngac kecdae, ngenearunacngo kpoudacgecde. 
LUK.11.51	Turung imoc Abeac sacfunac hanahema erekecma Dzekariaac sacfu erede. Yeni Dzekaria arata nga kpetiac ama botucngirau kpehomegec. Oc, ngicngacareng yomoc ngeneng turunga imoc kpoudacbisia, imoc edengunuduae.
LUK.11.52	Dedeseriyoacac negen negengngic, ngeni Anutu negemmigecdeac ki, imoc ngicngac yenearunac meickegec. Amma ngenang imohai mi emma ngicngac yeneng embesonga ammagec ine kpae bic faiandae, imocac ngeni sowecnginagoc.”
LUK.11.53	Anu Yesungo wama ngadeau kemeu mitiac negen negengngic nga farisaio, yeneng yeac negemmangang amma kpesi kpesi hania hania kpesimigec. 
LUK.11.54	Yeni, “Yoac goa segeu meni.” dema yeac gareng mema kecgec.
LUK.12.1	Ngicngac homac yombong, teng tauseng nga noc ifiacsoc yeni kpedzucnema nanggecac yenaocngoc timbimbingemegec. Nga Yesungo medacfora, yeneac negemma yofi deec, “Ngeni farisaio yeneac ikoc fakangina imocac henghomema kecbisia, imoc yis isoc ic sogonnu sokoude. 
LUK.12.2	Wiac mong sangoyagoc fede, imoc kecma nonongkac fingectegerude nga sufu sufuya fede, imoc negendacgecde. 
LUK.12.3	Imocac ngeni kundunnu yoac sasawa deandae, imoc kperagiau negenggecde nga ama mana kapiau kedzacnginau sangic sangic deandae, yeni imoc ama witiau namma dekperagigecde.
LUK.12.4	Nga tosofocna, ngic goa yeni sebingina kpehomegecdeac kuc mekecma monggoc memanganengunugecdeac kuc hofocandae, ngeni yeneac mi kengecngunubeso, imoc edengunuduae. 
LUK.12.5	Ngeni ine Kebu monggacsac damungunubeso. Yeng ngunuhomema gerechofeu ukungunuu kemegecdeac uayoac nga kuc mekecde. O, yofi deduae, ngeni yeac ine damungunubeso. 
LUK.12.6	Ngicngac yeni nengbisic 5 faigec hocdzo yohockang sacsacngo bummeandae nga Anutungo neng imoc yenearunac mong naric mi nigeckpeude. 
LUK.12.7	Amma ngeneac orucdzongina kpete, imoc ifingoc oso osodara. Nga ngeneng sawaac nengarengtoa yeni feracyunudae, imocac ngeni mi kengecngunubeso.
LUK.12.8	Ngic mong ye ngic yeneac kicfu Ngicac Medac yeac deande, ‘Ni yeac areng anduae.’ ifi deu Ngicac Medacngo yeac ifingoc Anutuac angerofora yeneac kicfu yofi deude, ‘Ye neac ngic.’ 
LUK.12.9	Nga ngic mong ye ngic yeneac kicfu ine ni busicnuude, neng ye ifingoc Anutuac angerofora yeneac kicfu busic kpebade. 
LUK.12.10	Ngic mong ye Ngicac Medac emmiude, yeac kopocsic wamigecde nga mongngo Tiri Asu denggbaringgema emmiude, imocac kopocsic wawaya ine mi fede. 
LUK.12.11	Ngic yeneng mengunuma kpekpeturang amau nga yoacgarenggac enara nga ngickuneng, yeneac kicfu faingunugecde, ngeni naso imohai negengyohoc amma yofi mi debisia, ‘Neni turunga dafi merennide nga noc yoac denide?’ 
LUK.12.12	Naso imohaingoc Tiri Asungo yoac enacnginau faiu ngeni imoc debisia.”
LUK.12.13	Anu ngicngac habu yeneac botucfunac ngic mongngo Yesuac deec, “Kpoukpou, dacna ye mannaac maridzoming tembuha mekecde, imocac geng dena noboha ni mederema nenu.” 
LUK.12.14	Ifi deu Yesungo yofi meremmiec, “Ngic, ngereac iwai mederema gareng ambadeac mongngo mi fainuec.” 
LUK.12.15	Ifi dema torokpema yeneac yofi deec, “Ngeni dzofinactoaac kichodung ambauac garengngina mebisia. Ngic monggac dzofinactoa, imocngo yengena kekehaac siriha mi heficgeude.”
LUK.12.16	Ifi dema yoac mong heima yofi edeyunuec, “Ngic dzofinactoagoc mongngo uayau semeng fora homac anu 
LUK.12.17	semenga dahai faiudeac negengemema 
LUK.12.18	yofi ambade negenec, ‘Ni semengama dafiguc mekecduae, yeni hembarackema monggoc meyadiyunuma mema semeng nga wiacna gombunga sasawa kpedzucnema ihai kpeturanggebade. 
LUK.12.19	Kpeturanggeba wisickeu neanna ubaonganaac yofi debade, ni kifa homacacsoc wiac gombunga bic kpedzucnedua, imocngo kekecna meefaiu menec amma sogac sogaigoc kecbade.’ 
LUK.12.20	Ifi deu Anutungo yeac yofi deec, ‘Kapangic, tofocnac yomohaingoc kekecga wangecgugecde. Nga wiacga mekpedzuc amma wanade, imoc goa yeneng megecde.’ ”
LUK.12.22	Imocac amma Yesungo medacfora yofi edeyunuec, “Neni noc yaka nenide nga sebininau noc wamba heima kecni. Ngeni imocac kekecnginaac defagung mi ambisia. 
LUK.12.23	Kekecngo yaka ferahaude nga sebingo ngakpikporuc ferahaude. 
LUK.12.24	Ngeni wondong yenenggec. Yeni heikpenec nga netohong mong mi negenggec Anutungo sifu eng semeng yemmekecde. Nga Anutuac kicfu ngeneng neng yeneac engena andae. 
LUK.12.25	Ngenearunac mongngo dewaidzoc amma kefu imocngo kekecnasoya kapianec monggoc naric mi mehereeude. 
LUK.12.26	Ngeni wiac kapia ifiaac obohoma tosea goaac ifingoc negengyohoc mi ambisia.
LUK.12.27	Dzaring eng tohoandae, ngeni yenembisia. Yeni witic mi yumuandae amma uatoa mi mema sifu yadiandae. Ngictau Salomongo warac wamba kibia gombunga gombunga heikefu kibikperagitoayango ine dzaring yeneac kibi kereng kereng mi ferahaec. 
LUK.12.28	Nga dzaring amasobennu eng tohoandae, yeni yagucac fingecdae nga ngic yeni wereckenu herecgema gerecfu ukuyunugecde. Nga Anutungo dzaringtehec ifia wamba heiyemmeudeu yeng ifingoc ngicngac negen negensingngina kapia mekecdae, ngeni ngakpikporucngina torokpeu torokpe imoc monggoc ngemmeude.
LUK.12.29	Imocac ngeni noc yaka nga doku dahacnac fima negecdeac negengyohoc nga demadzac imoc wabisia. 
LUK.12.30	Nga bangeha bangeha ngicngac yeneng imoc megecdeac negen negengngina imohai faigec fekecde. Nga ngeni wiac imocac obohoandae, Mangnginango imoc bic negende. 
LUK.12.31	Ngeni yeac eucerereng meficgegecdeac ua mebisia nga wiac imocnoc ifingoc torokpeu torokpe megecde.”
LUK.12.32	“Habubisic, ngeni mi ebiribisia. Mangngina ye eucererenga ngemmeudeac negenu ngereede. 
LUK.12.33	Ngeni finacngina suegec ngicngac yeneng imoc bummedacgec ngeni dzo imoc mema ngicngac makpekpea kecdae, yeni ubangerecac wiac imoc yemmebisia. Ngeni dzobirang mi barackeudeac meficgebisia. Nga ngeni dzofinac kuha mi maude, imoc kurumennu kpedzucnebisia. Ihai hamangecngic yeni mi hagecde nga dzaukpadzadzangngo wiac mi memanganeude. 
LUK.12.34	Imoc yofiac, ngeni dzofinacngina nofu faigec fede, imohaingoc ubasongongina ifingoc feude.”
LUK.12.36	Ngic kuneng ye memeturang amaunac hama naguu heiu ua ngihango yeac tomai kecma nagu bic witimiude, ngeni ifi isoc tomai kecbisia. 
LUK.12.37	Nga mingingnginango hama uamedacfora yeni gaugbori kecgec meficyunuude, yeni kenecnginagoc. Foracngoc, ye yengenaoc yeneac kingang kpeudeac kporuha mewegenema ‘Ngeni tacmagec.’ deu tacgec yaka meha yemmeu negecde, imoc edengunuduae. 
LUK.12.38	Ye tofocnac dzongiau me ama werec wereckenggac gaugbori kecmagec hama yenenudeu uamedac imoc yeni kenecnginagoc. 
LUK.12.39	Hamangecngic ye ama hetackema engande. Nga ama mingina mong ye hamangecngic noc nasou haude negendeu ye hamangecngic kpae heimiude. 
LUK.12.40	Nga ngeni Ngicac Medacac aua mi negemmagec ye haude, imocac amma ngeni ifingoc efaima kecbisia.”
LUK.12.41	Anu Petorongo deec, “Kebu, ge yoac heima dedammoc, imoc neneac me ngicngac sasawa yeneac denec?” 
LUK.12.42	Ifi deu Kebungo yofi merenec, “Amagareng gombunga mong negen negentegehagoc minginaac yoac dede modacande, minginango amagareng ifia uayoac miu ye uamedacfora yeneac enarangina amma yaka nasou hendzicma deecfu negecdeac yemmekefude. 
LUK.12.43	Yemmekefu minginango dzigene hama henu uamedacngo ua imoc medarudeu uamedac ye kenehagoc. 
LUK.12.44	Foracngoc, minginango wiara sasawa garenggeudeac demiude, imoc fora yombong. 
LUK.12.45	Anu wanacngic mong ye yengenaocngoc ine yofi negensiudeu, ‘Minginnango bic mi haude.’ Ifi dema uangicngac goa yunuma minginaac wiac nedacma doku seria nema ubea sufuude. 
LUK.12.46	Ifi anudeu wanacngic ye tomai mi kecma minginaac uamemenaso nga auaya mi negemmanu minginango haude. Hama uamedac imoc herecge meickeu kemema negen negensingngina kpac, yenigoc kefude. 
LUK.12.47	Nga wanacngic mong ye minginaac yoac negemma mi efaima kecde, yeng dzikac ebiria kiude. 
LUK.12.48	Nga wanacngic mong ye minginaac uayoac nga songo mi negemma dzikacac arennu faka goa angande, ye dzikac efeanecsac kiude. Ngicngac yeneng ngic mong wiac ebiria migec mekecde, yearu wiac ebiriangoc fingecmiudeac negenggecde. Nga yeni ngic mong wiac homac garenggeudeac uayoac migec mekecde, yeng wiac monggoc negen negengtegecgoc garenggeu imoc mi memanganeudeac negenggecde.
LUK.12.49	Ni bangecfu gerec habuya habuya fiba dzeudeac mayai. Amma gerec imoc bic dzebacfu ubana ngereebac. 
LUK.12.50	Amma ni dokunadzic siriha mong nadzicbesare. Ni imoc negemma herenango ebiriu kecma uana imoc hafoangoc wisickeu herena ngereeude. 
LUK.12.51	Ni bangecfu ruae meficgebadeac mayai, ngeni imoc mi negembisia, imoc kpac. Ni ine tohoemegecdeac mayai, imoc edengunuduae. 
LUK.12.52	Nga yofinenggac nga namma enude, imohai ngicngac 5 ama mana monnu kecdae, yeni tohoma kecgecde. Harebec yeneng yohockang yerigoc nga yohockang yeri harebec yenigoc ngaba ngaba angemegecde. 
LUK.12.53	Yeni tohoma manggacngo medac yegoc ngaba anude nga medac yeng mamagoc ngaba anecde. Nenggac ye naroangagoc ngaba anude nga naroangngo nonggeagoc ngaba angemeecde. Nga erangi yeri tohoemema ngaba angemeecde.”
LUK.12.54	Anu Yesungo ngicngac yeneac yofi deec, “Ngeni wenac keme kemeau hoeng mong hemma yofi bic deandae, ‘Kia kuneng kpeude.’ ifi degec kia kpeude. 
LUK.12.55	Nga sautfunac firang kpeu negemma yofi deandae, ‘Bangec gerea anude.’ degec ifi angkecde. 
LUK.12.56	Ikocngic, ngeni bangecfu nga sawau wiac fingecande, imoc hemma naric isinggegecde. Nga naso yofinenggac kecdimbe, imocac faka hemma isinggebau dede imocngo naric ambac.
LUK.12.57	Amma ngeni faka damocngo dindingac ande, imoc ngenaoc isinggebau dede imoc naric ambac. 
LUK.12.58	Anu ngabaga mongngo yoacfu faiguudeac meguu ngerahafoc sinnu kengkecdape, ge imohai yoacngira dengereecdeac uatoa mebesena. Ifi mi annadeu ye desi desingic yearu faiguude. Nga desi desingicngo keracnatanggaru faiguu keracnatangngo witicamau faiguude. 
LUK.12.59	Faiguu ge ihai takecma ngabagaac turung hafoangoc nga dzo wisic wisickea yombong kpoumaguc witicamaunac manade, imoc edeguduae.”
LUK.13.1	Naso imohaingoc ngic goa yeneng Yesu siduc yofi ammigec, “Gariraiangic goa yeni sesenginaac yang Anutuac hosuc heimagec Piratongo deu ngicfora yeneng kemma yunuhomema sacngina imoc sesenginaac yang sawagoc meturanggegec.” 
LUK.13.2	Ifi degec Yesungo yofi kpesiyemmeec, “Ngic homegec, yeneac kopocsicngo gariraiangic sasawa yeneac kopocsic ferahaecac ifi fingecyemmeec, ngeni imoc negensidae me? 
LUK.13.3	Nga imoc kpac yombong. Ngeni ubangina mi merenggecdeu ngeni sasawango yeni homegec, ifi isocngoc homedacgecde, imoc edengunuduae. 
LUK.13.4	Nga Siroang amaherecngo barackema ngicngac 18 witinginau mama yunuhomeec. Imocac ngeni dafi negensidae, yeneac kopocsicngo Yerusalennu ngicngac sasawa kecdae, yeneac ferahade me? 
LUK.13.5	Imoc kpac yombong. Nga ngeni ine ubangina mi merenggecdeu ngeni sasawango yeni homegec, ifi isocngoc homedacgecde, imoc edengunuduae.”
LUK.13.6	Anu Yesungo yoac mong heima yofi edeyunuec, “Ngic mong ye fig ic mong waing uayau homeru nanec. Nanu ye kemma fora hofocma 
LUK.13.7	waing uaac gareng edeec, ‘Ic yomocac fora hofocma kecbare kifa harebec bic ande nga ye nocac eng namma bangec kereha nedarude? Imocac ic imoc herecgema ukuna.’ 
LUK.13.8	Ifi deu waing uagarengngo deec, ‘Kunenna, ge imoc wana kifa yomohai ifingoc nammanu haniau usuma guec heikecbesare. 
LUK.13.9	Ifi amba ngadeguc fora gombunga anude gedang. Nga fora mi anudeu ge naric herecgema ukubesena.’ ”
LUK.13.10	Sabata naso monnu Yesungo kpekpeturang ama monnu emma kpoukpou ua meec. 
LUK.13.11	Meu ngac mong imohai tarec, ye hafeiac hadehade mongngo ngadea mendanggeu ngadehokuc kefu kifaya 18 bic anu naric mi kpehengaibac. 
LUK.13.12	Nga Yesungo ye hemma yearu haudeac kpacma edeec, “Ngac negenna, ni hafeiga meickeba kpac ande.” 
LUK.13.13	ifi dema maria witiau faimanu ngac ye ngadea bic kpehengaima sorongaiu yacma namma Anutu dengereec.
LUK.13.15	Ifi deu Kebungo meremmiec, “Ikocngic, ngeni sasawa burumaka nga donggifocngina doku yemmegecdeac sabata nasou yungecyunugec, yeni amanginaunac magec meyunu kengandae, imocngo ngereede. 
LUK.13.16	Nga ngac yomoc Abrahanggac naroannoc, ye ine Satangngo kifa 18 bic dzegeu kecmanu sabata nasou yungec yungera anude, imoc negenggec ifingoc ngereede.” 
LUK.13.17	Yesungo ngabafora turunga ifi merengyemmeu yeni gameyunudarec. Nga ngicngac tosea yeni ine faka engena sasawa meu henggec, imocac sogac sogai andacgec.
LUK.13.18	Imocac Yesungo yofi deec, “Ni noc wiacfusing yoac heiba ngeni Anutuac eucererenggac siriha naric negentegecgecde? 
LUK.13.19	Imoc mastet gbomea isoc, ngic mongngo mastet gbomea mema uayau homeru yadima ic wegenac anu sawau neng yeneng hama fawau faec heigec.”
LUK.13.20	Ifi dema Yesungo monggoc deec, “Anutuac eucerereng, imoc noc wiacfusing yoac heiba negenggecde, 
LUK.13.21	Imoc yis isoc, ngac mongngo farawa 20 kiroacsoc meu uuha yisgoc yerecgema meu hafoangoc yisagoc anude.”
LUK.13.22	Yesungo taong nga amabisicfu yerecgema ngicngac yenearu kpoukpou ua mema Yerusalennu kenudeac kenec. 
LUK.13.23	Kemmanu ngicngac goa yeneng kpesimigec, “Kebu, ngicngac efeanec, yenengsac komoc kpegecde me?” ifi degec Yesungo yofi merenec, 
LUK.13.24	“Ngeni nagu kapiau enggecdeac ua seserigoc mekecbisia. Ni edengunuba, ngicngac homac yeni Anutuac eucererennu enggecdeac uatoa mema obohogecde.
LUK.13.26	Ifi deu ngeneng degecde, ‘Neni gegoc nenedoku neing nga geng neneac sinnu namma edekpou anemmenec.’ 
LUK.13.27	Ifi degec, yeng ine monggoc edengunuude, ‘Ngeni dahacnac? Ni mi negengngunuduae. Manganameme, ngeni neac kicfunac meickegec.’
LUK.13.29	Nga ngicngac yeni wenac ere ereaunac nga keme kemeaunac amma nort amma sautnacngo hama Anutuac eucererennu tacma neneyaka nebesandae. 
LUK.13.30	Amma goa ngadea kecandae, yeni warac warac anggecde nga warac warac kecandae, yeneng ngadea anggecde.”
LUK.13.31	Naso imohaingoc farisaio goa yeneng hama Yesuac degec, “Herodengo gubeso andeac bangec yomoc wama kenna.” 
LUK.13.32	Ifi degec Yesungo yofi merengyemmeec, “Ngeni kemma katekasi imoc yofi edegec, ‘Negennec, ni yaguc nga wereckenu hadehade nga yafing kporacyunuma hafeigoc mengereyunuba uameme harebecfu uana wisickeude. 
LUK.13.33	Ni yaguc nga wereckenu amma wereu kengkecbade. Profete yeni bangec goau naric mi yunuhomebesonga, kpac. Yeni Yerusalennusac yunuhomebesonga, faka ifi fede.’
LUK.13.34	Yerusaleng Yerusaleng, ge profete yunuhomeannec nga ngic gearu sueyunuyunuya, yeni hocngo yenereannec. Nga Kokorec nonggeango nambaracfora kpeganga bageau foforacyunuande, ni ifi isoc naso homac nambaracfocga kpedzucngunubadeac negembare ngeneng ine imocac songo mi negenggec. 
LUK.13.35	Negendae, amangina kisi nanude nga ngeni monggoc mi nenggecde kecma yofi degecde, ‘Kebuac kpacfu ngic hade, ye kenehagoc.’ ifi degecde, imohai ngeneng monggoc nenggecde.”
LUK.14.1	Yesungo sabata naso monnu farisaio yeneac enarameme monggac amau yaka neudeac enu farisaio yeneng yeac haifaka hennegeng amma tacgec. 
LUK.14.2	Imohai ngic mong sebia yadi yadia, yeng hama Yesuac kicfu nanu 
LUK.14.3	Yesungo dedeseriyoacac negen negengngic nga farisaio yofi kpesiyemmeec, “Sabatau ngic mengec mengereyunuac sing mong fede me kpac?” 
LUK.14.4	Ifi deu yeni turunga mong mi merenggec Yesungo ine ngic imoc maringo mema mengerema sueu kenu 
LUK.14.5	yofi edeyunuec, “Ngenearunac monggac medac me burumaka mongngo dokuteng monnu kemeu sabata naso anu ye sifu bic kemma kpedziu ereude.” 
LUK.14.6	Ifi deu yeneng yoac imocac turunga meremmigecdeac obohogec.
LUK.14.7	Anu imohai ngic heitaiyunuyunuya goa yeneng tatac warac warac isinggema ihai tacgec Yesungo yenensima yoac heima yofi dema edeyunuec, 
LUK.14.8	“Ngic mongngo memeturanggac yakau heitaiguude, imohai ge yakaac tatac warac waracfu bic mi tacbesena. Ngic heitaiyunuyunuya, yenearunac mongngo gedang geac engena anu 
LUK.14.9	ngic ye nga ge ngerahafoc heitainguruec, yeng hama yofi edeguude, ‘Ge meickemana ngic yomocngo taru.’ Ifi deu gameguu tatac wisic wisickeau yombong kemma tacnade. 
LUK.14.10	Ngic mong heitaiguu ge ine kemma tatac wisic wisickeau tacbesena. Ifi anna ngic heitaiguec, yeng hama gemma yofi gedang deude, ‘Tosona, ge tatac warac waracfu ekemma tacna.’ Ifi deu ngicngac bic tacdae, yeneac kicfu eweheihei anggenude. 
LUK.14.11	Ngic mong ye yengena sebi meengande, ye memagecde nga mong ye sebia memaemeande, ye meenggecde.”
LUK.14.12	Nga Yesungo ngic heitaiec, yeac ifingoc yoac mong yofi deec, “Ge wenacfu me marai yakaneneac areng goa heitaiyununade, imohai ogofocga me dacmunac me arengfocga me dzofinacnginagoc geac wegenacfu kecdae, yeni mi heitaiyunubesena. Yeneng turunga gedang monggoc kpougenggec sing imohai turungga bic menade, imoc mi ngereede. 
LUK.14.13	Ge heitaiyununadeac yaka mengerenade, naso imohai ine ngic makpekpea nga sebimangang nga hanimangang amma kicpisic heitaiyunubesena. 
LUK.14.14	Ge ifi amma kenecgagoc annade. Imoc yofiac, ngic imoc yeni turunga kpougenggecdeacsoc mi anggecde. Nga geng yaka imocac turunga imoc ngicngac dindingac gborima yacgecde, naso imohai mebesannec.”
LUK.14.16	Ifi deu Yesungo yofi edeec, “Ngic mongngo nenesemeng kuneng mengereudeac negemma ngicngac homac yeneac yoac faima heitaiyunuec. 
LUK.14.17	Heitaiyunuu yakaneneac naso hau ye wanacngiha sueu yeng ngic heitaiyunuec, yeni edeyunuudeac kemma deec, ‘Hagec, wiac sasawa bic mengereding tacde.’ 
LUK.14.18	Ifi deu ngic sasawango degbedic amma ngic warac warac yeng deec, ‘Ni bangec mong bummedua, imoc hembadeac kembeso negenduae, imocac negenna mi manganebeso.’ 
LUK.14.19	Nga mongngo deec ‘Ni burumakangiwa 10 uaac amma bummedua, imocac kemma uau tobangyunubeso negenduae, imocac negenna mi manganebeso.’
LUK.14.20	Ifi deu ogongira mongngo deec, ‘Ni ngac medua, imocac amma naric mi habade.’ 
LUK.14.21	Nga wanacngic ye kemma yoac imoc sasawa mingina edeu minginango herebu negemma wanacngic yofi edeec, ‘Ge taonggac sinnu nga singbisicfu bic kemma ngicngac makpekpea nga sebimangang amma kicpisic nga hanimangang, yeni hesicyununa hagec.’
LUK.14.22	Ifi deu wanacngicngo kemma deec, ifi isoc amma dzigenema yofi edeec, ‘Kunenna, ge dedang, imoc bic andacdua nga ama manau ine tatac fedengoc.’ 
LUK.14.23	Ifi deu minginango deec, ‘Ge singtoa nga singbisic fedacde, imohai kemma ngicngac yenemma hagecdeac serima dema hesicyunuma hana yeni amana mana yomoc mewakebisia. 
LUK.14.24	Ngic heitaiyunuyunuya, yenearunac mongngo yakana ohoai, imoc naric mi nehembesande, imoc edengunuduae.’ ”
LUK.14.25	Yesungo kenu ngicngac habutoango ye modacma kenggec dzigenema yenemma deec, 
LUK.14.26	“Ngic mong ye hama modacnubeso negenside, ye yengena nonggomama nga eneng nambaracfora amma dacmunac nga yengena kekeha ifingoc mi ngadeheudeu ua medacna naric mi anude. 
LUK.14.27	Nga mong ye yengena mariponga mi tofohoma modacnuudeu ye medacna naric mi anude. 
LUK.14.28	Ngenearunac ngic mongngo kicfifiac amaherec mebesonga negende, ye ama naric medarude me kpac, imocac waicke tacma hanahema iwaiac buma osoareng andarudeu ngereeude.
LUK.14.29	Nga ye hanahema ifi mi amma eng simenga yerecgema faima ama tosea mi medzickebac dede ngicngac yeneng imoc hemma deendema ammima 
LUK.14.30	yofi degecde, ‘Ngic yomoc ye ama mebesonga amma kuha mong mi feecac ama ua mi mesiec.’
LUK.14.31	Anu ngictau mongngo ngicfora 10 tauseng eng meyunuma kemma ngictau mong ye ngicfora 20 tauseng, yenigoc ewegecde, imoc mi ngereeude. Ye matacma yofi isinggemaguc anude, neac ngicfocna 10 tauseng yeneng ngabafocna hagecde naric yunugecde me kpac. 
LUK.14.32	Imoc naric mi anudeu yeni hereaungoc kecmagec yeng gubekisang ngic ruae dafi fingerudeac sueu kenude. 
LUK.14.33	Imocac ngenearunac mongngo yengena wiac sasawa mi ngadehedarudeu ua medacna naric mi anude.
LUK.14.34	Kondung imoc wiac gombunga. Nga kondungngo kiacma songea kpac anudeu ine ye songea monggoc naric mi meficgeude. 
LUK.14.35	Kondung ifiango yaka sereau ukuni memefic mi anude nga bangec kereha semeng uau faiandae, imocgoc kpeturanggenideac siric ifingoc mi ande. Imoc eng ukuandae. Kedzahagoc yeng yoac yomoc negembeso.”
LUK.15.1	Takesimeme ngic nga manganameme sasawa yeneng Yesuac yoac negembesonga yeac hoannu kendacgec. 
LUK.15.2	Nga farisaio nga mitiac negen negengngic yeneng negenggec imoc naric mi anu nasosoc yofi dekecgec, “Ngic yomoc ye manganameme hoangyunuma yenigoc yaka neande.” 
LUK.15.3	Ifi degec Yesungo yoac mong heima yofi edeyunuec, 
LUK.15.4	“Ngenearunac ngic mong ye ramafora 100 femide. Ifi femiu yenearunac rama mong sufuudeu minginango dafi anude? Ye rama 99 wayunuu bangec kisiu nanggec kemma mocgu imoc hofockecma meficgeude. 
LUK.15.5	Meficgema ubangerec negemma fuayau faima tofohoma mekenude.
LUK.15.6	Mekemma ameau kensikema ngic ogofora nga tosofora wegenac kecdae, yeni kpacyunuma yofi edeyunuude, ‘Ngeni hagec nenahafoc sogaini. Ni ramana sufuec, imoc meficgedua.’ 
LUK.15.7	Ifi isoc ngic kopocsihagoc mocgungosac ubamereng anu sogac sogai siriha imocngoc kurumennu fingerude, imoc edengunuduae. Nga ngicngac 99 yeni ubamerenggac sing mi obohoma kpetiac bic kecdae, yeneac amma sogac sogai ifia mi fingerude.
LUK.15.8	Me ngac mong ye silwadzoya 10 mekecma mong ukuu sufuudeu ye dafi anude? Ye kifaya kpedzereckema ama wanggema serima hofockengkecma meficgeude. 
LUK.15.9	Meficgema ngac ogofora nga tosofora wegenac kecdae, yeni kpacyunuma yofi edeyunuude, ‘Ngeni hagec nenahafoc sogaini. Ni dzona ukuba sufuec, imoc meficgedua.’ 
LUK.15.10	Nga ngic kopocsihagoc mongngo ubea merenu Anutuac angero yeni yenahafoc ifingoc sogaigecde, imoc edengunuduae.”
LUK.15.11	Yesungo torokpema deec, “Ngic mong ye medachora yohockang kefoc. 
LUK.15.12	Nga medaha kapiango mama edeec, ‘Manggac, ge dzofinac goa hendzicma neac nobohana nenna neannaoc mekecbade.’ Ifi deu mangngirango iwaiya hendzicma medachora yemerec. 
LUK.15.13	Yemeru naso mi hereemanu medaha kapia ye dzofinaha kpedzucnedacma mema bangec hereau kenec. Kemma imohai bangecac sicsauckekecfu dzofinactoaya mekefec, imoc ukudarec. 
LUK.15.14	Ukudaru kpac ammanu bangec imohai boditoa fingeru ye yaka nga wiac sasawaac obohoec. 
LUK.15.15	Obohoma bangec imocac mingina mong yearu kemma ogo ammiu yeng bereha garenggeudeac berecodau sueu kenec. 
LUK.15.16	Kenu berec yeneng yaka sebera negec, imoc neudeac ammiec nga mongngo ine yaka mong mi gumegec.
LUK.15.17	Ifi anu ye yengenaoc kekeha hentegecma deec, ‘Mannaac uamedacfora yaka negebec angandae. Nga neng ine yei yakaac homema homebeso anduae. 
LUK.15.18	Imocac ni yacma mannaaru kembadeac negenduae. Kemma yofi edebade, “Manggac, ni kurumeng arenggac nga geac kicfu momoc kopocsic meficgeai, 
LUK.15.19	imocac monggoc medacga kpacnugecde, imoc mi ngereeude. Ge sifu menuna yagurangicfocga yenearunac mong isoc amma kecbesare.” ’ ifi negemma kenec.
LUK.15.20	Amma medac ye hereaungoc kemmanu mamango bic hemma yeac ubea manganeu yearu nedzima kemma tofohoma titikokoc ammiu 
LUK.15.21	medacngo deec, ‘Manggac, ni kurumeng arenggac nga geac kicfu momoc kopocsic meficgeai, imocac medacga monggoc kpacnugecde, imoc mi ngereeude.’ 
LUK.15.22	Nga manggacngo ine wanacngicfora yofi bic edeyunuec, ‘Ngeni bicbic kemma ngakpiherec gombunga yombong mehama heimigec kemeu gbonggac ring heimima hanitabe haniau heimigec kemeu. 
LUK.15.23	Ngeni kemma burumakamedaha gbofoma, imoc mehagec kpema nenahafoc nesogai anni. 
LUK.15.24	Medacna yomoc ye bic homeec, ifi negening ammanu ye kekec monggoc meficgedac. Ye sufuecfunac monggoc meficgeding.’ Ifi deu yeni nesogaitoa anggec.
LUK.15.25	Ifi ammagec medaha kunengngo semeng uau kecma ihacnac ama mewegenema hama ine musi nga yegec fedefedeac udumeng negemma 
LUK.15.26	uamedac mong kparu hau kpesimiec, ‘Noc faka fingecde?’ 
LUK.15.27	Ifi deu uamedacngo turunga yofi merenec, ‘Munagango kpesipiriha kpac gombunga amau monggoc dzigenedacac amma manggango deu burumakamedaha gbofoma kpeding.’
LUK.15.28	Ifi deu dara ye herebu meficgema ngadeau namma amau enudeac mi ammiu mamango mama amau enudeac demekiri ammiu 
LUK.15.29	darango mama edeec, ‘Negenna, ni kifa dafiguc geac wanac ua mema kecma yoacga mong mi kpeai. Ifi mekecba ogofocna yenigoc noningmedaha mong nenideac mong mi nennec, kpac. 
LUK.15.30	Nga medacga imoc ye iwaiga singtoangacgoc kecma ukuma hau geng ine yeac amma burumakamedaha fusia kuneng kpenec.’
LUK.15.31	Ifi deu mamango deec, ‘Medacna, ge nasosoc nigoc kecannec nga neac wiac sasawa imoc geacnoc. 
LUK.15.32	Nga nenang yaguc ubangerec negemma nesogai ambisina. Munaga yomoc ye bic homeec, ifi negening ammanu ye kekec monggoc meficgedac. Ye sufuecfunac monggoc meficgedinggac ifi anni.’ ”
LUK.16.1	Yesungo medacfora yoac yofi edeyunuec, “Ngic mong dzofinacgoc yeng dzogareng ngic mong meec. Meu yeng yegoc kecma yeac dzofinac garenggekefec. Garenggekefu goa yeneng yeac yofi dema edegec, ‘Dzogarengga imoc ye dzofinacga mi garenggema sicsauc faiande.’ Imocac amma yeng dzogarenga kparu hau 
LUK.16.2	edeec, ‘Geac fakaga mangana degec negengkecduae. Dzogarenna monggoc naric mi kecnade. Ge imocac dzofinacac nga uagaac siduc hafoangoc ohoma nenna.’ 
LUK.16.3	Ifi deu dzogareng yengenaocngoc yofi negenec, ‘Ngickunennango dzogareng ua nearunac meickeude. Nga ni ama uamemeac osiduae amma kucna mi fede, derecgenecngic ambadeac gamenude, imocac dafi ambade?’
LUK.16.4	‘O, yaguc negenduae. Uaunac meicnugec kpac anu goa yeneng amanginau heitainugecdeac faka mong ambade.’ 
LUK.16.5	Ifi negemma ngic sasawa kunengaac turung mekecgec, yeni tembuc tembuc kpacyunuec. Kpacyunuu ngic warac enec, ye kpesimiec, ‘Ge kunenna yearunac turungga dafiguc annec?’ 
LUK.16.6	Ifi deu meremmiec, ‘Oliwakereha kes 600.’ Ifi deu edeec, ‘Ge turungkibiga mema bic tacma kes 300sac ohona.’ 
LUK.16.7	Dema ngic mong kpesimiec, ‘Nga ge turung dafiguc annec?’ Kpesiu meremmiec, ‘Wit toru 800, imocacsoc.’ Ifi deu edeec, ‘Ge turungkibiga mema 640sac ohona.’ 
LUK.16.8	Anu dzogareng mangana ye negengising amma anecac dzofinac minginango dengereec. Nocac bangectoa bangec yomocac medacfora yeni kperagiaac medacfora ferahema ebiriangoc meficemeandae.
LUK.16.9	Neng ine yofi edengunuduae, dzofinac yengenaocngoc fakaya dindingac kpac, ngeni wiac imoc mema ogo gboria meficgebisia. Ifi anggec dzofinacac naso kpac anude, imohai ogofocnginango bangec feengkefude, ama imohai heitaingunugec enggecde. 
LUK.16.10	Ngic mong ye yoac modacma wiac kapianec gombunga garenggeande, ye ifingoc yoac modacma wiac kuneng garenggema kefude. Nga mong ye yoac mi modacma ikoc amma wiac kapianec gombunga mi garenggeande, ye ifingoc yoac mi modacma ikoc amma wiac kuneng gombunga mi garenggeude. 
LUK.16.11	Nga ngeni yoac mi modacma bangecac dzofinac mangac manganea gombunga mi garenggegecde isoc ngic mongngo dzofinac fora garenggegecdeac maringinau naric mi faiude. 
LUK.16.12	Nga ngeni yoac mi modacma ngic monggac dzofinac gombunga mi garenggegec isoc, imohai wiac ngeneac desi desia imoc ngemmegecdeac osiude. 
LUK.16.13	Uamedac mocgungo ngic kuneng yohockang yereac kingang naric mi kpeude. Ye monggac songo negemma mong ngadeheude me monggaru kpeketahema mong waude. Ngeni, Anutu nga dzofinac yereac kingang sofucngoc kpegecdeacsoc mi ande.”
LUK.16.14	Yesungo yoac imoc deu farisaio yeni hiedzoac songo kuneng feyemmeecac amma imoc negemma detenic ammigec. 
LUK.16.15	Ammigec Yesungo yofi edeyunuec, “Ngic yeneng dindingac dengemmegecdeac ngeni imoc yeneac kicfu faka dindingac angkecdae. Nga Anutungo ine wiac ubaherenginau fede, imoc negendacde. Imoc yofiac, ngic yeneng wiac monggac negenggec engena angkecde, imoc Anutungo henu faka mangana yombong ande.
LUK.16.17	Bangec nga kurumeng meickeu kpac anude, imoc efea nga Anutuac dedeseriyoac imohacnac dzikangabisic meic meicke imoc ine naric mi fingerude. 
LUK.16.18	Ngic mong ye enema wama ngac mong meude, ye serofaka anude nga mong ye ngac wawaya meude, yeng ifingoc serofaka anude.”
LUK.16.19	Anu Yesungo monggoc deec, “Ngic mong kefec, ye dzeingakpia gombunga linengngo memea
LUK.16.20	Nga yeac amasinnu, oda ngadeau ine ngic mong makpekpea kpara Radzaro kefec. Ye sebiau kubecngo wake wakea nga ngic yeni ihai faigec fekefec. 
LUK.16.21	Fema ngic dzofinacgoc yeac tebounac yaka tosea maande, imoc neudeac ammikefec. Nga kasi yeneng ine hama kubeha aberekecgec.
LUK.16.22	Kecma ngic makpekpeango homeu angero yeneng ye mekemma Abrahanggac hoannu faigec kefu ngic dzofinacgocngo ifingoc homeu tonggogec. 
LUK.16.23	Tonggogec ye homecamau kecma ihai kpendzeng kuneng kpekefec. Ifi kpekecma kic fima henu Abrahangngo hereau yombong tarec nga Radzaro henu yeac hoannu tarec. 
LUK.16.24	Ifi hemma kpacma deec, ‘Abrahang manna, ni yei gerec manau kpendzeng kuneng kpeduae, imocac amma ge ubaga neac manganeu Radzaro suena kemma gbonga susiango dokuu nemurucke hama nedzaranna menomaneu.’ 
LUK.16.25	Ifi deu Abrahangngo yofi deec, ‘Medacna, ge wiac mong negensibesena. Ge bangecfu kecmana ngicngac yeneng iwai gombunga gombunga bic genggec mekecnec nga Radzaro ine manganasac migec. Yaguc Radzaro yei menomanedae nga geng ine kpendzeng kpekecnec. 
LUK.16.26	Nga monggoc torokpema deduae, botucninau tufatoa faifaia fede. Ifi anu mongngo yeihacnac ferecgema gearu haude me ihacnacngo yei haha, imoc osiosia.’
LUK.16.27	Ifi deu dzofinacgocngo deec, ‘Ifi anu manggac derecgegemba, ge Radzaro suena mannaac amau kenu.
LUK.16.28	Dacmunafocna 5 ihai kecdae, yeneng kpendzengbangec yomohai habauac ye kemma gorongina kpema edeyunubeso.’ 
LUK.16.29	Ifi deu Abrahangngo ine yofi deec, ‘Yeni Mose nga profete yeneac yoac mekecma negengkecbisia.’ 
LUK.16.30	Ifi deu dzofinacgoc kefecngo deec, ‘Abrahang manna, imoc kpac. Ngic mongngo homecfunac gborima kemma edeyunuu ine ubamereng anggecde.’
LUK.16.31	Ifi deu Abrahangngo yofi deec, ‘Yeni Mose nga profete yeneac yoac mi negemma wagecdeu ngic mongngo homecfunac gborima deu ye ifingoc naric mi modacgecde.’ ”
LUK.17.1	Anu Yesungo medacfora yeneac yofi deec, “Ngicngac faka mangana anggecdeac faitobang, imocngo bangecfu fingerude. Nga ngic mongngo ngicngac ogofora faitobang ifia ayemmeude, ye ine sowehagoc. 
LUK.17.2	Ye nambarac kapia yenearunac mong mangana mi kpoumiudeac ye yagucnoc dzamandzing ubeau ubahemima kondunnu ukugec kemeu, imoc yearu ngereebac. 
LUK.17.3	Ngeni ngenaocngoc garengemema kecbisia. Tosoga mongngo kopocsic meficgeudeu ge goroyoac edena. Nga ye ubea merenudeu kopocsiha wabesena. 
LUK.17.4	Nga ye uameme mocguac manau atac 7ngoc ge memanganeguu naso 7 ifingoc gearu dzigenema hama yofi deude, ‘Kopocsic yomoc anaiac ubahodung negenduae.’ Imoc deudeu kopocsiha wakecbesena.”
LUK.17.5	Anu aposoro yeneng Kebuac degec, “Ge negen negensinnina meyadinemmena.” 
LUK.17.6	Ifi degec Kebungo yofi merengyemmeec, “Negen negensingngina kapia mastet gbomea isoc fengemmeudeu ngeni fig ic yomoc ye yengenaoc godeagoc fukema kondunnu kemema nanudeac edegec ye enacngina tofohoma naric kemema nanude.”
LUK.17.7	“Anu ngenearunac mongngo wanacngiha bangec mendzic mendzic kefude me ramaburumaka garenggekefude, yeng semeng uaunac hama amau ereu minginango matacma yaka neudeac mi deude. 
LUK.17.8	Ye ine yofi edeude, ‘Ge ngakpikporucga mewegenema yakana mengerema henggareng anemma tomai nanna. Tomai nammana neba wisickeuguc ge yaka naric nenade.’ 
LUK.17.9	Minginango wanacngic uayoac ifi miu yeng yoara tofohoma ua medacdac, imocac ubangerecyoac mi edeude. 
LUK.17.10	Ngeni ifingoc wiac anggecdeac dengecdengemmea, imoc mesidacma yofi debisia, ‘Neni wanacngic amma uaninasac meding.’ ”
LUK.17.11	Yesungo ifi dema Yerusalennu kenudeac sing modacma Samaria nga Gariraia botucngirau kenec. 
LUK.17.12	Kemma guruama monnu emmanu ngic 10 kukuseringinagoc sinnu hamagec meficyunuec. Anu yeni hereaungoc namma 
LUK.17.13	kpacma degec, “Yesu, kunennina, ge neneac ubaga manganeu.” 
LUK.17.14	Ifi degec Yesungo yenemma edeyunuec, “Ngeni kemma womonggareng fingecyemmema sebingina edzacyunugec.” Ifi deu yeni sinnu kemmagecngoc sebingina ngereec. 
LUK.17.15	Ngereegec yenearunac mongngo sebia ngereeu hemma dzigene hama seriangoc arohoma Anutu dengereec. 
LUK.17.16	Dengerema Yesuac haniau kicmesuya hetutuckema makpe fema yeac ubangerec yoac deec. Amma ngic imoc ye Samariangic. 
LUK.17.17	Ye ifi anu Yesungo kpesimiec, “Ni negemba ngic 10 yeneng ngerec ngeree meficgedau nga ngic 9 yeni damoc? 
LUK.17.18	Ngic yomoc ye areng monnunacngo yeneac botucfunac yengsac Anutu afeheudeac dzigenema hade nga goa yeni ifingoc anggec naric ambac.” 
LUK.17.19	Dema Yesungo yeac yofi deec, “Ge yacma kenna, negen negensinggango mengeregudac.”
LUK.17.20	Farisaio goa yeni Anutuac eucerereng noc nasoac haudeac Yesu kpesimigec yofi merengyemmeec, “Anutuac eucerereng hau ngeni imoc kicngo naric mi henggecde. 
LUK.17.21	Amma yofi naric mi degecde, ‘Ngeni henggec, ye yoc me ngeni henggec, ye edimoc.’ Negenggec, Anutuac eucerereng imoc ubaherenginau fede.” 
LUK.17.22	Ifi dema medacfora yeneac yofi deec, “Kecma naso mong hau ngeni Ngicac Medacac uameme mocgusac henggecdeac angemmeude amma naric mi henggecde. 
LUK.17.23	Nga ngicngac yeni ngeneac yofi degecde, ‘Ngeni henggec, ye edi.’ me ‘Ngeni henggec, ye yei.’ Ifi degec ine mi modacyunubisia nga ihai bic mi kembisia. 
LUK.17.24	Imoc yofiac, sawau piratac heiu kperagiango nobocnac ferecgema noboc kengande, Ngicac Medac ye ifi isocngoc hahanasoyau fingectegecbesande. 
LUK.17.25	Hanahema ine naso yomocac kisic yeneng ye ngadehegec kpendzeng homac kpeude.
LUK.17.26	Noaac nasou faka fingerec, Ngicac Medacac haha nasou faka ifiangoc fingecbesande. 
LUK.17.27	Ngicngac yeni nenedoku nema ngic ngacfu kenggec nga manggac yeneng degec, ‘Ni naroanna ngic mibade.’ Ifi angkecmagec Noango wageu enu doku yadima wiac sasawa semedaru manganema kpac andarec. 
LUK.17.28	Nga Rotiac nasou faka ifiangoc fingerec. Ngicngac yeni nenedoku nema iwai bummema suema neneyaka mehomeckecma ama mekecgec. 
LUK.17.29	Nga wenac mong ifi amma kecmagec Rotingo Sodong waec, wenac imohaingoc Anutungo negenu kurumennunac gerec nga sarafa hoc
LUK.17.30	Nga Ngicac Medac fingectegerudeac nasoyau faka ifia isoc fingecbesande.
LUK.17.32	Roti enemaaru faka fingerec, ngeni imoc negensibisia. 
LUK.17.33	Ngic mong ye kekeha segereudeac ua mekecde, ye kekeha ukuu sufumiude nga mong ye kekeha ukuu sufuude, ye kekeha fingecmiude. 
LUK.17.34	Tofocnac imohaingoc yohockang yeri fefe mocguac witiau femaec Kebuac areng yeneng yerearunac mong mema mong ine wagec feude. 
LUK.17.35	Nga ngac yohockang yerahafoc imohaingoc namma flawa hedzamema kecmaec Kebuac areng yeneng yerearunac mong mema mong ine wagec nanude. 
LUK.17.36	Nga ngic yohockang yeri semeng uau kecmaec Kebuac areng yeneng yerearunac mong mema mong ine wagec uau kefude, imoc edengunuduae.” 
LUK.17.37	Ifi deu medacfora yeneng kpesimigec, “Kebu, faka imoc dahai fingerude?” Kpesimigec Yesungo yofi merengyemmeec, “Hasaukpesac neng yeni fareng fede, imohai eacbesandae.”
LUK.18.2	“Yoac isic isingge ngic mong ye taong monnu kefec. Ye Anutuac kengec mi angkefec nga ngicngac yeneac eweheihei mong mi angkefec. 
LUK.18.3	Nga taong imohaingoc ngachotsec mong ewea homemea kefec, ye nasosoc yearu hama yofi dekefec, ‘Ngabafocna yeneng memanganenubeso amma kecdaeac neac yoac dindingac dema meficnubesena.’ 
LUK.18.4	Ngac ye ifi dekefu yoac isic isinggengo meficgeudeac mi negenec. Amma ngade ngac imocac modzea tiu yengenaocngoc ine yofi negenec, ‘Ni Anutuac kengec mi anduae nga ngic yeneac eweheihei mong mi negenduae. 
LUK.18.5	Nga ngachotsec yomoc ye nasosoc nearu hama hatahenengkecde, imocac amma yoara mengeremibesare. Ifi mi ambadeu ye nasosoc hakefu modzona tiyombonggeude.’ ”
LUK.18.6	Anu Kebungo yofi deec, “Ngeni yoac isic isinggengo faka dindingac mi modacande, yeng yoac deec, imoc negensibisia. 
LUK.18.7	Anutungo ngicngacfora meisingngunuec, ngeneac amma modzea mi tiude. Ngeni hadzing toforec ye meficngunuudeac kiacnginango yearu kenu ye ngeneac amma faka dindingacfu meficngunuudenoc. 
LUK.18.8	Nga nasongina mi mehereema faka dindingac fingecngemmeudeac ua bic meude, imoc edengunuduae. Nga Ngicac Medacngo haude, imohai ngicngac ye negensinggedae, ngicngac ifia negemba homac mi kecgecde.”
LUK.18.9	Ngic goa yeni yenanggac negenggec dindingac anu goa ngadeyunuma kecgec, yeneac negemma Yesungo yoac mong heima yofi deec, 
LUK.18.10	“Ngic yohockang, farisaio mong nga takesimeme mong, yereng numuecdeac Anutuac womonnu enoc. 
LUK.18.11	Emma farisaiongo yacma namma yengenaac negemma yofi dema numuec, ‘Anutu ni ngic goa, godzungic nga faka mangana me kaisero angandae, yeni isoc kpac. Nga takesimeme ngic edimoc, ni ifingoc ye isoc kpac, imocac ubangerec edeguduae. 
LUK.18.12	Amma sondasoc uameme yohockang yakasege kecanduae nga wiac sasawa mekecduae, imoc 10nunac mocgu genganduae.’ 
LUK.18.13	Anu takesimeme ngic yeng farisaioac hereau namma kpehengaima kurumennu fiu enudeac negengebirima ine ngonducnema mokuhau kpema yofisac dema numuec, ‘Anutu, ni kopocsicmeme, ge neac ubaga manganeu.’ 
LUK.18.14	Nga takesimemengo ifi deecac Anutuac kicfu ngic dindingac amma amau kenec, imoc edengunuduae. Nga farisaio ye ine kpac. Ngic mong ye yengena sebi meende, yeni ye memagecde nga mong ye yengena sebi memaemeude, ye meenggecde.”
LUK.18.15	Ngicngac goa yeni Yesungo sabacfocngina mariango kpesereyunuudeac yearu meyunu hagec. Hagec medac yeneng yenemma ine kpetariyemmegec. 
LUK.18.16	Kpetariyemmegec Yesungo ine kpacyunuma deec, “Nambaracbisic yeni nearu naric hagec, ngeni kpae mi heiyemmegec. Anutuac eucerereng imoc nambaracbisic yofia yeneac.
LUK.18.17	Foracngoc, mong ye nambarac kapia angkecdae, ifi isoc mi angkecde, ye Anutuac eucererennu naric mi enude, imoc edengunuduae.”
LUK.18.19	Ifi deu Yesungo yofi meremmiec, “Ge nocac gombunga denendang? Anutu mocgungo gombunga kecde. 
LUK.18.20	Ge dedeseriyoac yomoc bic negennec,
LUK.18.20	‘Ge kaisero mi ambesena, ngicngac mi yunuhomebesena, hamangec mi mebesena, enacfu faifai mi ambesena nga nonggomanghocga seseheyurubesena.’ ” 
LUK.18.21	Ifi deu ngicngo merenec, “Ge denec, imoc sasawa sebigborinaungoc angereai.”
LUK.18.22	Ifi deu Yesungo imoc negemma edeec, “Ge wiac monggac engngoc kpedadanggenec, imoc yofi ambesena. Finacga sasawa fegende, imoc suena hiedzo kirecgeu imocngo ngicngac makpekpea medereyemmebesena. Ifi anna kurumenggac dzofinac fingecgenu hama modacnubesena.” 
LUK.18.23	Ifi deu ngic ye yoac imoc negemma ubaebic kuneng meec, nocac ye dzofinactoa homac femiec.
LUK.18.24	Yesungo ngic henu ubaebic meu yofi deec, “Ngic dzofinactoagoc yeneng Anutuac eucerereng manau enggecdeac uatoa yombong ande. 
LUK.18.25	Kamelengo bungic singau engeng imoc ua efea nga ngic dzofinactoagocngo Anutuac eucererennu engeng, imocngo ine uatoayagoc.” 
LUK.18.26	Ifi deu ngicngac yeneng yoac imoc negemma kpesimigec, “Ifi anu merang naric komoc kpeude?” 
LUK.18.27	Ifi degec Yesungo deec, “Ngic ngeni faka goa megecdeac obohodae, imoc Anutungo naric meude.”
LUK.18.28	Ifi deu Petorongo deec, “Negennec, neni ama nga iwainina wama ge modacguma kecdimbe.” 
LUK.18.29+LUK.18.30	Ifi deu Yesungo yofi deec, “Ni foracngoc edengunuduae, ngic mong ye Anutuac eucererenggac amma amea me enema me nambaracfora nga dacmunafora amma nonggomama wayunuma kecde, yeac yofi fingerude, ye warac iwaiagoc kefec, imoc ferahema kekec nasoyau iwaia monggoc homac meficgeude. Amma wisickeu bangec siriha mong haude, imohai kekecseri ifingoc meficgebesande.”
LUK.18.32	Nga ngic yeni ye mema faigec bangec monnunac ngic Anutu mi negemmidae, yeneac mariu enu yeneng detenic nga meenti memati ammima desofoc ammigecde. 
LUK.18.33	Amma dzikacngo ye kpekecma kpehomegecde. Nga ye uameme harebec ammanu ine monggoc gborima yarude.” 
LUK.18.34	Ifi deu medac yeneng yoac imoc negemma mong mi negengireckegec. Yoac imocac hania imoc yenearu sufu sufuya feu Yesungo yoac deec, imoc mong mi negengireckegec.
LUK.18.35	Yesungo Yeriko taong mewegenemanu ngic kicpisic mongngo sing tegiau tacma iwaiac derecgekefec. 
LUK.18.36	Amma negenu ngicngac habutoango ferahema kengha anggec kpesiec, “Imoc dafi andae?” 
LUK.18.37	Kpesiu edegec, “Yesu Nadzaretenac, yeng ferecgema kende.” 
LUK.18.38	Ifi degec yeng kunengngoc kpacma deec, “Yesu Dawidiac bangec, neacnec ubaga manganeu.” 
LUK.18.39	Kparu ngicngac kiwau kenggec, yeneng kpetarimima waickema tarudeac edegec yeng ine monggoc arohoec, “Dawidiac bangec, neacnec ubaga manganeu.” 
LUK.18.40	Kparu Yesungo namma kicpisic yearu mekenggecdeac edeyunuu yeni wegenac mekenggec Yesungo yofi kpesimiec, 
LUK.18.41	“Ni noc wiac anggembadeac negennec?” deu merenec, “Kebu, kicfifi ambadeac negenduae.” 
LUK.18.42	Ifi deu Yesungo edeec, “Negen negensinggango mengeregudeac, ge monggoc kicfifi anna.” 
LUK.18.43	ifi deu ngic ye imohaingoc kicfifi amma Yesu modacma Anutu dengereu ngicngac sasawa yeneng imoc hemma Anutu dengeregec.
LUK.19.1	Yesungo Yeriko ferecge kemmanu 
LUK.19.2	takesimeme ngic yeneac enara mong dzofinactoayagoc, kpara Sakaio, ye ihai kefec. 
LUK.19.3	Yeng Yesu ye ngic dafia dema hembesonga negenec. Amma ye ngic wegenac anu ngicngac homac yeneac botucfu nanecac Yesu naric mi henec. 
LUK.19.4	Ifi anu Yesungo sing kenudeac kenec, ye ngicngac yeneac botucfunac ihai waraima nedzi kemma fig ic mong nanec, imocac witiau emma kic fima tarec. 
LUK.19.5	Taru, Yesungo imohai kensikema kiwa fiu enu edeec, “Sakaio, ni yaguc amagau hama tacbade, ifi negenduaeac ge bic mana.”
LUK.19.6	Ifi deu Sakaiongo icfunac bicbic mama Yesu ubangerecgoc hoanggeu ameau kenoc. 
LUK.19.7	Kenec ngicngac sasawa yeneng imoc hemma negenggec naric mi anu degec, “Yesungo manganamemengic yeac amau nocac kendac?” 
LUK.19.8	Ifi degec Sakaiongo ine ihai namma Kebuac deec, “Kebu negenna, finacna mekecduae, imocac noboha ngicngac makpekpea yemmebade nga goa ikoc ayemmema wiac meai, yeneac turung atac fo meemma monggoc yemmebade.”
LUK.19.10	Imoc yofiac, Ngicac Medac ye ngicngac sufu sufuya hofocyunuude nga kpedzucyunuude amma ebicfunac meyunuudeac maec.”
LUK.19.11	Ye ifi dema kemma Yerusaleng taong mewegeneec, imocac yeneng yofi negenggec, “Anutuac eucerereng imoc kicninau yombong bic fingectegerude.” Ifi negenggecac amma Yesungo yoac mong heima torokpema yofi edeyunuec,
LUK.19.12	“Ngic mongngo ngickunenggac arennunac fingec fingera, yeng yofi negenec, ‘Ni bangec hereau kemba yeneng ngictau kpac nenggec dzigenema bangec yomocac ngictau ambade.’ 
LUK.19.13	Nga ye kembesonga dema wanacngicfora 10 kpacyunuma dzo mong kpara mina mocgu tembuc tembuc yemmema deec, ‘Ni kembareng ngeni dzo yomocngo emekeng emeha amma kpetea meyadibisia.’
LUK.19.14	Nga ngic yeac ama mocgufora, yeneng ine ye ubango ukugec. Ifi anu ye kenu ngic goa yofi dema edeyunuma sueyunugec kenggec, ‘Yeng neneac ngictau kefudeac songo mi negendimbe.’
LUK.19.15	Nga ye ihai kefu yeneng ngictau kpac migec kecma monggoc dzigenema bangehau haec. Hama wanacngicfora dzo yemmeec, imoc dafi meyadigec, imoc negenudeac kpacyunuec. 
LUK.19.16	Kpacyunuu wanacngic warac warac yeng hama deec, ‘Kebu, ni dzo nennec, imoc meyadima dzo 10 monggoc meficgeai.’ 
LUK.19.17	Ifi deu ngictaungo yofi deec, ‘Ge wanacngic gombunga amma ua gombunga medang. Ge yoac dedena modackecma wiac kapia gombunga garenggedanggac taong 10 garengyununadeac uayoac nga kuc genduae.’ 
LUK.19.18	Nga wanacngic ngade, yeng hama deec, ‘Kebu, dzo nennec, imocngo dzo 5acsoc monggoc meyadiec.’ 
LUK.19.19	Ifi deu ngictaungo edeec, ‘Ge taong 5 imocac gareng faiguduae.’
LUK.19.20	Anu uangic mongngo hama deec, ‘Kebu, dzoga yomoc kporuc manau sufuba tarec, imoc henna. 
LUK.19.21	Ge ngic gerea amma kpekpeturang uaac hiedzo mi faima sifu meannec. Nga uau heihomec mi amma sifu foraya kpedziannec, imocac geac kengecnuu ifi anai.’ 
LUK.19.22	Ifi deu ngictaungo deec, ‘Ge wanacngic mangac manganea, yoacga meremba imocngo giude. Ni ngic gerea amma kpekpeturang uaac hiedzo mi faima sifu meanduae. Nga uau heihomec mi amma sifu foraya kpedzianduae, imoc bic negennec. 
LUK.19.23	Nga ge nocac dzona yomoc dzo tohonu mi fainec? Ifi ambannu dzigenema dzona imoc nobohagoc mebai.’
LUK.19.24	Ifi dema ngicngac goa ihai nanggec, yeneac deec, ‘Ngeni dzo imoc wangecma wanacngic minadzoya 10 femide, ye migec.’ 
LUK.19.25	Ifi deu yeneng degec, ‘Kebu, ye dzoya 10 bic fede.’ 
LUK.19.26	Ifi degec yofi merengyemmeec, ‘Ngic mong wiac goa femide, ye wiac monggoc migecde nga mong ye wiac mong mi femide, yearu wiac fedemoc, imoc ifingoc wangecgecde, imoc edengunuduae. 
LUK.19.27	Anu ngabafocna yomoc yeni neng ngictaungina kecma garengyunubadeac wagec, ngeni ngic imoc yei meyunu hama kicnau yunuhomegec.’ ”
LUK.19.28	Yesungo yoac ifi deu wisickeu ye waraima Yerusalennu enec. 
LUK.19.29	Emma tiki kpara Oliwa, imocac wegenac hama Betefage nga Betania amabangec mewegenema medac yohockang, yofi dema sueyuruec. 
LUK.19.30	“Ngeri dindingac kemma amabangec sing enarau tacde, imohai enec donggi medaha mong ngicngo witiau mi tatara, imoc witickegec nande. Nanu ngeri imoc meficgema witic yungecma mema haec. 
LUK.19.31	‘Ngeri nocac donggi yungecdape?’ Ifi kpesigecdeu ngeri yofi debesera, ‘Kebungo imocgoc ua meudeac dede.’ ” 
LUK.19.32	Yesungo ifi dema ngic sueyuruu kemma yeng deec, imoc sasawa meficgedaroc. 
LUK.19.33	Meficgema donggi medaha yungerec minginango deec, “Ngeri nocac donggi medaha yungecdape?” 
LUK.19.34	Ifi deu yereng deoc, “Kebungo imocgoc ua meudeac dede.” 
LUK.19.35	Ifi dema yeri donggi medaha imoc Yesuaru mema kenoc. Amma Yesungo emma tarudeac yeri ngakpingira herea hesima donggi medahaac witiau kpesorohoma Yesu enudeac meficgeoc. 
LUK.19.36	Meficgeec ye emma tacma kenec, imohai ngicngac yeneng ngakpiherecngina hesima sinnu tiamegec.
LUK.19.37	Nga Yerusaleng wegenac Oliwatikiac sing keme nande, imohai yeac arengfora habu kuneng yeneng kucfaka hengkecgecac amma ubangerec negemma udumengyadango Anutu dengerema yofi degec,
LUK.19.39	Ifi kpacma dengeregec farisaio goa habu yeneac botucfu nanggec, yeneng Yesuac degec, “Kpoukpou, ge arengfocga dena waickebisia.” 
LUK.19.40	Ifi degec Yesungo merengyemmeec, “Yeni waickegecdeu hoc yeneng arohogecde, imoc edengunuduae.”
LUK.19.41	Yesungo Yerusaleng mewegenema taong imoc hemma kiacma 
LUK.19.42	yofi deec, “Geng yofinenggac ruaegoc kecnadeac sing hentegecna ngereebac. Nga sing imoc ine yaguc sufu sufu fema kicgau mi fingectegecde. 
LUK.19.43	Geac nasoga haude, imohai ngabafocga yeneng noboc noboc orongguma bangec usuma heiemma igocgugecde. 
LUK.19.44	Igocguma yeneng memanganeguma nambaracfocga geac botucfu kecdae, yeni yunuhomedacgec bangecfu fegecde. Amma geac manau hoc mong wagec mongngo monggac witiu mi tarude, nocac Kebugango hadac, ge imoc mi hentegecdang.”
LUK.19.45	Amma Yesungo Anutuac womonggac oda manau emma ngicngac yeneng wiac emekeng emeha amma nanggec, yeni kporacyunuma 
LUK.19.46	yofi edeyunuec, “Yoac oho ohoya yofi fede,
LUK.19.46	‘Ni womonna yomocngo nunumuac ama ambeso.’ 
LUK.19.46	Nga ngeneng ine imoc merenggec hamangecmeme yeneac sufu sufuama ande.” 
LUK.19.48	Nga ngicngac yeni yeac yoac negengyombonggema kecgec nga yoara mong wagecdeac mi negenggec. Imocac amma ngaba yeneng ye meickegecdeac sing mong mi meficgegec.
LUK.20.1	Yesungo naso monnu Anutuac womonnu ngicngac edekpou ayemmema siduc gombung edeyunuu womonggareng enara nga mitiac negen negengngic amma yudangic enarafocngina yeni yenahafoc hama kicnginau namma 
LUK.20.2	kpesimigec, “Ge noc kucfu ua yomoc menec nga merang uayoac imoc genec? Imoc edenununa.” 
LUK.20.3	Ifi degec yeng yofi merengyemmeec, “Ni ifingoc kpesingemmeba wiac mong edenugec, 
LUK.20.4	Yohanengo dokunadzic ua mekefec, imoc kurumennunac me ngicfunac?” 
LUK.20.5	Ifi deu yeni yenaocngoc denegeng amma degec, “ ‘Imoc kurumennunac.’ Ifi denideu yeng yofi kpesinemmeude, ‘Anu ngeni nocac ye mi negensinggegec?’ 
LUK.20.6	Amma ‘ngicfunac’ ifi denideu ngicngac sasawa yeneng hocngo neneregecde nocac yeni Yohane ye profete, imoc ubaherenginango negensidae.” 
LUK.20.7	Ifi dema meremmigec, “Dahacnac haec, imoc mi negendimbe.” 
LUK.20.8	Ifi degec Yesungo yofi merenec, “Ifi degec, ni merang uayoac nenu ua mekecduae, imoc ifingoc mi edengunubade.”
LUK.20.10	Kemma kecmanu fora kpememe naso hau wanacngiha mong sueu waing uaac gareng yenearu kenu yeneng waing fora imohacnac yeac noboha migecdeac kenec. Kenu waing uaac gareng yeneng wanacngic imoc dzoboya kpema entegeng suegec kenec. 
LUK.20.11	Kenu minginango ifi hemma ngic mong sueec. Sueu kenu waing uaac gareng yeneng ye ifingoc kpema faka mangana yombong ammima entegeng suegec kenec. 
LUK.20.12	Kenu wanacngiha atac harebec sueu kenu yeneng ye ifingoc kpegec sawa mau kporacgec kenec.
LUK.20.13	Ifi anu ua minginango yofi deec, ‘Dafi ambade? Ni medacyombonna songo negemmianduaemoc, ye sueba kenu ye sifu eweheimigecde.’ 
LUK.20.14	Dema medacyombonga sueu waing uaac gareng yeneng ye hemma yenaocngoc denegeng amma degec, ‘Yeng kecma ua yomoc tiu enude. Nenang ye kpehomeni yeac bangec nga maridzoming imoc nenang anude.’ 
LUK.20.15	Ifi dema medac imoc kporacgec oda ngadeau kemeu kpehomegec.”
LUK.20.15	Ifi dema Yesungo kpesiyemmeec, “Ua mingina imocngo waing uaac gareng yeni dafi ayemmeude? 
LUK.20.16	Yeng hama waing uaac gareng yunuhomema waing ua imoc uagareng goa yeneac mariu faiude.” Ifi deu yeneng imoc negemma yofi degec, “Ifi naric mi fingecbeso.” 
LUK.20.17	Ifi degec Yesungo yenemma yofi deec, “Yoac yofi oho ohoya nande, imoc titiha negensibisia,
LUK.20.17	‘Amameme ngic yeneng hoc mong mangana dema ukugec. Nga hoc imocngo amaac hoc wotung amma seria nanude nga nambesande.’ 
LUK.20.19	Mitiac negen negengngic nga womonggareng enara yeni imohaingoc ye mebeso anggec. Yesungo yeneac yoac heima deec, imoc bic negenggec amma ngicngac yeneac kengecyunuu ine wagec.
LUK.20.21	Nga ngic imoc yeneng Yesuac degec, “Kpoukpou, ge yoac denec nga wiac kpounemmenec, imoc fora sasawa. Amma ge Anutuac sing ngicngac edekpou ayemmema yoac monde monde mi angkecnec, geac ifi negendimbe. 
LUK.20.22	Imocac edenununa, neni takesi ngictau Sisa naric minide me kpac?” 
LUK.20.23	Ifi degec Yesungo ikocngina hentegecma yofi edeyunuec, 
LUK.20.24	“Ngeni dzo mong edzacnugec hemba. Onga nga kibi yoc, imoc meracac?” deu degec, “Imoc Sisaac.” 
LUK.20.25	Ifi degec Yesungo deec, “Imocac ngeni Sisaac wiac, imoc Sisa mibisia nga Anutuac wiac, imoc Anutu mibisia.” 
LUK.20.26	Ifi deu yeni ngicngac yeneac kicfu enacfu faifai ammima meme, imoc obohogec. Amma yoacngina turunga merenec, imocac kerectegec amma yoac mong mi degec.
LUK.20.27	Anu Sadukaio yeneng homecfunac yacyac mong mi fede, ifi deandae. Amma yenearunac goa Yesuaru hama kpesimigec, 
LUK.20.28	“Kpoukpou, Mosengo dedeseriyoac yofi ohonemmeec,
LUK.20.28	‘Ngic mong ye ngac mema gboriha kpac kecma homeu ngic imocac muneango daraac hotsec mema gboric kpeficgema daraac kpac miacma kecbeso.’ 
LUK.20.29	Naso monnu dacmunac seweng kecgec nga waracdacnginango ngac mema gboriha kpac kecma homeec. 
LUK.20.30	Homeu muneango daraac hotsec mema 
LUK.20.31	eng kecma homeec. Anu munangirango hotsec imoc mema ifingoc sabaha kpac kecma homeu dacmuna seweng yeni ngac imocngoc mema gboricfocngina kpac kecma homedacgec 
LUK.20.32	amma ngac ye wisickeu ifingoc homeec. 
LUK.20.33	Amma yeng ngic seweng yeneac enengngina amma kecma yacyac nasou ye dacmunac seweng yenearunac meracac enema ambesande?”
LUK.20.34	Ifi degec Yesungo yofi merengyemmeec, “Bangec yomocac kekec nasoac medacfora yeneng ngac meandae nga manggac yeneng yofi deandae, ‘Ni naroanna ngic mibade.’ 
LUK.20.35	Nga ngicngac homecfunac gborima yacyac nga kekeseri megecdeacsoc andae, yeni ihai eweeneng mi anggecde. 
LUK.20.36	Yeni homecfunac yacyac, imocac kisic anggecde. Amma yeni Anutuac nambaracfora kecma angero isoc anggecdeac yeni monggoc naric mi homegecde. 
LUK.20.37	Homecfunac yacyac fede, imoc Mosengo ifingoc ohoma dekperagiec. Imoc yofi, icfu gerec dzeu ye hemmanu Kebuac dede yoacfu yofi fingerec,
LUK.20.37	‘Ni Abrahang nga Isaka amma Yakobo yeneac Anutu.’ 
LUK.20.38	Yeac hehennu yeni sasawango kekecnginagoc. Ye gbori kecdimbe, neneac Anutu, homemea yeneac Anutu kpahac.” 
LUK.20.39	Ifi deu mitiac negen negengngic goa yeneng yofi degec, “Kpoukpou, ge yoac gombunga yombong denec.” 
LUK.20.40	Anu imocac ngadeau yeni kengecyunuu mongngo kpesi kpesi monggoc mi kpesimigec.
LUK.20.41	Ifi anu Yesungo yofi deec, “Ngeni yoac yofi negembisia, yoac mong yofi fede, ‘Messia ye Dawidiac arennunac fingerude.’ 
LUK.20.42	Nga Dawidi ye yengenaoc Mitiyegecfu yofi deec fede,
LUK.20.42	‘
LUK.20.43	ngabafocga hanigaac bageau faiyunuba yeni hanigaac tatac ambesandae.” ’ 
LUK.20.44	Imocac Dawidi ye ‘Neac Kebu’ kparecngo dafiu yeac arennunac ande?”
LUK.20.45	Yesungo ngicngac sasawa yeneac kicfu medacfora yofi edeyunuec, 
LUK.20.46	“Ngeni mitiac negen negengngic yeneac henghomema kecbisia. Yeni ngakpi herec gombunga faima amayuguc anggecdeac songo negengandae nga suenecfu kemma ngicngac yeneng yeneac wenacngerec deyemmegecdeac songongina kuneng fede. Amma yeni kpekpeturang amau nga yakatoa nasou warac warac tatacfu tacbesonga songongina angkecde. 
LUK.20.47	Amma yeni ngachotsec ewefocngina homemea yeneac amangina wangecyunuandae. Amma yeneac negengngeree fingerudeac nunumu hereangoc numuandae. Yeni ikocfaka ifia angandaeac turunga ebiriangoc megecde.”
LUK.21.1	Anu Yesungo kic fima henu ngicngac dzofinacgoc yeni sesengina Anutuac womonggac sesekatapau faigec kemeu 
LUK.21.2	ngachotsec makpekpea mongngo ewea homemea hocdzo sacsac yohockang, ifisac faiu kemeu hemma 
LUK.21.3	yofi deec, “Foracngoc, ngachotsec yomoc ye hiedzoya kpac kecma dzo faima ngic sasawa sese faidau, imoc feracyunuma faidarec, imoc edengunuduae. 
LUK.21.4	Imoc yofiac, yeni finactoangina wakema fede, imohacnac tosea mema sesengina faidau. Ngac ye ine noc wiac femidac imocnoc hafoangoc faidacma entegeng kecde.”
LUK.21.5	Anu ngic goa yeneng Anutuac womong hoc kibia gombungango memea amma sese nga ubangerec hania haniango Anutu mikecgec, imocngo womong kibiagoc anudeac memengere anggec, imoc hemma siduc degec Yesungo yofi edeyunuec, 
LUK.21.6	“Ama yomoc hensongo homac andae, imoc naso herea mi tarude. Naso mong haude, imohai ngic yeneng imoc sasawa hembarackegecde. Hembarackegec hoc mongngo monggac witiau wagec mi tacbesande.”
LUK.21.7	Ifi deu yeneng kpesimigec, “Kpoukpou, ge faka denec, imoc noc nasoac fingerude nga naso imohai noc soi fingeru hemma naso wegenede negembesandimbe, imoc edenununa.” 
LUK.21.8	Ifi degec Yesungo deec, “Ngic yeneng ikocfu wangecngunubauac ngeni henghomema kecbisia. Ngic homac yeneng hama neac kpac kpacma yofi degecde, ‘Ni Messia.’ nga ‘Naso bic hadac.’ ifi degec ngeni mi modacyunubisia, kpac. 
LUK.21.9	Nga ewekpekpetoa amma ubakpekpe udumengtoagoc fingeru ngeni imoc negemma kengec mi ambisia. Wiac ifia hanahema fingecbeso nga naso ine imohaingoc yombong mi kpac ambesande.” 
LUK.21.10	Amma monggoc torokpema yofi deec, “Bangec goa yeneng ogofocngina yenigoc ewekpekpe anggecde nga ngictau monggac arengngo ngictau monggac areng yenigoc ngaba angemegecde. 
LUK.21.11	Usoctoa meude nga bodinaso nga hafei kuneng bangec monnu nga monnu ifiangoc fingeckenude. Fingeckenu bangecfu nga sawau soi hania hania fingeru hembesandae.”
LUK.21.12	“Faka ifia mi fingecmanungoc yeni kpacnaac amma ngeni ngunukporac angemmema mengunuma kpekpeturanggac amaareng yeneac mariu faingunugecde. Nga yeneng witicamau faingunugec ngeni ngictau nga gawana yenearu mengunuma kenggecde. 
LUK.21.13	Nga naso imohainoc neac dedekperagi yoac edeyunugecdeac sing fingecngemmebesande. 
LUK.21.14+LUK.21.15	Ni negen negentegec ngemmema yoac enacnginau faibade. Ifi amba ngabafocngina yeneac botucfunac mongngo yoac ngemmebade, imoc naric mi memaude me kpeude. Imocac amma ngeni yeneac kicfu noc yoac deni dema mi arenggekecbisia. 
LUK.21.16	Kecma nonggomang nga dacmunafocngina amma sactoso nga ogofocngina yeneng kererengunuma ngaba yeneac mariu faingunugec ngenearunac goa yunuhomegecde. 
LUK.21.17	Neac kpacnaac amma ngicngac sasawango ubango ukungunugecde. 
LUK.21.18	Nga ngeneac orucnginaunac orucdzongina mongngo ine naric mi sufuude. 
LUK.21.19	Ngeni seriangoc namma kekecngina onggonggebesandae.
LUK.21.20	Wasaingic habu yeneng hama Yerusaleng oronggegecde, naso imohai ngeni yofi bic negenggecde, taong manganeudeac naso bic hade. 
LUK.21.21	Imohai ngicngac Yudaia bangecfu kecdae, yeni worama tikiu embisia nga Yerusaleng taong manau kecdae, yeni worama ngadeau kemebisia amma ngadeau kecdae, yeneng Yerusaleng manau mi embisia. 
LUK.21.22	Naso imoc turung kpoukpou naso anude. Imohai yoac sasawa oho ohoya fede, imocac fora fingecbesande. 
LUK.21.23	Naso imohai ngac heregoc kecdae nga nenggac sabac namuu meyunukecdae, yeni ebicnginagoc anggecde. Bangec yomohai ebic kuneng fingerude nga bangecac ngicngac witinginau ngaba fingerude. 
LUK.21.24	Nga ngaba yeneng dzikacac beangngo ngic noboha yunuhomema noboha witicyunuma bangeha bangeha meyunuma kemma faiyunugecde. Amma bangeha bangeha ngicngacareng Anutu mi negemmidae, yeneng hama Yerusaleng haninginango tima kecmagec nasongina dedea, imoc wisickeu kenggecde.
LUK.21.26	Ebic imocngo bangecfu fingerudeac ngicngac yeni imoc negemma negengyohoc nga kengec amma homecgboric anggecde. Sawau kuc sasawa yeni kockpac anggecde. 
LUK.21.27	Anu naso imohai yeni Ngicac Medac henggec ye kuctoayagoc nga kibikperagitoayagocngo hoeng witiau haude. 
LUK.21.28	Faka imoc fingecbeso ammanu ngeni kpehengaima yacma orucngina miacma nambisia. Naso imohai ebicfunac mesingunugec enggecdeac naso wegenebesande.”
LUK.21.29	Anu Yesungo yoac mong heima yofi edeyunuec, “Ngeni fig ic nga ic sasawa hemma negembisia. 
LUK.21.30	Ic yeni maringina besaiudeu wenac naso wegenede, imoc ngenaoc bic negenggecde. 
LUK.21.31	Ngeni wiac sasawa deduae, imoc fingeru hemma ifingoc yofi negembisia, Anutuac eucerereng bic mewegenengunude.
LUK.21.32	Foracngoc, ngicngacareng yomoc, yeni mi homemagec wiac yomoc fingecdarude, imoc edengunuduae. 
LUK.21.33	Bangec nga kurumeng, yeri kpac anecde nga neac yoac imoc naric mi kpac ambesande.
LUK.21.34	Ubasufu nga dokunene amma bangecac negengyohoc imocngo meebiringunubauac ngeni garengngina meemebisia. Wenac imoc utac fingecngemmebacac. 
LUK.21.35	Wenac imohai subango yang kpeande, ifi isoc bangectoa bangec imohai hama ngicngac sasawa yenearu fingecdarude. 
LUK.21.36	Imocac ngeni nasosoc garengemema kecma nunumu ua mekecbisia. Mekecma wiac sasawa yomoc fingecbeso ande, imohacnac woragecdeac kuc mema Ngicac Medac, yeac kicfu serima nambesandae.”
LUK.21.37	Yesungo naso imohai wenacsoc Anutuac womonnu kpoukpou ua meec. Mema kecmanu ama marai anu tiki mong kpara Oliwa, imohai kenu toforeu takefec. 
LUK.21.38	Wereckenu ngicngac sasawa yeneng Anutuac womonnu yeac yoac monggoc negenggecdeac kengkecgec.
LUK.22.1	Hombang mong, ic sogong yisya kpac nene, kpara mong makekeng deandae, imoc wegeneec. 
LUK.22.2	Wegeneu womonggareng enara nga mitiac negen negengngic yeni Yesu homecfu faigecdeac sing mong meficgegecdeac negensigec. Amma yeni obohogec nocac yeni ngicngac yeneac kengecyunuec. 
LUK.22.3	Yuda kpara mong Karioto ye medacfora 12 yenearunac mong. Nga Satangngo yeac ubahereau kemeu 
LUK.22.4	yeng kemma womonggareng enara nga womonggac keracnatang garengfocngina, yenigoc tacma Yesu sing dafiu mema yeneac mariu faiudeac yoac denegeng anggec. 
LUK.22.5	Nga yeni ubangerec negemma dzo kpetea mong dema migecdeac yoac dedzege anggec. 
LUK.22.6	Yudango yenigoc uba mocgu amma sing dafiu meficgema habu yegoc mi kecmagec Yesu sufu sufuu yeneac mariu faiudeac kicfifi kefec.
LUK.22.8	Yesungo Petoro nga Yohane yofi dema sueyuruec, “Nenang makekenggac ramamedaha nenideac ngeri kemma wiac mengereec.” 
LUK.22.9	Ifi deu kpesimioc, “Dahai mengerededeac negensinec?” 
LUK.22.10	Deec merengyecmema yofi deec, “Ngeri kemma taonnu enecde, imohai ngic mong dokuenanga tofohoma hau ngeri yegoc ewacma modacma kemma ye ama monnu enu ngeri yegoc emma 
LUK.22.11	ama mingina yofi edebesera, ‘Kpoukpoungo yofi kpesigende, amamana damohai medacfocnagoc makekenggac ramamedaha nenide?’ 
LUK.22.12	Ifi deec yeng ama witiau amamana mong kuneng edzacnguruude. Nga ihai wiac bic faifaia tacdacde, ngeri imohai iwai mengerebesera.” 
LUK.22.13	Ifi deu yeri kemma Yesungo edeyuruec, imocac sirihau wiac meficgema makekenggac ramamedaha ohomengere anoc.
LUK.22.14	Anu yakanene naso hau Yesungo medacfora yenigoc yaka nebeso tacma 
LUK.22.15	yofi edeyunuec, “Ni makekenggac ramamedaha yomoc ngenigoc nebesonga homac yombong anende. Amma imoc nemaguc kpendzennu embade. 
LUK.22.16	Imoc yofiac, ni yaka yomoc monggoc mi nene kecbarengoc Anutuac eucererennu foraya fingecbesande.” 
LUK.22.17	Ifi dema kpakenec mong mema Anutu dengerema yofi deec, “Ngeni yomoc mema ngenaoc emema negec. 
LUK.22.18	Ni waing gbomeaac dokuya monggoc mi nene kecbarengoc Anutuac eucerereng haude.” 
LUK.22.19	Ifi dema ic sogong mong mema Anutu dangge edema mendzicma yemmema yofi deec, “Yomoc fusina, imoc ngeneac amma faifaia. Ngeni neac negensima imoc negec.” 
LUK.22.20	Yaka negec wisickeu ye kpakenec ifingoc mema deec, “Kpakenec yomoc sacnaac dzadzahac gboria, imoc ngeneac amma kpetic kpetinggea.
LUK.22.23	Ifi deu medacfora yeni merang yeneac botucfunac faka imoc anude, ifi dema yenaocngoc kpesiemegec.
LUK.22.25	Yesungo edeyunuec, “Bangec monnunac ngicngac Anutu mi negensinggeandae, yeni ngictaufocnginango ngicngac garengyunuma enac tofoc tofohofocngina meyunuandae. Ifi meyunuma ine yofi deandae, ‘Neni memeficngina kecdimbe.’ ”
LUK.22.27	Imocac yofi kpesiduae, ngic merang engena ande? Ngic yaka eng tacma neude me yakau kingangkpekpe ua mema kecde? Yaka eng tacma neude, ngeni yeac negenggecde. Nga neng ine sifu ngeneac botucfu kingangkpekpe siricfu kecduae. 
LUK.22.28	Amma ni faitobang manau kecbareng ngeni mi wanuma nigoc kecgec. 
LUK.22.29	Mannango eucererenggac kuc neac mariu faiec, ifi isocngoc neng eucererenggac kuc ngeneac mariu faibade. 
LUK.22.30	Kecma ngeni eucererennau yaka nga doku nema tacgecde. Amma ngeni ifingoc ngictautatac mema Israe kisic 12 yeneac fakangina isinggema desibesandae.
LUK.22.31	“Simong, Simong, negenna, Satang ye ngic yeneng wit seuha kpegec maudeac kpemindzaheandae, ifi isoc gombungaunac merengngunuu manganegecdeac bic arenggema derecgenendac. 
LUK.22.32	Nga Simong ge ine negen negensingga ukuna mi maudeac, neng geac amma nunumu ua bic medua. Amma ubaga meremma nearu monggoc dzigenema dacmunafocga meseriyunubesena.” 
LUK.22.33	Ifi deu Petorongo merenec, “Kebu, ni gegoc witicamau kembade amma homebadeac bic efaidua.” 
LUK.22.34	Ifi deu Yesungo edeec, “Petoro, ni edeguba yaguc tofocnac yomohaingoc kokorec mi arohomanu geng neac sebiheina atac harebec anude.”
LUK.22.36	Ifi degec Yesungo yofi deec, “Nga yaguc ine yofi deduae, Ngic mong ye dzobirangagoc me hieagoc kecde, yeng imoc mebeso. Amma wasaibeanga kpac kecde, ye ngakpitoaya sueu hiedzo kirecgeu imocngo wasaibeang bummebeso. 
LUK.22.37	Mitikibiu yoac oho ohoya fede, imocngo nearu fora fingecbeso, imoc edengunuduae. Yofi,
LUK.22.37	‘Yeni yeac godzungic degec.’ 
LUK.22.37	Neac negemma yoac degec fede, imoc yaguc fora fingecdarude.” 
LUK.22.38	Ifi deu medac yeneng degec, “Kebu henna, neni wasaibeang yohockang mekecdimbe.” degec Yesungo deec, “Imoc soha.”
LUK.22.39	Dema Yesungo faka angkefec isoc amma taong wama Oliwatikiu kenu medacfora modacma kenggec. 
LUK.22.40	Kensikema yofi edeyunuec, “Ngeni faitobannu embauac numugec.” 
LUK.22.41	Ifi dema medacfora wayunuma kapianec kpesima kemma fafoc heima 
LUK.22.42	yofi dema numuec, “Manggac, ge negenna naric anu kpakenec yomoc nearunac meickena. Amma neac songo mi fingecbeso, kpac. Geac songo nga negen negeng imocngo seribeso.” 
LUK.22.43	Ifi numumanu angero mongngo kurumennunac fingecmima mama meseriu 
LUK.22.44	Yesungo ine negengebirima seriangoc numuu sengerangango sac isoc amma bangecfu maec. 
LUK.22.45	Numuu wisickeu yacma medacfora yenearu dzigene kemma yenenu yeni ubahodung negemma gau fegec 
LUK.22.46	yofi edeyunuec, “Ngeni nocac gau fedae? Ngeni faitobannu embauac yacma numugec.”
LUK.22.47	Yesungo yoac denammanungoc habutoa mong yearu hagec. Hama medac 12 yenearunac mong kpara Yuda, yeng waraiyemmema Yesu muduckeudeac yearu mewegeneu 
LUK.22.48	Yesungo deec, “Yuda, ge Ngicac Medac muduckema doc menec, ec.” 
LUK.22.49	Ifi deu ngic Yesu oronggema nanggec, yeneng faka mangana imoc fingecbesonga anu hemma kpesima degec, “Kebu, neni wasaibeango yununide me?” 
LUK.22.50	Nga yenearunac mongngo womonggarengtoa yeac wanacngic kpema kedzaha foiugeng herecgeec. 
LUK.22.51	Herecgeu Yesungo yofi deec, “Ngeni faka imoc wagec.” Ifi dema wanacngicac kedzaha kpeserema mengereec.
LUK.22.52	Anu ngic Yesu mebesonga hagec, imoc womonggareng enara nga womonggac keracnatang enaramemengina amma yudangic enarafocngina yeneac yofi deec, “Ngeni godzungic meandae, ifi isoc wasaibeang nga gbarucnginagoc hadae. 
LUK.22.53	Ni Anutuac womonnu wenacsoc ngenigoc kecbareng ngeni sifu imohai mi menugec. Nga yaguc ine ngeneac naso anu kundunggac kucngo garenggac tatac mekecde.”
LUK.22.55	Kenu ngic goa yeni amaac oda manau sobeng dzongiau gerec figec dzeu dzeunegemma tacgec Petorongo yeneac botucfu mataru 
LUK.22.56	wanac naroang mongngo Petoro gerecfu taru kic fima hemma deec, “Ngic yomocngo yegoc kecande.” 
LUK.22.57	Ifi deu Petorongo ine sebi heima deec, “Ngac, ge denec, ni ye mi negemmiduae.” 
LUK.22.58	Ifi deu naso mi hereemanu ngic mongngo Petoro hensima deec, “Ge ifingoc yenearunac mong.” Ifi deu Petorongo deec, “Ngic, ge negennec ni kpac.”
LUK.22.59	Nga aua mocgu isoc nammanu ngic mongngo monggoc serima deec, “Fora yombong, ngic yomoc ye gariraiangic, ye ifingoc yeac arennunoc kecande.” 
LUK.22.60	Ifi deu Petorongo ine merenec, “Ngic negenna, ge denecmoc, imoc mi negentegecduae.” Dema yoac imoc mi desimanungoc kokorecngo arohoec. 
LUK.22.61	Arohou Kebungo dzigenema Petoro henu Petoro ye Kebungo yeac yoac deec, imoc negensiec, “Kokorecngo tofocnac yomohaingoc mi arohomanu geng neac sebiheina atac harebec anude.” 
LUK.22.62	Imoc negemma Petorongo ngadeau kemema ubahodung kuneng mema kiac hodung kiarec.
LUK.22.63	Ngic Yesuac gareng kecgec, yeneng Yesu dedzomoc ammima kpema 
LUK.22.64	kiwa kporucngo biranggema degec, “Merang gudac, geng imocac kpefingyoac dena.” 
LUK.22.65	Ifi dema yeni faka hania hania ammima desusuic ammigec.
LUK.22.66	Ama wereckenu yudangic enarafocngina, imoc womonggareng enara amma mitiac negen negengngic yenahafoc kpeturanggemagec Yesu yudangic yeneac tutumangtoau mekemma 
LUK.22.67	yofi degec, “Edenununa, ge Messia me?” Ifi degec yeng yofi merengyemmeec, “Edengunuba naric mi negensinggegecde. 
LUK.22.68	Nga kpesi kpesi kpesingemmebadeu turunga naric mi merenggecde. 
LUK.22.69	Nga yofinenggac nga namma enude Ngicac Medacngo Anutu Kuctoa minginaac foiaugeng tarude nga tacbesande.” 
LUK.22.70	Ifi deu yeneng degec, “Ifi anu ge Anutuac Medac me?” Ifi degec, yeng merengyemmeec, “Ni imocnoc, ngeneng ine imoc dedae.”
LUK.22.71	Ifi deu yeneng degec, “Yoacninaac boingicac monggoc mi obohodimbe. Ye imoc yengena enarango deu bic negending.”
LUK.23.1	Dema kpeturanggema tacdacgec, yeni sasawa yacma Yesu mema Piratoaru mekemma 
LUK.23.2	imohai yoacfu namma haniaya yofi degec, “Ngic yoc ye ngicngacfocnina yenearu singngina mesufuma takesi Sisa minideac kpetarinemmema yengenaac ifi dekecde, ‘Ni Messia, ngictau mong.’ ” 
LUK.23.3	Ifi degec Piratongo kpesimiec, “Ge yudangic yeneac ngictau me?” Ifi deu meremmiec, “Imocnoc geanggaoc denec.” 
LUK.23.4	Anu Piratongo womonggareng enara nga habu yeneac deec, “Ngic yomocngo singyoac mong mi kpeec, ni kopocsiha hofocduae.” 
LUK.23.5	Ifi deu yeneng ine serima degec, “Ye ngicngac kpouyemmema here miac miac Gariraianac hanahema ayemme hakecma Yudaia bangecfu sokoma ihai wisickede.”
LUK.23.6	Ifi degec Piratongo imoc negemma kpesiyemmeec, “Ngic yomoc Gariraia ngic me?” 
LUK.23.7	Amma ye Yesuac hania negemma Herodengo bangec garenggede, ye ihacnac, ifi negenec. Negemma Herodengo naso imohai Yerusalennu ifingoc kefecac Yesu sueu yearu kenec. 
LUK.23.8	Kenu Herodengo Yesuac siduc bic negenec. Ye Yesungo faka kuhagoc goa meu henudeac negengkefec. Ifi negemma naso herea Yesu hofockefecac amma Yesu yearu mekenggec ubangerec yombong negenec. 
LUK.23.9	Negemma Yesu kpesi kpesi homac kpesimiu yeng ine imocac turunga mong mi merenec. 
LUK.23.10	Nga womonggareng enara nga mitiac negen negengngic yeneng hama namma yeac hania seriangoc yombong degec. 
LUK.23.11	Nga Herode nga wasai arengfora yeneng ye ngadehema dedzomoc ammima ngakpi mong kibiagoc heimigec kemeu Piratoaru monggoc suegec mekenggec. 
LUK.23.12	Herode nga Pirato yeri warac ngaba ngaba kefoc nga wenac imohaingoc ogo ogo anoc.
LUK.23.13	Anu Piratongo womonggareng enara nga enarameme amma ngicngac kpacyunuu hadacgec 
LUK.23.14	yofi dema edeyunuec, “Ngic imoc ye ngicngacfocnina herengina miacande, ifi dema mehadau. Nga neng ngeneac kicfu kpesimiba wiac negemma yoacfu faidae, imoc kpac anu kopocsiha hofocduae. 
LUK.23.15	Nga Herodengo ifingoc negemma eng merenu mema hadau. Ifi anu ngic yomocngo mangana mong mi memanu neng homecfu faibadeacsoc mi ande, ngeni imoc negentegecbisia. 
LUK.23.16	Ifi anu ye memeting goa mima waba kenudeac negenduae.” 
LUK.23.17	Anu hombang nasou gawanango ngic mocgu witicamaunac yungecbeso, faka imoc feec.
LUK.23.18	Imocac habutoa sasawa yeneng arohogec, “Ye meickema Baraba yungecnemmena.” 
LUK.23.19	Baraba ye warac taonnu ngicngac yeneac here miac miac faka amma ngic kpehomeec, imocac amma witicamau faigec. 
LUK.23.20	Nga Piratongo ine ngicngac yenearu monggoc serima deec nocac ye Yesu yungeru kenudeac negenec. 
LUK.23.21	Ifi deu yeni arohogec, “Ge mariponnu kpena homeu, mariponnu kpena homeu.” 
LUK.23.22	Arohogec naso harebec anu Piratongo deec, “Ngic yomoc ye noc kopocsic yombong meficgeec? Ni kopocsiha mong mi meficgema homecfu faibadeacsoc mi anduae. Ifi anu memeting mima waba kenudeac negenduae.”
LUK.23.23	Ifi deu yeni mariponnu homeudeac serima seriangoc arohoma Piratoac yoac ferahema udumengtoa meficgema yeneng firang anggec. 
LUK.23.24	Ifi anggec Piratongo yeneac yoac negemma negengyemmema Yesu desiyemmeec. 
LUK.23.25	Amma ngic ye here miac miac faka angkecma ngic kpehomeu witicamau faigec tarec, ye yungecgecdeac degec, imoc yungecyemmema Yesu ine maringinau faiu songongina modacgecdeac wayemmeec.
LUK.23.26	Wayemmeu wasaingic yeneng Yesu mekemma henggec ngic mong Kirene taonnunac, kpara Simong, ye semeng uaunac hau sinnu meficgema yeng Yesuac maripong tofohoudeac ngombonggegec tofohoma Yesu modarec. 
LUK.23.27	Nga ngicngac habu kunengngo modacgec, yeneac botucfu ngac homac yeneng yeac dekiac amma ubamangang kuneng anggec. 
LUK.23.28	Ifi anggec Yesungo dzigenema edeyunuec, “Yerusalennac ngacnaroang, ngeni neac mi kiacgec. Ngeni ngenang nga nambaracfocngina, yeneac amma ine kiacbisia. 
LUK.23.29	Naso mong haude, imohai ngicngac yeneng yofi degecde, ‘Ngac kufing nga sabac mi megec amma namu mi gumecyunugec, yeni kenecnginagoc.’ 
LUK.23.30	Naso imohai ngicngac yeneng tikiac degecde, ‘Tiki ge witininau mama ferandzinununa.’ Nga faganggac yofi degecde, ‘Fagang ge tohoma kperacnununa.’ 
LUK.23.31	Yeni ic sabayagoc nande, imohai faka ifia andaeu ic bic ururuedacfu, imoc memanganeyombonggegecde.”
LUK.23.32	Anu yarengic yohockang yeri Yesugoc yurugecdeac ifingoc meyuru kemma 
LUK.23.33	bangec buma mong kpara Hatasic degec, imohai kensikema Yesu mariponnu kpegec amma yarengic mong foiugeng nga mong kanaugeng, ifi yurugec. 
LUK.23.34	Yunugec Yesungo deec, “Manggac, yeni ua medae, imoc mi negentegecma andaeac kopocsicngina wana.” Nga yeneng wambaya kpeing kpema mederegec. 
LUK.23.35	Ngicngac yeni wiac fingerec, imoc ifi hennammagec yudangic enarafocnginagoc yeneng ifingoc desusuic ammigec, “Ye Messia, Anutuac meisingmedaha andeu yeng ngicngac goa onggongyunuec, ifi isoc yengena ifingoc onggongemeu.” 
LUK.23.36	Nga wasaingic yeneng ifingoc defagoc ammima yeac wegenacfu hama waing aengagoc yearu sinemima 
LUK.23.37	degec, “Ge yudangic yeneac ngictau kecnecfu geangga onggongemena.” 
LUK.23.38	Nga oruha witiau yoac yofi oho ohoya nanec, “Yomoc yudangic yeneac ngictau.”
LUK.23.39	Anu yarengic yohockang yerearunac mong nanec, yeng Yesu desusuic ammima deec, “Ge Messia annecfu geangga onggongemema neri ifingoc onggonnuruna.” 
LUK.23.40	Ifi deu ogeango kpetarimima deec, “Ge ifingoc yoacfu firang mi andang amma Anutuac kengecguu ngereebac. 
LUK.23.41	Nerang kopocsicniraac turunga faka dindingacfu ifi anecmedae nga ngic yomoc ye ine kopocsic mong mi meficgeec.” 
LUK.23.42	Ifi dema Yesuac deec, “Yesu, ge eucererenggau kensikema ngictau tatac mema ni negensinubesena.” 
LUK.23.43	Ifi deu Yesungo yofi edeec, “Foracngoc, yagucngoc nigoc eucererennu kecdede, imoc edeguduae.”
LUK.23.44	Anu wenac dzongiau 12 kiroc ammanu imohai ama kundung kpema kundungngo bangec sokoma fekemmanu 3 kiroc marai anec. 
LUK.23.45	Nga wenackiwa kundung kpeec, naso imohaingoc Anutuac womonnu kpoructoa womongmana kpetiac yombong naguyau nanec, imoc tohou yohockang anec. 
LUK.23.46	Nga Yesungo ubaudumeng kunengngoc kpacma deec,
LUK.23.46	“Manggac, ongaasuna marigau faiduae.” 
LUK.23.46	Ifi deu asuya ereec.
LUK.23.47	Anu wasai garengngo imoc hemma Anutu eweheimima deec, “Ngic yomoc ye kopocsiha kpac, imoc fora.” 
LUK.23.48	Nga ngicngac sasawa yeni faka fingerec, imoc hennegeng ambesonga hagec, yeneng faka imoc fingeru hemma mokucnginau kpema kiacma amanginau kenggec. 
LUK.23.49	Nga Yesuac arengfora sasawa nga ngac goa Yesu modacma Gariraianac hagec, yeni ine hama hereau namma faka fingerec, imoc henggec.
LUK.23.50+LUK.23.51	Ngic mong kefec kpara Yosefe, ye Yudaia bangecfu Arimataia taonnunac. Amma ye yudangic yeneac tutumangtoaac memba kefec. Ye ngic yumea nga fakaya dindingac amma Anutuac eucererenggac tomai kefec. Nga yeac ogoforango yoac degec nga faka anggec, yeng imocac negenu mi ngereec. 
LUK.23.52	Ifi anu yeng Piratoaru kemma Yesuac fareng meudeac kpesimiec. 
LUK.23.53	Kpesiu negemmiu ye Yesuac fareng mesima linengkporuc imocngo tembonggema mekemma kicsere mong gboria, imohai faiec.
LUK.23.54	Anu wenac imoc sabataac efac kpefac naso anu sabata naso hanahebeso anec.
LUK.23.55	Nga Gariraia bangecfunac ngac goa Yesu modacgec, yeneng Yosefe modacma kicsereu kemma Yesuac fareng faigec, imoc hennegeng amma 
LUK.23.56	monggoc dzigenema amanginau kemma fareng imocac kerecdoku homuna gombunga memengere amma sabatanasoac singyoac fede, imoc modacma tomai kecma tacnegenggec.
LUK.24.1	Sonda gboria hanahema asoac ama negemma ngac yeni kerecdoku homuna gombunga memengere anggec, imoc mema kicsereu kenggec. 
LUK.24.2	Kemma henggec hoctoa kicsere sing hedzic hedzickeamoc, imoc bic kpedic kpedidinggea feu kicsere naguya eng nanec. 
LUK.24.3	Nanu ngac yeni kicsere manau emma Kebu Yesuac farenga ine mi meficgegec. 
LUK.24.4	Amma yeni noc wiac fingecdac dema obohoma nammagec imohaingoc ngic yohockang ngakpingira kongac koporarac yombong, yereng hama kicnginau fingecma nanoc. 
LUK.24.5	Nanec ngac yeni kengec amma ngonducnema nammagec ngic yohockang yereng yofi edeyunuoc, “Ngeni ngic gboridac kecde, ye nocac kicsereu hofocdae? 
LUK.24.6	Yenoc Anutungo homecfunac bic megboriu yacma yei mi kecde. Amma yeng Gariraia kecmangoc yoac edengunuec, imoc negensibisia. 
LUK.24.7	‘Ngicac Medac ye kopocsicmeme yeneac mariu faigec, yeneng mema mariponnu kpegec homeude.’ imoc fingerudeac deec, ‘Nga uameme harebec ammanu monggoc gborima yarude.’ ” 
LUK.24.8	Ifi deu ngac yeni yeng yoac bic deec, imoc negensigec.
LUK.24.9	Negensima kicsereunac monggoc dzigene kemma medac 11 nga tosofocngina faka sasawa fingerec, imoc edeyunudacgec. 
LUK.24.10	Ngac kenggec, yeneac kpacngina Maria Madara nga Yohana amma Maria Yakobo nonggea nga ngac goa yenahafoc kenggec, yeneng siduc imocngoc aposoro edeyunugec. 
LUK.24.11	Nga ngac yeneng yoac imoc edeyunugec, imocac medac yeneng negenggec sicsauc anu yoacngina mi negensinggegec. 
LUK.24.12	Nga Petorongo ine yacma nedzima kicsereu kenec. Kemma kicsereu okarima henu kporucsusu tembonggegec imocngosac tarec. Ye imoc hemma negenu wiac engena anu monggoc dzigene kenec.
LUK.24.13	Anu wenacnaso imohaingoc ngic yohockang Yesu modacandape, yereng ama mong kpara Emausi, imohai kembesonga kenoc. Bangec imoc Yerusalenggac hereau 11 kiromita, imocacsoc tarec. 
LUK.24.14	Nga yeri faka sasawa fingerec, imocac denegeng amma kenoc. 
LUK.24.15	Yeri yoac imocac denegeng amma negen negeng ua mema kemmaec Yesu yengenaoc ngadengirau kemma meficyuruu yerigoc kenggec. 
LUK.24.16	Amma yeri kic mesufuu ayecmeu mi hensioc.
LUK.24.17	Ifi anu Yesungo yofi kpesiyemerec, “Ngeri sinnu noc wiacac ngeraocngoc denegeng andape?” Ifi deu yeri ubahodung siric amma waickema nanoc. 
LUK.24.18	Namma mong kpara Kereopa, yeng kpesimiec, “Ge kuricngic mocgungosac Yerusalennu kecmina sonda yomocac manau ihai faka fingecdac, imoc mi negendang me?” 
LUK.24.19	Ifi deu yeng deec, “Noc faka fingecdac?” Ifi deu yereng edeoc, “Yesu Nadzaretenac yearu faka fingerec. Ye profete mong amma Anutu nga ngic yeneac kicfu yoac deec nga faka sasawa meec, imoc kuhagoc yombong anec. 
LUK.24.20	Nga womonggareng enara nga israengic enarafocnina, yeneng ye homeudeac dema gamang yeneac mariu faigec yeneng mariponnu kpegec homeec. 
LUK.24.21	Nga neni yofi negensinggeing, yennoc israengicngac mesinunuude. Faka fingerec, imocac uameme yaguc harebec ande. 
LUK.24.22+LUK.24.23	Anu ngac goa neneac habuunac, yeni yaguc asoac yombong kicsereu kemma farenga hofocdau. Hofocma dzigenema hama yofi edenunudau, ‘Angero yereng ongau fingecnemmema yofi deec, “Yesu ye bic gboridac kecde.” ifi dedau.’ Ifi degec kpidohoding. 
LUK.24.24	Amma nenearunac ngic goango kicsereu kemma ngac yeneng dedau, ifi isoc yombong meficgedau nga yengena ine mi hendau.”
LUK.24.25	Ifi deu Yesungo yofi edeyuruec, “Ngeni negen negengngina kpac nga wosongina nomana yombong. Profete yeneng bicngoc yoac sasawa degec, imoc bic mi negensinggedae. 
LUK.24.26	Imoc yofi fingerudeac degec, ‘Messia ye kpendzeng kpekefu wisickeuguc kibikperagiatoaac ameau naric enude.’ ” 
LUK.24.27	Yengena siduc imoc mitikibiu oho ohoya fedacde, imoc Moseac kibiunac hanahema kengkecma profete sasawa yeneng yeac siduc ohogec, ye imocac hania deireckeyemerec.
LUK.24.28	Anu yeri ama kembesonga kenoc, imoc mewegenema Yesungo ferecgema kembeso siric isoc anu 
LUK.24.29	yereng kpetarimima deoc, “Ama marai anu kundung kpebeso andeac ge nerigoc kenni.” Ifi deec yerigoc amau emma tacgec. 
LUK.24.30	Yesungo yerigoc tacma yaka nebesonga ic sogong mema kenecyoac dema mendzicma yemerec. 
LUK.24.31	Yemeru kicngira tegeru Yesu hensimaec yeng imohaingoc aockeu 
LUK.24.32	yeraocngoc denegeng amma deoc, “Yeng sinnu mitikibiac hania edekpou anecmema deireckenemeru herenirango yacyombonggedac, imoc fora yombong.” 
LUK.24.33	Nga yeri imohaingoc yacma dzigenema monggoc Yerusalennu kemma medacfora 11 ogofocnginagoc kpeturanggema tacmagec meficyunuoc. 
LUK.24.34	Meficyunuec yeneng edeyuruma yofi degec, “Kebungo fora homecfunac gborima yacdac, ye Simong bic fingecmidac.” 
LUK.24.35	Ifi degec yereng sinnu yerearu faka fingerec nga Yesungo ic sogong mendziru hensioc, imocac siduc andaroc.
LUK.24.36	Siduc ifi andarec yeni yoac imoc negemma tacmagec Yesu yengenaoc botucnginau namma deec, “Ruae ngenearu febeso.” 
LUK.24.37	Ifi deu yeni kpidohoma kengec amma negensigec, “Wosonga hendimbe.” 
LUK.24.38	Ifi negensigec yeng yofi deec, “Ngeni nocac kpidohoma negengyohoc andae? 
LUK.24.39	Imoc ni neanaoc, ngeni hanimarina henggec. Wosonga yeni sicfusingina kpac. Ngeni imocac hama kpeserenuma nenggec.” 
LUK.24.40	Ifi dema hanimaria edzacyunuu 
LUK.24.41	yeni kerectegec amma ubangerectoa negemma sifu mi negensinggegec yeng yofi kpesiyemmeec, “Ngeni yaka mong faigec tacde me?” 
LUK.24.42+LUK.24.43	Ifi deu yeni kondungyang dzedzea noboha migec mema kicnginau neec.
LUK.24.45	Ifi dema ye imohaingoc negen negengngina meireckeyemmeu yeni mitikibiac yoac negentegecgec 
LUK.24.46	yofi torokpema deec, “Imocac amma yofinoc oho ohoya fede, Messiango kpendzeng kpema homema uameme harebecfu monggoc gborima yarude. 
LUK.24.47	Yaru ngicngac yeni yeac kpacfu ubamereng nga kopocsic wawaac sing imoc Yerusaleng taonnusing hanahema bangeha bangeha ngicngac sasawa yenearu yoac dekperagigec kenude. 
LUK.24.48	Faka yomocnoc kicnginau fingecdacmoc imoc dekperagibisia. 
LUK.24.49	Nga Mannango wiac ngemmeudeac deec, neng imoc suengemmeba mebisia. Negenggec, ngeni taong yomohai tacma imoc mi wabisia kecma wihacnac kuc heingemmebade. Ngeni kuc imoc memaguc naric kengha ambisia.”
LUK.24.50	Anu Yesungo waraiyemmeu taong wama ngadeau Betania amabangec, imohai kemma maria miacma kenecyunumanu 
LUK.24.51	Anutungo meu wayunuma kurumennu enec. 
LUK.24.52	Enu yeni afehema songo kuneng meficgema Yerusalennu monggoc dzigenema kenggec. 
LUK.24.53	Nga yeni nasosoc womonnu kecma Anutu ubangerec edekecgec.
JHN.1.2	Amma yennoc hanac hanaheau Anutugoc kefec. 
JHN.1.3	Nga Anutungo enacyoacfu deu wiac sasawa fingecdarec, wiac sasawa fingecma fekende imoc yea kpac mong mi fingerec. 
JHN.1.4	Yearunoc kekec feec nga kekec imocngo ngicngac yeneac kperagi anec. 
JHN.1.5	Nga kperagingo kundung mekperagiu kundungngo kperagi imoc semeudeac ambibiema waec.
JHN.1.7	Yeng kperagi imocac hepucngic amma dedekperagi imoc ngicngac mekperagiyemmeudeac haec. Yeng ifi hau ngicngac sasawango yeac amma kperagia imoc negensinggegecdeac negenec. 
JHN.1.8	Ye yengenaoc kperagi imoc mi kefec, kpac. Ye ine kperagi imoc mekperagiudeac haec.
JHN.1.10	Anutu ye kperagiango bangec nga wiac sasawa meficgedaru kperagia imocngo bangecfu kefu ngicngac yeneng ine ye mi hensigec. 
JHN.1.11	Ye bangehau dzigenemanu arengfora yeneng ama mi heimigec. 
JHN.1.12	Nga ngicngac ama heimima kpara negensinggegec, yeni Anutuac nambaracfora anggecdeac deyemmeec. 
JHN.1.13	Deyemmeu ngicngac imoc yeni ngic sacfusiunac me sebiac songounac me ngic monggac songounac mong mi fingecgec, kpac. Yeni Anutu yengenaarunac fingecgec.
JHN.1.15	Yohanengo yeac hepuc amma dekperagima kpacma yofi deec, “Ni yeacnoc yofi deai, ngadenau hama kecde, ye kunenna, nocac ni mi fingecbarengoc ye kechakefec.” 
JHN.1.16+JHN.1.17	Dedeseriyoacngo Mosegoc hau yearunac meing nga danggunuc amma yoac fora imoc Yesu Kristogoc haec. Amma ye danggunuc hafoangoc femide, imocngo nenannu wisic wisickea kpac hakecde. 
JHN.1.18	Ngic mongngo Anutu mong mi henec, kpac. Medaha mocgusac Mamaac hoannu kecande, ye Anutungoc. Yeng Manggac dekperaginemmeec.
JHN.1.19+JHN.1.20	Yudangic Yerusaleng taonnu kecgec, yeneng womonggareng nga womonggareng yeneac memefic sueyunugec Yohanearu kemma kpesimigec, “Ge merac?” kpesimigec, yeng haniaya mi hesonggema yofi dekperagiyemmeec, “Ni Messia kpac.” imocngo Yohaneac dedekperagi. 
JHN.1.21	Ifi deu yeneng monggoc kpesimigec, “Ge merac, ge Eria me?” kpesimigec yeng deec, “Ni ye kpac.” deu degec, “Ge profete yombong me?” degec merenec, “Kpac.” 
JHN.1.22	Ifi deu degec, “Anu ge merac? Suenunudau, yenearu yoac turunga dafi mekemma edeyununide? Ge geanggaac dafi deannec?” 
JHN.1.23	Ifi degec Yohanengo yofi merenec,
JHN.1.23	“Bangec kisiu ubaudumeng fingerec imoc nennoc yofi kpacduae, ‘Ngeni 
JHN.1.23	Profete Yesaiango neac ifi deec.”
JHN.1.24	Anu farisaio yeneng ngic goa sueyunugec kemma 
JHN.1.25	Yohane kpesimigec, “Ge Messia kpac nga Eria kpac amma profete kpac. Ge nocac ngic doku nadzicyemmeannec?” 
JHN.1.26	Ifi degec Yohanengo yofi merengyemmeec, “Ni doku nadzicngemmeanduae. Nga botucnginau ngic mong kecde, ngeni ye mi negemmidae. 
JHN.1.27	Yeng ngadenau hama kecde nga ni ifiango yeac hanitabe witiha yungecba naric mi ngereeude.” 
JHN.1.28	Yohanengo Betania amau Yordang doku nobocgengau doku nadzicyemmekefec, imohai faka imoc fingerec.
JHN.1.30	Yeacnoc negemma yofi deai, “Ngic mong ngadenau hama kecde, yeng ni mi fingecbare bicngoc yombong kefecac ni feracnude. 
JHN.1.31	Neng ye mi negemmiai. Nga israengicngac ngeneng ye hentegecgecdeac neng hama doku nadzicngemmebade.”
JHN.1.33	Nga ni ye mi negemmibare suenuec, yeng yofi edenuec, ‘Asungo mama ngic yearu taru hennade, yeng Tiri Asungo nadzicngemmeude.’ 
JHN.1.34	Ni imocnoc hemma hepuc amma yofi dekperagiai, ngic yomocngo Anutuac medac.”
JHN.1.35	Anu wereckengau Yohane ye medacfora yenearunac yohockang yerigoc imohai monggoc nanggec. 
JHN.1.36	Nammagec Yesungo kenu hemma medachora yofi edeyuruec, “Henec, imoc Anutuac ramamedaha.” 
JHN.1.37+JHN.1.38	Ifi deu negemma medachora yereng Yesu modacma kenec Yesungo dzigene yeremma yofi kpesiyemerec, “Ngeri noc wiacac angecmede?” kpesiyemeru deoc, “Rabbi, (imocac titiha kpoukpou) ge dahai kecnec?” 
JHN.1.39	Deec yofi edeyuruec, “Ngeri hama henec.” ifi deu yeni yenahafoc kemma ama kefec, imoc hemma wenac imoc yegoc taroc. Faka yomoc marai 4 kiroc fingerec.
JHN.1.41	Yeng Yesu hemma dzigenema warac warac yengena munea Simong meficgema yofi edeec, “Neri Messia meficgedic.” (Messia imocac titiha Kristo.) 
JHN.1.42	Ifi dema Simong hesickeu Yesuaru kenec Yesungo ye hemma yofi deec, “Ge Simong Yohaneac medac, geac kpacga Kefa debesonga.” (Imocac titiha hoc amma grikyoacfu Petros.)
JHN.1.43	Wereckengau Yesungo Gariraia bangecfu kembesonga negemma Firipo meficgema yofi edeec, “Ge hama modacnuna.” 
JHN.1.44	Nga Firipo nga Anderea amma Petoro yeni Besaida taonnunac.
JHN.1.46	Ifi deu Natanaengo deec, “Nadzarete taonnunac wiac gombunga mong mi fingecande.” ifi deu Firipongo deec, “Ge hama henna.”
JHN.1.47	Nga Yesungo Natanae henu yearu kenu yofi deec, “Henggec, ngic yomoc israengic fora, yearu ikoc nga faitobang faka mong mi fede.” 
JHN.1.48	Ifi deu Natanaengo kpesimiec, “Ge dafi negennunec?” Ifi deu Yesungo yofi edeec, “Firipongo mi kpacgumanu fig ic haniau tacmana bic gendua.” 
JHN.1.49	Ifi deu Natanaengo yofi edeec, “Rabbi, ge Anutuac medac, Israe neneac Ngictau.” 
JHN.1.50	Ifi deu Yesungo yofi meremmiec, “Ge fig ic haniau tacna gendua deduaeac negensinnunec. Kecma faka yofia monggoc ferahema fingeru hennade. 
JHN.1.51	Negenggec, kurumeng anggeu ngeni Anutuac angerofora yeneng Ngicac Medac yearu engemmama anggec yenenggecde, imoc fora yombong edengunuduae.”
JHN.2.1	Uameme yohockang wisickeu Gariraia bangecfu Kana taonnu memeturang fingerec. Nga Yesuac nonggea ihai kecmanu 
JHN.2.2	Yesu nga medacfora momoc heitaiyunugec. 
JHN.2.3	Nga yeni waingngina kpac anu nonggeango Yesu edeec, “Waingngina kpac ande.” 
JHN.2.4	Ifi deu Yesungo yofi edeec, “Ngac, neac wiac imoc geac mi ande, nasona mi hadacngoc.” 
JHN.2.5	Ifi deu nonggeango uamedac edeyunuec, “Yeng wiac monggac edengunuu ngeni imoc sasawa tofohobisia.”
JHN.2.6	Anu yudangic yeni dzuac dzuac fakangina modacma enang dokuyagoc faigec tacande. Imocac amma imohaingoc enang hocngo memea 6 faigec tarec. Enang mocgu mocgu imoc 100 lita, ifingo tackenec.
JHN.2.7	Nga Yesungo uamedac yofi edeyunuec, “Ngeni doku fima enannu kpakegec kemema wakeu.” ifi deu yeni doku figec kemema wakedarec. 
JHN.2.8	Figec wakeu yeng yofi edeyunuec, “Ngeni yaguc fima imoc yakagarenggaru mekenggec.” Ifi deu fima mekenggec. 
JHN.2.9	Mekemmagec dokungo waing anu yakagarengo imoc nehemma waing dahacnac dema obohou uamedac doku fima mekenggec, yenengsac negenggec. Ifi nehemma yakagarengo memeturangngic, ye deu haec. 
JHN.2.10	Hau edeec, “Fakanina yofi fede, hanahema waing gombunga ngic gumecyununi nekecma ubasufu anggec waing songea kpac gumecyunuandimbe. Anu geng ine waing gombunga mesufuna tacdacac yaguc meficgenec.”
JHN.2.11	Yesungo Gariraia bangecfu Kana taonnu kecma negensinggegecdeac faka kuhagoc imoc hanahema meec. Mema kuc nga kibikperagia ifi mekperagiu medacfora yeneng imoc hemma ye negensinggegec.
JHN.2.13	Kecgec yudangic yeneac makekenggac naso wegene hau Yesungo Yerusaleng taonnu enec. 
JHN.2.14	Emma henu ngic yeneng womonggac oda manau ramaburumaka nga kebesacneng faigec nga goa tatacnginau tacma hiedzo emekecmagec Yesungo yenenec. 
JHN.2.15	Yenemma indzuru mong mudze mudzea mema imocngo ngic sasawa ramaburumakanginagoc womonnunac yunukisang ayemmeu kemegec. Kememagec ngic hiedzo emekecgec, yeneac dzongina megigi amma tebongina heimerenec. 
JHN.2.16	Heimeremma ngic kebesacneng suegec, yeni yofi edeyunuec, “Ngeni wiacngina imoc meickegec! Ngeni Mannaac ama anggec emekpesi ama mi ambeso.” 
JHN.2.17	Faka imoc fingeru medacfora yeneng yoac mong oho ohoya feec, imoc negensigec,
JHN.2.17	“Geac amaac amma herenango gerec dzema dzendandannuude.” 
JHN.2.18	Amma yudangic yeneng meremma edegec, “Ge faka imoc andanggac noc faka kuhagoc mena hemma negensinggenide?” 
JHN.2.19	Ifi degec Yesungo meremma yofi edeyunuec, “Ngeni womong yomoc hembarackegec ni uameme harebecfu imoc miacbade.” 
JHN.2.20	Ifi deu yudangic yeneng degec, “Ngic yeneng womong yomoc kifa 46 mekecma medzickegec. Anu geng uameme harebecfusac naric miacnade me?”
JHN.2.22	Kecma homecfunac megboriu yaru medacfora yeneng Yesungo yoac ifi deec, imoc negensigec. Negensima mitikibiu yoac oho ohoya fede nga Yesuac yoac momoc negensinggegec.
JHN.2.24	Nga Yesu yengenaoc ngicngac haifakangina hentegecdarecac amma ubakeraha mong mi edeyunuec. 
JHN.2.25	Imoc yofiac, ye yengenaoc ngic yeneac ubaherenginau wiac sasawa fede, imoc negenecac ngic monggac haniaac ngic mong mi kpesimiec.
JHN.3.2	Nga yeng tofocnac dzongiau Yesuaru hama deec, “Rabbi, geng Anutuarunac mama kpoukpou ua mekecnec, imoc negendimbe. Geng faka kuhagoc meannec, ua ifia ngic mongngo Anutuya kpac kecma naric mi mebac.” 
JHN.3.3	Ifi deu Yesungo yofi meremmiec, “Foracngoc, ngic mong ye fingec fingec gboria mi fingerude, yeng Anutuac eucerereng naric mi henude, imoc edeguduae.”
JHN.3.4	Ifi deu Nikodemongo deec, “Ngic bic yadi yadiyango dafi monggoc fingerude? Ye nonggeaac heremanau naric mi enude nga monggoc naric mi fingerude.” 
JHN.3.5	Nga Yesungo yofi meremmiec, “Foracngoc, ngic mong ye dokuu nga Asuu gboria mi fingerude, yeng Anutuac eucererennu naric mi enude, imoc edeguduae. 
JHN.3.6	Nga ngicfunac fingec fingera, yeng ngic siricngoc nga Asuunac fingec fingera, ye Asu siricngoc. 
JHN.3.7	Ngeni fingec fingec gboriau fingecgecdeac edeguba mi kpidohona. 
JHN.3.8	Firangngo yengena songo modacma kpeu udumenga negengannec. Nga ye dahacnac hade amma dahai kenude, imoc ine mi negennec. Ngicngac Asuunac fingec fingera, yeni sasawango siricngina ifia.”
JHN.3.9	Ifi deu Nikodemongo meremmiec, “Yoac sasawa denec, imoc dafi fingecdarude?” 
JHN.3.10	Ifi deu Yesungo meremma yofi edeec, “Ge israengic yeneac kpoukpoungo wiac imoc dafi mi negentegecnec? 
JHN.3.11	Foracngoc, neni wiac hengandimbe nga negengandimbe, neni imocac hepuc nga dedekperagingic amma dekperagingemmeandimbe, imoc edeguduae. Anu ngeni yoac imoc mi mema honggeandae. 
JHN.3.12	Ni bangecac wiacac yoac dema edengunuba ngeni mi negensinggegecde. Nga kurumenggac wiacac edengunubadeu ngeni imoc dafi negensinggegecde? 
JHN.3.13	Ngic mongngo kurumennu mi enec. Ngicac medac kurumennunac maec, ye mocgungo kurumennu enec.
JHN.3.15	Anu ngicngac ye negensinggegecde, yeni sasawango kekecseri megecde. 
JHN.3.16	Imoc yofiac, Anutungo bangectoa bangecfu ngicngac ngeneac noc isoc ammiecac Medaha mocgu faiu bangecfu maec. Imocac ngic mongngo ye negensinggeude, ye manganau mi kemeude yeng ine kekecseri meude. 
JHN.3.17	Anutungo Medaha bangecngic manganangina isinggema desiudeac sueu mi maec, kpac. Ye bangecngic ebicfunac mesiyunuu komoc kpegecdeac bangecfu sueu maec. 
JHN.3.18	Amma ngic mong Medaha negensinggede, ye yoacfu mi faiude. Nga mong ye Anutuac Medaha mocguac kpara mi negensinggede, yeng ine mi negensinggeecac amma yoacfu bic makpeec.
JHN.3.20	Ngicngac faka mangana angandae, yeni fakangina mangana didiu mi fingectegerudeac sasawango kperagia ngadehema kperagiau naric mi hagecde. 
JHN.3.21	Nga ngic mong ye faka fora meande, yeng kperagiau naric haude. Amma ye Anutuac kucfu uaya meande, imoc fingectegerude.”
JHN.3.23	Naso imohai Saring taong wegenacfu Ainong taonnu doku homac feec. Imocac Yohane ye ifingoc ihai kecmanu ngicngac yearu kenggec yeng ifingoc doku nadzicyemmekefec. 
JHN.3.24	Faka imoc Yohane witicamau mi faimagec fingerec.
JHN.3.25	Anu Yohane medacfora nga yudangic mong, yeni yuda yeneac dzuac dzuac fakanginaac amma yoacngina engemmama anec. 
JHN.3.26	Anu medac yeneng Yohanearu kemma edegec, “Rabbi, ngic gegoc Yordang nobocgeng kefec geng yeac hania edenununec, yennoc ngicngac doku nadzicyemmeu sasawango yearu kendacdae.” 
JHN.3.27	Ifi degec Yohanengo yofi merengyemmeec, “Anutungo kurumennunac wiac mi miudeu ngicngo imoc naric mi meude. 
JHN.3.28	Ni Messia kpac. Ni ine yeac singwarac ambadeac Anutungo suenuu hayai. Imocacnoc bic edengunuai, ngeni dedena imoc negendaeac hepucna naric anggecde.
JHN.3.29	Ngic enembingehagoc yeng ngacfu kenude. Anu ngicac ogeango yeac enacfunac memeturanggac siduha negemma ubangerectoa negenude. Nga ni ifi isoc yaguc ubangerec hafoangoc negenduae. 
JHN.3.30	Yeac kpacsiducngo yadiu neacngo mamea ambeso.
JHN.3.32	Amma yeng wiac wi fede, imoc hennegeng angkefec, imocac hepuc amma dekperagiu ngic mongngo yeac yoac mi hoanggeude. 
JHN.3.33	Anu ngic mong ye yoac imoc mema hoanggeude, yeng Anutu ye fora, imoc deseriude.
JHN.3.34	Anutungo ngic sueec ye Anutuac yoac deude. Imoc yofiac, Anutungo Tiri Asu hendzicma nobohasac kpeteagoc mema mi yemmeude, kpac. 
JHN.3.35	Manggacngo heregoc Medahaac songo negemma wiac sasawa mariau faiec. 
JHN.3.36	Imocac Medaha negensinggede, ye kekecserigoc kefude nga kecbesande. Nga Medahaac yoac kpeude, ye kekec mi henu Anutuac turungngo ine yearu fekefude nga fekecbesande.”
JHN.4.2	Nga Yesu yengenaoc ngicngac doku mi nadzicyemmeu medacfora yeneng doku nadzicyemmegec. 
JHN.4.3	Nga Yesungo yoac ifi negemma Yudaia bangec wama Gariraia bangecfu monggoc dzigeneec.
JHN.4.6	Anu Yesungo Yakoboac dokuteng tarecfu, imohai sing kengkecma kuha kpac anu dokuteng imocac tegiau mama tarec. Tacmanu 12 kiroc isoc anec.
JHN.4.7+JHN.4.8	Anu medacfora yeni yaka bummegecdeac taonnu kemmagec samariangac mongngo doku fiudeac hau Yesungo yofi edeec, “Doku mehana neba.” 
JHN.4.9	Ifi deu ngacngo deec, “Ge yudangicngo dafi samariangac nearu dokuac denec?” Yudangicngac yeni samariangicngac yenigoc emenecngina mi feecac ngacngo ifi deec.
JHN.4.11	Ifi deu ngacngo deec, “Kebu, ge doku finadeac wiacga kpac nga dokuteng imoc herea anu doku kekehagoc dahacnac finade? 
JHN.4.12	Bangecnina Yakobongo dokuteng yomoc menemmeec. Geng ye ferahenec me? Ye yengena nga medacfora amma ramaburumakafora, yeni doku yomohanac nekecgec.”
JHN.4.13	Ifi deu Yesungo yofi meremmiec, “Ngicngac doku yomoc neandae, yeni sasawango dokuac monggoc ayemmeande. 
JHN.4.14	Nga mong ye neng doku miba neude, yeng dokuac monggoc mi ammiude nga ammibesande. Nga doku mibade, imocngo yearu dokukiwa sike sikea fingecma kekecseri meficgemiude.” 
JHN.4.15	Ifi deu ngacngo deec, “Kebu, ge doku imoc nenna nema dokuac monggoc mi anembeso nga doku fibadeac yomohai monggoc mi habesare.”
JHN.4.16	Ifi deu Yesungo yofi meremmiec, “Ge kemma ewega dena haec.” 
JHN.4.17	Ifi deu ngacngo deec, “Ni ewena kpac.” deu Yesungo yofi edeec, “Ni ewena kpac, ge fora denec. 
JHN.4.18	Ge ngic 5 bic meyununec nga ngic yofinenggac mena ngerahafoc kecdape, ye geac ewega kpac.” 
JHN.4.19	Ifi deu ngacngo deec, “Kebu, ge profete, imoc gentegecduae. 
JHN.4.20	Kisicfocnina yeneng tikibuma yomohai Anutu afehekecgec. Anu ngeneng yofi deandae, ‘Yerusaleng, imohaisac Anutu afehebesonga.’ ”
JHN.4.21	Ifi deu Yesungo yofi edeec, “Ngac negensinnuna, naso mong wegeneude, imohai ngicngac ngeneng tikibuma yomohai nga Yerusalennu Anutu monggoc mi afehegecde. 
JHN.4.22	Ngeni wiac hania mi negentegecdae, imoc numumidae. Ebicfunac mesi mesi nga komoc kpegecdeac kuc, imoc yudangic nenearunac fingerec nga Anutu negengireckema numumima kecdimbe.
JHN.4.23	Naso mong hama kecde nga bic hadac, imohai ine dedengerec ngicngac fora, yeni ongaasungina forango Manggac dengeregecde. Manggacngo nunumu areng ifia yeneac negenu ngereeude. 
JHN.4.24	Anutu ye Asu. Imocac amma ngicngac dengerebesonga dema ongaasungo nga faka forau dengerebisia.” 
JHN.4.25	Ifi deu ngacngo deec, “Messia, kpara mong Kristo deandae, ye fingerudeac dedea, imoc negenduae. Yeng hama wiac sasawa dekperaginemmeude.” 
JHN.4.26	Ifi deu Yesungo yofi edeec, “Yoac edeguduae, imoc ni.”
JHN.4.27	Ifi demanu medacfora yeneng amaunac dzigene hagec. Hama Yesungo ngacgoc yoac denegeng anocac hemma kerectegec anggec. Amma mongngo yofi mi kpesimiec, “Ge noc wiacac kpesiminec me yegoc noc wiacac dedape?” 
JHN.4.28	Anu ngacngo Yesuac yoac negemma enanga wama amau dzigene kemma amafora edeyunuec, 
JHN.4.29	“Ngeni hama henggec. Ngic mong ni faka anai meai, imoc seng deficnudacde. Ye Messia gedang?” 
JHN.4.30	Ifi deu yeneng taong wama Yesuaru hagec.
JHN.4.31	Anu medacfora yeneng yaka neudeac yofi degec, “Rabbi, ge yaka nena.” 
JHN.4.32	Ifi degec yeng yofi edeyunuec, “Yaka fenende, imoc ngeni mi negendae.” 
JHN.4.33	Ifi deu medacfora yenaocngoc denegeng amma degec, “Ngic mongngo yaka meha migec nedac gedang.”
JHN.4.35	Ngeni yofi deandae, ‘Afo 4 wisickeuguc semeng fora anude.’ Neng yoac mong deba negenggec, ngeni kicngina fima uau henggec, yaka bic fora amma kpekpauc fede. 
JHN.4.36	Ifi anu heihomec nga kpememengic yeri yerahafoc ubangerec negenecdeac kpememengicngo uayaac bung mema kekecseriac fora ifingoc mekpedzuc anude.
JHN.4.37	Nga, ‘Ngic mongngo wiac homeru mong ye fora mekpedzuc anude.’ yoac ifi deandae, imocac foranoc fingecde. 
JHN.4.38	Ngic goa yeneng ua megec ua imocac fora fingerec. Nga ngeni heihomec mi ammagec ni suengunuba fora mekpedzuc ambisia. Ngeneng yeneac ua torokpema tigec enec.”
JHN.4.39	Samariangacngo Yesuac yofi dekperagiyemmeec, “Yeng ni faka anai meai, imoc seng deficnudacde.” ifi deecac taong imohacnac samaria ngicngac yenearunac homacngo Yesu negensinggegec. 
JHN.4.40	Imocac amma samariangicngac Yesuaru kemma yeng yenigoc kefudeac heitaigec. Heitaigec yeng negengyemmema wenac yohockang yenigoc kefec. 
JHN.4.41	Yesungo ihai kecmanu homacngo yombong yeac yoacac amma negensinggema 
JHN.4.42	ngac edegec, “Neni warac geac siducac amma negensinggeding. Nga yaguc nenaoc yeac enacfunac yoara negemma negensinggedimbe. Amma gennoc bangecngic sasawa neneac memengerec ngic, imoc negendimbe.”
JHN.4.43	Anu uameme yohockang wisickeu Yesungo Samaria bangec wama Gariraia bangecfu kenec. 
JHN.4.44	Ye ihai kemma yengenaac yofi dekperagiemeec, “Profete mongngo yengena bangecfu kefu ngicngac yeneng eweheihei mong mi ammigecde.”
JHN.4.46	Heitaigec Yesungo Kana taong Gariraia bangecfu doku merennu waing anec, ihai monggoc dzigene kenec. Kenu ihai ngictauac kia mong haec, yeac medacngo Kafanaung taonnu hafei feec. 
JHN.4.47	Nga kiango Yesu Yudaia bangecfunac dzigenema Gariraia bangecfu hade, ifi negemma yearu kemma medaha mengereudeac edeec, nocac medaha homebeso anec. 
JHN.4.48	Ifi deu Yesungo yofi edeec, “Ngeni faka kuhagoc nga faka morora mi hemma eng mi negensinggegecde.” 
JHN.4.49	Ifi deu kiango deec, “Kebu, ge bic hana, medacna homebeso ande.” 
JHN.4.50	Ifi deu Yesungo yofi edeec, “Ge kenna, Medacga bic ngereedac kecde.” ifi deu ngic ye Yesuac yoac negensinggema dzigene kenec.
JHN.4.51	Dzigene kememanungoc wanacngicfora yeneng hama sinnu meficgema edegec, “Medacga bic ngereedac kecde.” 
JHN.4.52	Ifi edegec, ye ngereec, imocac nasoyombonggac kpesiyemmeu yeneng degec, “Worang hadzing 1 kiroc, imohai sebia nomanedac.” 
JHN.4.53	Ifi degec mamango negensiec, “Yesungo naso imohainoc suenuma dedac, ‘Medacga ye bic ngereedac kecde.’ ” Ifi negemma siduc edeyunuu ye nga wiacfora yeni Yesu negensinggegec. 
JHN.4.54	Yesungo Yudaia bangecfunac Gariraia bangecfu dzigene hama negensinggegecdeac faka kuhagoc meu imocngo naso yohockang anec.
JHN.5.1	Imocac ngadeau yudangic yenang hombang mong hau Yesungo Yerusalennu enec. 
JHN.5.2	Emma Yerusaleng taonnu nagutoa mong kpara Ramaac nagu, imocac nobohau dzohong mong feec. Imoc hebiraio yoacfu Betesida deandae, imocac tegiau firangama 5 tackenec. 
JHN.5.3+JHN.5.4	Anu firangama imocac manau ngicngac hafeinginagoc nga kicpisic amma goa hanimangang nga puringa ifia homacngo fekenggec, yeni doku kockpac anudeac tomai fegec. Imoc yofiac, naso goau Kebuac angero mongngo doku imohai haande. Hau doku kockpac anu mong ye waraima dokuu kemede, yeng hafeia sasawa kpac angande.
JHN.5.5	Anu ngicngac fekenggec, yeneac botucfunac ngic mong puringa kefu kifa 38 bic anec, yeng ihai fekefec. 
JHN.5.6	Nga naso herea ihai fekefecac Yesungo hemma imoc negemma yofi kpesimiec, “Ge ngereebeso anggende me?” 
JHN.5.7	Ifi deu puringngo meremmiec, “Kunenna, doku kockpac ammanu merac ngicngo meficnuma dzohonnu fainubac. Ni kemebeso ambare mongngo hefacnuma kemeande.” 
JHN.5.8	Ifi deu Yesungo yofi edeec, “Ge yacma fefega mema kenna.” 
JHN.5.9	Ifi deu ngic ye naso imohaingoc sebia ngereeu yacma fefea mema kenec.
JHN.5.9	Nga naso imoc ine sabata naso anec. 
JHN.5.10	Anu yudangic yeneng ngic ngereec hemma edegec, “Yaguc sabatanasou fefega mema kenna, imoc singngo mi dede.” 
JHN.5.11	Ifi degec merengyemmeec, “Ngic mengerenudac, yeng suenuma dedac, ‘Ge fefega mema kenna.’ ” 
JHN.5.12	Ifi deu kpesimigec, “Merac ngicngo fefega mema kenna.” dedac? 
JHN.5.13	Nga ngic ngereec ye merang mengereec, imoc mi negenec nocac Yesungo ngichabutoa nanggecac, ihai kemma kperucgeec.
JHN.5.14	Anu imocac ngadeau Yesungo ngic imoc womong manau meficgema yofi edeec, “Ge sebiga bic ngereedac. Nga ebic mong kunengngoc fingecgembacac kopocsic monggoc mi meficgebesena.” 
JHN.5.15	Ifi deu ngicngo kemma yudangic edeyunuec, “Ngic mengerenudac, imoc Yesu.”
JHN.5.16	Yesungo sabata nasou ua ifia mekefecac yudangic yeneng ngaba seria ammigec. 
JHN.5.17	Yesungo yofi merengyemmeec, “Mannango uaya mehakefec nga yofinenggac medengoc imocac amma neng ifingoc ua mekecduaengoc.” 
JHN.5.18	Ifi amma Yesungo sabatanasoac singyoac memanganeec nga torokpema Anutuac Manna dema ye isocngoc anec, imocac amma yudangic herengina monggoc yaru Yesu kpehomebeso anggec.
JHN.5.20	Imoc yofiac, Manggac ye Medaha songogoc hoanggema ua mede, imoc sasawa edzahekecde. Nga ua sasawa meu hengandae, imocac engenatoa edzaheu meu ngeni imoc hemma kerectegec anggecde. 
JHN.5.21	Manggacngo ngic homemea midiyunuma megboriyunukecde, ifi isocngoc Medacngo ngic megboribeso negemmiu ngereeu megboriude. 
JHN.5.22+JHN.5.23	Manggacngo ngic angammemengina mi desiude, kpac. Ngic sasawango Manggac eweheimiandae, ifi isoc Medac eweheimigecdeac yeng desi desiua Medahaac mariu faidarec. Nga ngic mong ye Medahaac eweheihei mi ammiande, yeng Manggac sueec, ye ifingoc eweheihei mi ammiude.
JHN.5.25	Foracngoc, ngicngac bic homegec, yeneng Anutuac Medacac ubaudumeng negemma kekec megecde. Naso imoc haude nga yaguc bic hadac, imoc edengunuduae. 
JHN.5.26	Manggac yengenaaru kekec fede, siriha imocngoc yeng kekec Medac miu Medacaru ifingoc kekec fede. 
JHN.5.27	Nga Medaha ye Ngicac Medac, imocac amma Manggacngo ngic isingyunuma desiyunuudeac kuc miec.
JHN.5.30	Ni wiac mong neanna ubaac naric mi mebade, kpac. Ni wiac kedzacnango negemma negenganduae, imocac sirihau fakangina isinggema desibade. Neanna songo mi modacanduae, kpac. Suenuec yeac songo modacbade. Imocac amma neac desi desiuango dindingac ande.
JHN.5.31	Ni neannaoc haniana dekperagibadeu dedekperagina imocngo fora mi anude, kpac. 
JHN.5.32	Mongngo neac hepuc amma haniana dekperagiande. Nga yeng neac hanianaac wiac dekperagiande, imocngo fora ande, imoc negenduae.
JHN.5.33	Anu ngeni ngic goa sueyunugec Yohanearu kenggec, yeng yoac foraac hepuc amma imoc dekperagiyemmeec. 
JHN.5.34	Ngic mongngo neac dedekperagi naric mi deude, kpac. Ngeni ebicfunac mesingunuba komoc kpegecdeac yoac yomoc edengunuduae. 
JHN.5.35	Yohane ye siriha yofi, kifa mong dzema mekperagingunuande, ye ifi isoc anec. Mekperagingunuu ngeni naso wegenanec kperagi imocac songo negemma kperagia imohai kecgec.
JHN.5.37+JHN.5.38	Amma Manggac suenuec, yennoc hepucna amma haniana bic dekperagiec. Ye ngic sueu ngeneng ye mi negensinggedae amma Manggacac ubaudumeng mi negemma yengena dafia mi henggec nga enacyoarango ubaherenginau mi fede. 
JHN.5.39	Mitikibingo kekecseri meficgengemmebesande, ngeni ifi negensinggema kibi imoc osonegeng angkecdae. Kibi imocngonoc neac hepuc amma neac hania dekperagiude. 
JHN.5.40	Nga ngeni ine nearu hama kekec megecdeac mi angemmede.
JHN.5.41	Ni ngic yeneac dedengerec mi hoanggebade, kpac. 
JHN.5.42	Nga Anutuac songo imoc ngeneac ubahereu mi fede, imoc negenduaengoc. 
JHN.5.43	Nga ni Mannaac kpacfu haba ngeni mi hoannugecde. Nga ngic mong yengena kpacfu haudeu ngeni ye bic hoanggegecde.
JHN.5.44	Ngeni ngenaocngoc dengereemema Anutu mocgu yearunac dedengerec haande, imocac mi angemmeudeu ngeni ye negensinggegecdeac obohogecde. 
JHN.5.45	Neng kecma Manggacaru yoacfu faingunubade, ngeni ifi mi negembisia. Ngeni Mosearu heirima kecgec yeng yoacfu faingunuude. 
JHN.5.46	Mosengo neac negemma ohoec. Imocac amma ngeni imoc negensinggebau dede ni ifingoc negensinnubau. 
JHN.5.47	Ngeni Moseac mitikibi mi negensinggedaeu neng yoac deduae, imoc ifingoc naric mi negensinggegecde.”
JHN.6.1	Yesungo yoac imoc dedacma Gariraia dzohongtoa, imocac kpara mong Tiberia dzohongtoa, imoc ferecgema edibigeng enec. 
JHN.6.2	Nga yeng hafeigoc yenearu faka kuhagoc meu ngicngac yeneng imoc henggecac amma ngicngac habutoango ye modacgec. 
JHN.6.3	Modacgec Yesungo medacfora yenigoc tikibumau emma tacgec. 
JHN.6.4	Anu yudangic yeneac makekeng hombang naso wegeneec.
JHN.6.5	Nga Yesungo kic fiu kenu ngicngac habutoango kuting kuting yearu kenggec, yenemma Firipo yofi kpesimiec, “Nenang yaka dahacnac bummema ngicngac habutoa yomoc yemmeni negecde?” 
JHN.6.6	Yeng noc faka meude, imoc bic negemma Firipo eng tobanggema kpesimiec. 
JHN.6.7	Kpesimiu Firipongo meremmiec, “Nenang afo 8ac uabung, imocac socfu yaka bummema hesisicke yemmeni yeneacsoc mi anude.”
JHN.6.8	Ifi deu medacfora yeneac botucfunac Anderea, Simong Petoroac muneango deec, 
JHN.6.9	“Medacbisic mong yei nande, ye ic sogong 5 bali gbomeango memea
JHN.6.10	Ifi deu Yesungo yofi deec, “Ngeni ngicngac matacgecdeac edeyunugec.” Ifi deu edeyunugec kpindzingtoa feec, imohai matacgec. Ngic tacgec, yeneac kpetengina 5 tauseng isoc anec. 
JHN.6.11	Tackenggec Yesungo ic sogong imoc mema Anutu ubangerec edema mederema ngicngac ihai tacgec, yeni yemmeec. Yemmeu wisickeu kondungyang ifingoc mema medereu songonginaac areng menec anggec.
JHN.6.12	Negec gebecyunuu Yesungo medacfora yofi edeyunuec, “Yaka tosea neti anggec fema manganebacac ngeni imoc kpedzucnedacgec sakacfu kemedaru.” 
JHN.6.13	Ifi deu yeni ic sogong 5 bic negec, imocac tosea kpedzucnedacgec kemema sakac 12 wakeec.
JHN.6.14	Wakeu ngicngac yeng faka kuhagoc meec, imoc hemma degec, “Foracngoc, ngic yocnoc profete bangecfu haudeac dedea.” 
JHN.6.15	Nga ngic yeneng hama Yesu mendanggema ngictaungina faibesonga degec Yesungo negengyemmema meickema monggoc tembuha tikiu enec.
JHN.6.16	Enu ama kundung kpemanu medacfora yeni dzohongtoa tegiau kemegec. 
JHN.6.17	Kememagec ama kundung kpeu Yesungo yenearu mi hamanu yenaocngoc gombau emma dzohongtoa ferecgema Kafanaung kembesonga kenggec. 
JHN.6.18	Kemmagec firangtoa kpeu dzohonggac tembong kuneng yarec. 
JHN.6.19	Nga yeni 5 me 6 kiromita, imocacsoc puri kpema kemmagec Yesungo doku witiau titi kemma gomba mewegeneu yeni hemma kengec anggec. 
JHN.6.20	Ifi anggec ine Yesungo yofi edeyunuec, “Imoc ni, neannaoc haduae, ngeni kengec mi anggec.” 
JHN.6.21	Ifi deu negemma Yesu gombau taiembeso ammagec gombango bangec kembeso degec, imohai bic kensikeec.
JHN.6.22	Wereckengau ngicngac habutoa yeneng dzohong noboc namma degec, “Gomba mocgungosac yoc taru hending. Nga Yesungo ine medacfora yenigoc imohai mi enu yeni tembucngina emma kendau.” 
JHN.6.23	Ifi dema nammagec gomba goa Tiberia taonnunac kemma, Kebungo Anutu dangge dema ic sogong gumecyunuecfu, ama imoc mewegenema hagec. 
JHN.6.24	Hama yeni Yesu nga medacfora ihai mi yenenggecac habutoango Yesu hofocbesonga Kafanaung taonnu kenggec.
JHN.6.25	Hofocma dzohong edibigeng kemma meficgema kpesimigec, “Rabbi, ge noc nasoac yei hadang?” 
JHN.6.26	Ifi degec Yesungo yofi edeyunuec, “Foracngoc, neng faka kuhagoc meba hendau, imocac amma mi hofocnudae, imoc edengunuduae. Ngeni yaka negebec andauac hofocnudae. 
JHN.6.27	Yaka mong hoaema kpac angande, ngeni imocac uatoa mi mebisia. Nga Ngicac Medacngo kekecseriac yaka ngemmeude, imocac uatoa mebisia. Imoc yofiac, yeac witiu Anutu Manggacngo yengena dedeseriac dzic faiec.”
JHN.6.28	Ifi deu yeni kpesimigec, “Anutuac ua mebeso dema noc ua meni ngereeude?” 
JHN.6.29	Ifi degec turunga yofi merengyemmeec, “Anutuac ua yomocnoc. Anutungo ngic sueu haec, ngeni ye negensinggegec.”
JHN.6.31	Kisicfocnina bangec kisiu mannayaka
JHN.6.31	‘Ye kurumennunac yaka yemmeu nekecgec.’ ” 
JHN.6.32	Ifi degec yofi edeyunuec, “Foracngoc, Mose ye yengenaoc kurumenggac yaka mi mema ngemmeec, imoc edengunuduae. Mannango kurumenggac yaka fora ngemmeude. 
JHN.6.33	Anutuac yaka, ngic yennoc kurumennunac mama bangecngic yeneac kekec meficgeyemmeude.”
JHN.6.34	Yeng ifi deu degec, “Kebu, ge yaka imoc nasosoc nemmekecbesena.” 
JHN.6.35	Ifi degec Yesungo yofi edeyunuec, “Ni neannaoc yaka kekehagoc, imocac ngic mong ye nearu haude, yeng yakaac mi homeude nga mong ye ni negensinnuude, yeng dokuac monggoc mi ammiude. 
JHN.6.36	Neng ine yofi bic edengunuai, ngeni bic nenggec nga sifu mi negensinnuandae. 
JHN.6.37	Mannango ngicngac sasawa nenec, yeneng nearu hagec ngadeau naric mi kisangyunubade. 
JHN.6.38	Ni neanna ubanaac kurumennunac mi mayai. Suenuec, yeac negen negeng modacbadeac mayai. 
JHN.6.39	Nga suenuec, yeac songo nga negen negeng yofi, ye yengenaoc ngicngac nenec, yeni marina titingaunac mi mabisia nga yeni kecma naso wisic wisickeau midiyunuba yacdacgecde. 
JHN.6.40	Mannaac negen negeng imoc yofi, ngicngac Medaha hemma negensinggegecde, yeni sasawango kekecseri megecde. Nga naso wisic wisickeau neng midiyunubesandua.”
JHN.6.43	ifi degec Yesungo yofi deec, “Ngeni negemmangang wagec. 
JHN.6.44	Mannango ngic mong mi heitaiudeu yeng nearu naric mi haude. Manggac suenuec, yeng ngicngac heitaiyunuec nga neng naso wisic wisickeau midiyunubesandua.
JHN.6.45	Profete yeneac kibiu yoac yofi oho ohoya fede,
JHN.6.45	‘Anutungo kpouyemmedarec.’ 
JHN.6.45	Imocac amma ngicngac sasawa Manggacac yoacfu kedzac faima yearunac negen negeng medae, yeneng nearu hadacgecde. 
JHN.6.46	Ngic mongngo Manggac mi henec, kpac. Ngic mocgungo Manggacgoc kefec, yeng Manggac henec. 
JHN.6.47	Foracngoc, ngic mongngo ye negensinggede, yeng kekecserigoc anude.
JHN.6.49	Kisicfocnina yeneng bangec kisiu mannayaka
JHN.6.50	Ngeni yaka kurumennunac maec, yocnoc nema mi homegecde. 
JHN.6.51	Ni neannaoc yaka kekehagoc amma kurumennunac mayai. Ngic mong ye yaka imoc neudeu ye kekecseri meficgema kechereema kecbesande. Yaka imoc fusina. Ngicngo kekec meficgegecdeac yemmebade.”
JHN.6.52	Ifi deu yudangic yoacngina manganeu degec, “Ngic yomoc ye dafi sebifusia nemmeu nenideac dede?” 
JHN.6.53	Ifi degec Yesungo yofi edeyunuec, “Foracngoc, ngeni Ngicac Medac sacfusia mi negecdeu kekecngo ngenearu mi feude, imoc edengunuduae. 
JHN.6.54+JHN.6.55	Imoc yofiac, neac fusi, imocngo yaka fora nga neac sac, imocngo doku fora, imocac amma ngic mong ye sacfusina neude, yeng kekecserigoc anu neng naso wisic wisickeau ye megboribesandua. 
JHN.6.56	Anu mong ye neac sac nga fusi neude, yeng neac heremanau kefu neng yeac heremanau kecbade. 
JHN.6.57	Manggac suenuec, ye kekec mingina nga ni yeac amma kecduae. Nga mong ye fusina neude, ye ifi isocngoc neac amma kefude. 
JHN.6.58	Yaka yomocngo kurumennunac maec kecde, imoc bangecfocninango yaka nema homegec, ifi isoc kpac. Mongngo yaka yomoc neude, yeng kecma kekecseri meude nga mekecbesande.” 
JHN.6.59	Yesungo yoac imoc Kafanaung kpekpeturang amau ngicngac edekpou ayemmeec.
JHN.6.60	Ifi deu negemma medacfora yenearunac homacngo degec, “Kpoukpou imoc ebihagoc, mongngo imoc negemma naric mi modarude.” 
JHN.6.61	Ifi degec Yesungo edekpou ayemmeu medac yeni yoac homac osogecac yengenaoc negengyemmema yofi edeyunuec, “Yoac imocngo memanganengunude me? 
JHN.6.62	Nga Ngicac Medac ye warac kefecfu dzigene enu ngeni imoc hemma dafi anggecde? 
JHN.6.63	Asungo kekec meefaiude nga sebiac kekec, imocngo memefiha kpac. Ni yoac edengunudua, imoc Asu nga kekec. 
JHN.6.64	Anu ngeneac botucfunac goango ine yoacna mi negensinggedae.” Imoc yofiac, ngicngac damoc yeneng ye mi negensinggegec nga ngic merang Yesu doc mema ngaba yeneac mariu faiude, Yesungo imoc bic negenec. 
JHN.6.65	Ifi anu yofi torokpeec, “Ngic goa ngeneng mi negensinggedae, imocac amma waraima bic edengunudua, Manggacngo ngic mong mi meefaiudeu, yeng nearu naric mi haude.”
JHN.6.66	Ifi deu medac homacngo Yesu wama amanginau kemma yegoc monggoc mi yerecgegec. 
JHN.6.67	Kenggec Yesungo medacfora 12 yofi kpesiyemmeec, “Ngeni ifingoc wanuma kembeso angemmede me?” 
JHN.6.68	Ifi deu Simong Petorongo yofi meremmiec, “Kebu, gearu kekecseriac yoac fora fedeac neni ngic monggaru naric mi kennide. 
JHN.6.69	Neni bic negentegecma negensinggudimbe, genoc Anutuac Kpetiacngic.”
JHN.6.70	Ifi deu Yesungo yofi deec, “Neng medac 12 meisingngunuai nga ngenearunac ine mongngo hadehade ande.” 
JHN.6.71	Ye yoac imoc Simong, Karioto taonnunac yeac medaha Yudaac negemma deec. Ngic imocngo medac 12 yenearunac amma yeng Yesu doc meudeac anec.
JHN.7.2	Anu yudangic yeneac bedzo 40ac hombang wegene haec.
JHN.7.3	Nga Yesu munafora yeneng edegec, “Ge bangec yomoc wama Yudaia bangecfu kemma fakaga imoc ihai mena medacfocga henggecde. 
JHN.7.4	Mong ye habu yeneac kicfu fingecbeso negende, ye sufu sufuu ua mi mebeso. Ge fakaga imoc annadeu ngicngac yeneng fakaga hentegecgecdeac didiu kecma mebesena.” 
JHN.7.5	Nga munafora yeneng ifingoc ye mi negensinggegec.
JHN.7.6	Ifi anggec Yesungo yofi edeyunuec, “Neac naso mi hadac nga ngeneac naso, imoc ine nasosoc feude. 
JHN.7.7	Ngicngac yeni ubango naric mi ukungunugecde. Nga neng ine angammemengina mangana dekperagianduaeac ubango ukunukecdae. 
JHN.7.8	Ngeni hombannu kenggec nga ni ine bic mi kembade nocac neac nasoyombong mi ande.” 
JHN.7.9	Ye ifi dema wama Gariraia bangecfu tarec.
JHN.7.10	Taru munafora hombanggac kemmagec ye ifingoc kemma fingectegecma mi keng keng sufu sufuu kenec. 
JHN.7.11	Ifi anu yudangic yeneng hombannu Yesu hofocma kpesiemegec, “Ngic imoc dahai?”
JHN.7.12	Kpesiemegec ngicngac habutoango yeac sangic kpema homac denegeng amma degec, “Ye ngic gombunga.” ifi demagec goa yeneng degec, “Kpac, ngic imocngo ngicngac habutoa ikoc ayemmeande.” 
JHN.7.13	Amma yudangic yeneac kengecyunuu mongngo Yesuac yoac didiu mi deec.
JHN.7.14	Anu hombang imoc bic dzonginemanu Yesungo womonnu emma ngicngac edekpou ayemmeec. 
JHN.7.15	Kpouyemmeu negemma yudangic yeneng kerectegec amma degec, “Ngic imoc ye dafi, ye negen negeng mong mi mema sifu mitikibiu yoac oho ohoya fede, imoc negende.” 
JHN.7.16	Ifi degec Yesungo yofi merengyemmeec, “Ni yoac kpoungemmeduae, imoc neanna yoac kpac. Imoc suenuec, yeac yoac. 
JHN.7.17	Ni yoac kpoungemmeduae, imoc Anutuarunac me neanna ubanaac deduae, imoc ngic mongngo Anutuac enac tofohobeso negende, yeng negentegerude. 
JHN.7.18	Ngic mong ye ubeaac yoac deande, ye yengena dedengerec fingerudeac negensima imoc deude. Nga mong ye ngic sueec, yeac dedengerec fingerudeac ua meande, yeng ngic fora, yearu faka dindingac fede. Faka segesegea yearu mong mi fede.
JHN.7.21	Ifi degec Yesungo yofi edeyunuec, “Ni faka kuhagoc meba ngeni henggecac sasawango kerectegec andae. 
JHN.7.22	Negenggec, Mosengo ngeni sebi tosangina, imoc herecgegecdeac uayoac ngemmeec. Mose ye yengenaoc imoc mi hanahemanu yeac bangecfora yeneng ine hanahegec. Imocac amma ngeni faka imoc modacma sabata nasoungoc ua imoc megecde. 
JHN.7.23	Amma ngeni Moseac dedeseriyoac mi ferahegecdeac sabata nasoungoc ngic yeneac sebi tosangina herecgeandae. Ngeni faka ifia mekecdaeu neng sabata nasou ngic mong sebia hafoangoc mengerebare nocac ngaba anendae? 
JHN.7.24	Ngeni kicnginango sebiu heheng imohai mi isinggema debisia. Ngeni ine yoac dindingac negengising amma debisia.”
JHN.7.25	Ifi deu Yerusaleng taonggac ngic goango kpesiemegec, “Ngic imoc kpehomebeso dedae me? 
JHN.7.26	Nga ngic ye yoac didiu demanu nocac turunga mong mi merendae? Yeni ye Messia, imoc bic ireckedae gedang. 
JHN.7.27	Nga Messia haudeu ye dahacnac haude imoc ngic mongngo mi negenude nga ngic yoc ye dahacnac, imoc ine negendacdimbe.”
JHN.7.29	Nga suenuec, ye negemmiduae, nocac yearunacnoc hayai.”
JHN.7.31	Nga habutoa yenearunac ngicngac homacngo ye negensinggema degec, “Messiango haude, imohai yeng faka kuhagoc meude, imoc ngic yocngo faka kuhagoc homacngoc meande, imoc mi ferahema meude.”
JHN.7.32	Habutoa yeneng ifi dema sangicfu yoac denengeng anggec. Anggec farisaio yeneng imoc negemma womonggareng enarafocngina yenigoc kpedzucnema keracnatang sueyunugec Yesu mendanggema witicamau faigecdeac kenggec. 
JHN.7.33	Ifi anggec Yesungo yofi deec, “Ni naso wegenanecsac ngenigoc kecbade. Kecma suenuec, yearu monggoc dzigenema embade. 
JHN.7.34	Ngeni ni hofocnubibiema naric mi meficnugecde nga ni kembade, imohai ngeni naric mi hagecde.”
JHN.7.35	Ifi deu yudangic yenaocngoc denegeng amma degec, “Ngic yomoc ye dahai kenu hofocma mi hennideac dede. Ye arengfocnina grik bangecfu sinsararang kpema kecdae, ihai gedang kemma grikngicngac yoac edekpou ayemmeude. 
JHN.7.36	Ngeni ni hofocnubibiema naric mi meficnugecde nga ni kembade, imohai ngeni naric mi hagecde. Yoac imocac hania mi negentegecdimbe.”
JHN.7.38	Nga mongngo ni negensinnude, yeacnoc mitikibiu yofi oho ohoya fede, ‘Yeac hereunac kekecac dokukiwa tohoma kenude.’ ” 
JHN.7.39	Ngicngac ye negensinggema kecdae, yeneng Tiri Asu ngade megecde, imocac ifi deec. Yesungo naso imohai kurumennu emma kuc nga kibikperagiagoc mi anecac amma Asu imoc mi yemmeyemmea.
JHN.7.41	Amma goa yeneng degec, “Ngic imoc ye Messia.” nga goa yeneng degec, “Kpahac, Messiango Gariraia bangecfunac mi haude.” 
JHN.7.42	Mitikibiu yoac yofi oho ohoya fede, “Ye Dawidiac dzominga Beterehennunac, imoc Dawidiac ama yombong.” 
JHN.7.43	ngic yeni ifi dema Yesuac amma tohoemmegec. 
JHN.7.44	Tohoma goango ye mendanggema witicamau faibesonga, ifi degec amma mongngo ine sebiau mi kpesereec.
JHN.7.45	Keracnatang yeni womonggareng enara nga farisaio yenearu eng dzigenema kenggecac kpesiyemmegec, “Ngeni nocac Yesu mi mehadae?” 
JHN.7.46	Kpesiyemmegec degec, “Ngic mongngo yoac ifia deu mi negenning.” 
JHN.7.47	Ifi degec farisaio yeneng merengyemmegec, “Ngeni ifingoc yeac ikocfu makpedau me? 
JHN.7.48	Enarameme nga farisaio neneac botucfunac mongngo ye naric mi negensinggedimbe, kpac yombong. 
JHN.7.49	Nga sicsauc areng yomocngo dedeseriyoac mi negentegecdae, ngeni sowec medae.”
JHN.7.52	Ifi deu turunga yofi meremmigec, “Ge ifingoc Gariraia bangecfunac me? Mitikibiu hennegeng amma yofi bic hennade, profete mongngo Gariraia bangecfunac mi fingerude.” 
JHN.7.53	Ifi dema yacma amanginasoc kendacgec.
JHN.8.1+JHN.8.2	Yesungo oliwatikiu emma taru ama wereckembeso ammanu mama monggoc Anutuac womonnu enec. Enu ngicngac yearu hadacgec tacma miti kpouyemmeec. 
JHN.8.3	Ifi amma tacmanu mitiac negen negengngic nga farisaio yeneng ngac mong serofaka anu hemma Yesuaru mehama kicnginau faigec nanec.
JHN.8.4	Nanu Yesu kpesimigec, “Kpoukpou, ngac yomocngo serofaka kicninau anu hending. 
JHN.8.5	Nga dedeseriyoacfu Mosengo ngac ifianoc hocngo yenerehomenideac deserinemmeec. Geng yaguc dafi denec?” 
JHN.8.6	Yeni Yesungo yoac mong dafi deu negemma yoacfu faini dema faitobang ammigec.
JHN.8.6	Ifi ammigec Yesungo ngonducnema gbongango bangecfu kibi ohoec. 
JHN.8.7	Ohoma nammanu kpesima kpesi anggec kpehengaima yofi edeyunuec, “Ngenearunac ngic mong kopocsiha kpac kecde, yeng waraima hoc ukuu ukubisia.” 
JHN.8.8	Ifi dema monggoc ngonducnema bangecfu kibi ohoec. 
JHN.8.9	Anu yeni Yesuac yoac imoc negemma kifanginaac sirihau yadango waraima Yesu wama kendacgec ngac ye botucnginau tembuha nanec.
JHN.8.10	Ifi nanu Yesungo kpehengai hemma yofi kpesimiec, “Ngac, ngic yeni dahai kendau? Ge manganaac areng, imoc mong dedau me?” 
JHN.8.11	Kpesimiu deec, “Kebuna, kpac.” Ifi deu Yesungo yofi edeec, “Neng ifingoc ge mangana areng mi debade. Ge kemma kopocsic monggoc mi meficgebesena.”
JHN.8.13	Ifi deu farisaio yeneng merenggec, “Ge geanggaocngoc dekperagiemenec, imoc singngo mi dedeac yoacga fora mi ande.”
JHN.8.15	Ngeni bangecngic siricnginau ngicngac fakangina isinggema haniangina deandae. Neng ngic mong isinggema hania dede ua mi mebade. 
JHN.8.16	Ni tembucna ua imoc mi mekecduae. Manggac suenuec, yegoc ua mekecdipe. Imocac neng desi desiua meduaeu imocngo foragoc ande. 
JHN.8.17	Dedeseriyoacnginau yoac yofi oho ohoya fede, ‘Ngic yohockang dedengira mocgu anu yoacngira fora anude.’ 
JHN.8.18	Imocac amma neannaocngoc dekperagiemeba Manna suenuec, yeng ifingoc hepucna amma dekperaginuude.”
JHN.8.19	Ifi deu farisaio yeneng kpesimigec, “Geac Mangga dahai kecde?” degec Yesungo meremma yofi edeyunuec, “Ngeni ni mi negennudae nga Manna ifingoc mi negemmidae. Ngeni ni negennubau debac Manna ifingoc negemmibau.” 
JHN.8.20	Yoac imoc, womonggac mana monnu soikia katapa tarecfu, imohai ngic edekpou ayemmeec. Nga ngic mongngo mendanggema witicamau mi faigec nocac ye ifi ammigecdeac naso mi anec.
JHN.8.22	Ifi deu yudangic yeneng degec, “Ni kembade, imohai ngeni naric mi hagecde. Ye nocac ifi dede? Yengena sebia eweude me?” 
JHN.8.23	Ifi degec yofi edeyunuec, “Ngeneng emu bangecfunac nga ni bangecfunac kpac, ni wihacnac. 
JHN.8.24	Imocacnoc edengunuduae, ngeni kopocsicnginagoc kecma homegecde. Ngeni ‘ni kecduaengoc’, imoc mi negensinggedaeu kopocsicngina fekefu homegecde.”
JHN.8.25	Ifi deu kpesimigec, “Anu ge merac?” degec yeng yofi edeyunuec, “Ni haniana bic edengunudua. 
JHN.8.26	Ni ngeneac haifakangina homac hennegeng amma isinggema desibadeac fede. Anu suenuec, ye yoac foraac mingina nga wiac yearunac negenduae, imoc bangecfu dekperagibade.”
JHN.8.27	Yesungo Mamaac negemma edeyunuu yeni obohogec. 
JHN.8.28	Obohogec Yesungo yofi edeyunuec, “Ngeni Ngicac Medac nanggegec nanude, ngeni naso imohai ‘ni kecduaengoc’, imoc negentegecgecde. Ni wiac mong neannaoc mi angkecduae, Mannango kpounenec, imoc debade. 
JHN.8.29	Suenuec, yeng nigoc kecde. Ni yeac songo modacma ua mekecduae. Imocac amma ye wanuu tembucna mi kecbade.” 
JHN.8.30	Yesungo yoac ifi deu ngicngac homacngo ye negensinggegec.
JHN.8.31	Yesungo yudangic ye negensinggegec, yeni yofi edeyunuec, “Ngeni neac yoac hoanggema kecgecdeu neac medacfocna fora anggecde. 
JHN.8.32	Ifi amma yoac fora negentegecgecde nga yoac forango witicfunac yungecngunuude.” 
JHN.8.33	Ifi deu meremmigec, “Neni Abrahanggac kisicfunac, mongngo wanac mi menunuec. Nga merang wanac menunuecac geng yungecnununadeac denec?”
JHN.8.35	Wanac meu kecande, ye ama imocac manau hombonanga naric mi kefude. Nga Medacngo ama imocac manau hombonanga kefude. 
JHN.8.36	Imocac Medacngo yungecngunuudeu ngeni witicngina kpac kecgecde. 
JHN.8.37	Ngeni Abrahanggac kisicfora, imoc negenduae. Neac yoacac titinga mong ine ngeneac ubahereu mi nandeac nuhomebeso efaidae. 
JHN.8.38	Ni Mannaac hoannu kecma wiac hennegeng anai, imocnoc edengunuduae. Nga ngeni ine mangnginaarunac wiac nga faka negengandae, imocnoc amma kecdae.”
JHN.8.40	Ni ngic mongngo Anutuarunac yoac fora negemma edengunubare ngeni nocac nuhomebeso andae? Abrahang ye faka ifia mong mi angkefec. 
JHN.8.41	Ngeni ine mangnginaac kekec nga faka modacandae.” Ifi deu yeneng degec, “Neni sicsaucfunac mong mi fingering, kpac yombong. Mannina mocgu Anutu.”
JHN.8.42	Ifi degec Yesungo yofi deec, “Ni Anutuarunac fingecma neanna ubanaac mi mayai. Yennoc suenuec, imocac ngeni Anutu mangngina ambac dede heregoc neac songo negemma hoannubau. 
JHN.8.43	Nga ngeni ine yoacnaac kedzac kpegecdeacsoc mi ande, imocac amma ngeni yoac deanduae, imoc mi negentegecdae.
JHN.8.45	Nga ni yoac fora deduaeac ngeni neac yoacna mi negensinggegecde. 
JHN.8.46	Ngenearunac mongngo neac kopocsic mong negendaeu naric mi heficgebac. Nga ni yoac fora deduae isoc ngeni nocac mi negensinnudae? 
JHN.8.47	Anutuac arengfora yenennoc yoara negenggecde. Ngeni ine Anutuac arengfora kpac, imocac yeac yoac mi negenggecde.”
JHN.8.49	Ifi degec Yesungo meremma yofi edeyunuec, “Ni hadehadena kpac. Ni Manna eweheihei ammiba ngeneng ine eweheihei mong mi anengandae. 
JHN.8.50	Ni neanna kpac kuneng mebadeac ua mi meanduae nga mongngo neac kpac miacma desiude. 
JHN.8.51	Foracngoc, ngic mong ye neac yoac mekefudeu, ye naric mi homeude nga homebesande, ni edengunuduae.”
JHN.8.52	Ifi deu yudangic yeneng degec, “Ge hadehadegagoc, neni yaguc negenggudimbe. Abrahang ye homeec nga profete yeni ifingoc homegec. Geng ine denec, ‘Mong ye neac yoac mekefude, yeng mi homeude nga homebesande.’ 
JHN.8.53	Anu ge kisicnina Abrahanggac engena mi annec. Ye homeec nga profete yeni ifingoc homegec. Amma ge geanggaac negenna engena ande, imocngo naric mi ande.”
JHN.8.54	Ifi degec Yesungo yofi edeyunuec, “Ni neannaoc dengereemebadeu imocngo fora mi ambac. Nga Manna ngeneac Anutungina kecde, yeac ifi deandae, yeng eweheihei anende. 
JHN.8.55	Ngeneng mi negemmidae, neannaoc ine ye negemmiduae. Neng ye mi negemmiduae debadeu, ngic ikoha amma ngeni isoc ambade. Ni negemmiduaengo yoara mekecduae. 
JHN.8.56	Bangecngina Abrahang ye neac naso fingeru imoc hembeso negemma songotoa femiec. Femiu hemma songo negenec.”
JHN.8.57	Ifi deu yudangic yeneng degec, “Ge kifaga 50 mi andacngoc nga ge Abrahang hennec, imoc naric mi heide.” 
JHN.8.58	Ifi degec Yesungo yofi deec, “Foracngoc, Abrahang mi fingecmanu ‘ni kecduaengoc’, imoc edengunuduae.” 
JHN.8.59	Ifi deu yeni hoc mema heibeso anggec yeng sufu sufuu womong ngadeau kemeec.
JHN.9.1	Yesungo sinnu kemma ngic mong kicpisic fingec fingera henec. 
JHN.9.2	Henu medacfora yeneng kpesimigec, “Rabbi, ngic yoc meracac kopocsicac amma kicpisic fingerec? Yengenaac me nonggomama yereac kopocsicac?”
JHN.9.4	Suenuec, nenang yeac ua wenacfungoc mekecbisina. Nga ama toforemanu mongngo ua naric mi meude. 
JHN.9.5	Ni bangecfu kecma bangecac kperagi anduae.”
JHN.9.7	Hosoma yofi edeec, “Ge Siroang dzohonnu kemma doku nadzicna.” (Siroanggac titiha imoc “Sueec.”) Ifi deu kemma nadzicma kicfifi amma dzigeneec.
JHN.9.8	Ifi amma dzigene hau amafora nga ngicngac goa warac iwaiac derecgekefu henggec, yeneng degec, “Ngic yomocngo tacma derecgekefec me?” 
JHN.9.9	Goango degec, “Imoc yennoc.” Nga tosea yeneng ine degec, “Imoc ye kpac, imoc ye isoc mong.” nga yengenaoc deec, “Ni ngic yomocnoc.” 
JHN.9.10	Ifi deu kpesimigec, “Ge dafi amma kicga fidang?” 
JHN.9.11	Ifi degec deec, “Ngic kpara Yesu, yeng goteng yerecgema kicnau hosoma suenuma deec, ‘Ge kemma Siroannu doku nadzicna.’ ifi deu kemma nadzicma kicfifi andua.” 
JHN.9.12	Ifi deu kpesimigec, “Nga ngic imoc damoc?” degec deec, “Ni mi negenduae.”
JHN.9.13	Ifi deu yeni ngic warac kicpisic kefec, imoc farisaio yenearu hesicke kenggec. 
JHN.9.14	Nga Yesungo goteng yerecgema ngic kiwa merecgeu kicfifi anec, imoc sabata nasou ifi anec. 
JHN.9.15	Nga farisaio yeneng ifingoc ngic hemma kpesimigec, “Ge dafi amma kicfifi andang?” degec deec, “Ye gotengngo kicnau hosou imoc nadzicma kicfifi andua.”
JHN.9.16	Ifi deu farisaio goango degec, “Ngic imoc ye sabata tatacninaac sing mi modacde, imocac ye Anutuarunac kpac.” Ifi degec goango degec, “Ngic kopocsihagocngo dafi faka kuhagoc ifia mebac?” Ifi dema yenaocngoc tohogec. 
JHN.9.17	Tohoma kicpisicngo kicfifi anec, ye monggoc kpesimigec, “Ge ngic kicga merecgeec, yeac dafi denec?” degec deec, “Ye profete mong.”
JHN.9.18	Ifi deu yudangic yeneng ngic imoc kicpisic kefecfunac ngereema kicfifi anec, imoc mi negensinggegecac nonggomama kpacyuruma 
JHN.9.19	kpesiyecmegec, “Ngic yomoc ye ngereac medac me? Ye kicpisic fingerec, ifi dedape me? Nga ye dafiu yaguc kicfifi ande?” 
JHN.9.20	Ifi degec nonggomama yereng yofi merennoc, “Ngic yomoc nereac medac. Ye kicpisic fingerec, imoc negendipe. 
JHN.9.21	Nga dafiu yaguc kicfifi ande nga merang kiwa merecgedac, imoc neri mi negendipe. Ye bic yadi yadiaac amma yengena kpesimigec, yengenaoc haniaya edengunubeso.” 
JHN.9.22	Yeri yudangic yeneac kengecyuruu ifi deoc. Yudangic yeneng yoac mong bic yofi dedzege anggec, “Mongngo Yesu ye Messianoc ifi dema deficgeudeu neni ye kpebung yeneac ngadeau faini kefude.” 
JHN.9.23	Imocac amma nonggomama yereng deoc, “Ye bic yadi yadiaac yengena kpesimigec.”
JHN.9.24	Ifi deec yeni monggoc ngic kicpisic kefecmoc, ye naso yohockang kpacma edegec, “Ge Anutu afehena. Ngic dedang, ye kopocsihagoc, imoc negemmidimbe.” 
JHN.9.25	Ifi degec, yeng merengyemmeec, “Ngic imoc kopocsicmeme me kpac, imoc mi negenduae. Nga wiac mocgu negenduae, ni warac kicpisic kefaingo yaguc kicfifi anduae.” 
JHN.9.26	Ifi deu kpesimigec, “Ye noc wiac anggendac? Ye siriha dafiu kicga merecgedac?”
JHN.9.27	Ifi degec yeng merengyemmeec, “Ni imoc bic edengunudacdua nga ngeni ine nearu kedzac mi faidau. Ngeni nocac monggoc negembeso andae? Ngeni ifingoc yeac medacfora ambeso negensidae me?” 
JHN.9.28	Ifi deu yeni desusuic ammigec, “Genoc ngic imocac medac nga neni Moseac medacforango kecdimbe. 
JHN.9.29	Anutungo Mose edeu yoara deec, imoc negendimbe. Nga ngic yomoc ye dahacnac, imoc ine mi negemmidimbe.”
JHN.9.30	Ifi degec yofi merengyemmeec, “Ngic imoc kicna merecgedac. Nga ye dahacnac haec, imoc ngeni mi negendae. Ni imocac warecngunuduae. 
JHN.9.31	Nenang yofi negendimbe, Anutungo kopocsicmeme yeneac yoac naric mi negengyemmeude. Anu ngic mongngo eweheimima dedea tofohoande, Anutungo ye negemmiude. 
JHN.9.32	Bicngoc yombong hanahema feerekefecfu siduc mong yofia mi negenning, ‘Ngic mong kicpisic fingecma kecmanu ngic mongngo kiwa merecgeec.’ 
JHN.9.33	Ngic imoc Anutuarunac mi mabac dede, ye ua mong ifia naric mi mebac.” 
JHN.9.34	Ifi deu yofi meremmigec, “Ge hafoangoc manganaunac fingecnecngo yoac kpounemmenec, i.” Ifi dema kucgoc kisanggec maec.
JHN.9.35	Anu Yesungo ngic kisanggec maec, imoc negemma hofockemma meficgema edeec, “Ge ngicac medac negensinggenec me?” 
JHN.9.36	Ifi deu ngic imocngo deec, “Kunenna, ye merac? Edzacnuna hemma negensinggeba.” 
JHN.9.37	Ifi deu Yesungo yofi edeec, “Ge bic hendang. Ngic imocngonoc gegoc yoacyoac ande.” 
JHN.9.38	Ifi deu deec, “Kebu, ni negensingguduae.” Ifi dema ye afeheec.
JHN.9.39	Nga Yesungo yofi deec, “Ni fakanginaac ising ising fingerudeac bangecfu mayaiac ngic kicpisicngo kicfifi anggecde nga kicfifi yeni kicpisic anggecde.” 
JHN.9.40	Yoac ifi deu farisaio goa yegoc nanggec, yeneng imoc negemma degec, “Neni ifingoc kicpisic me?” 
JHN.9.41	Ifi degec Yesungo yofi deec, “Ngeni kicpisic kecbau debac kopocsic mi fengemmebac amma ngeneng ine yaguc dedae, ‘Neni kicfifi kecdimbe.’ imocac amma kopocsicngina fengemmekefude.”
JHN.10.1	Ni fora yombong edengunuduae, “Ngic mongngo rama yeneac oda manau embeso dema oda naguya wama monnusing enudemoc, ye hamangec nga godzungic. 
JHN.10.2	Ngic naguusing engande, yeng rama yeneac gareng. 
JHN.10.3	Nga nagugarengngo yeac amma odanaguya naric witiude. Witiu rama yeneng ubea negenggec, yengenaoc rama kpacnginau kparu hagec waraiyemmeu yenahafoc ngadeau kemegecde.
JHN.10.4	Ye ramafora hesicyunuu kemedacgec waraiyemmeu ramafora yeni yeac ubea negendaeac ye modacgecde. 
JHN.10.5	Amma yeni ngic furia naric mi modacgecde. Yeneng yeac ubea mi negendaeac kengec amma woragecde.” 
JHN.10.6	Yesungo yoac yomoc heima deu yeneng ine imocac obohogec.
JHN.10.7	Obohogec Yesungo monggoc yofi edeyunuec, “Foracngoc, neng rama yeneac nagu, imoc edengunuduae. 
JHN.10.8	Ngic goa ni mi fingecbare hagec, yeneng hamangec nga godzungic. Nga rama yeneng ine yenearu kedzac mi faigec. 
JHN.10.9	Ni neannaoc nagu. Mongngo nearu ferecgema oda manau enudeu Anutungo ye ebicfunac mesiu komoc kpeude. Amma ye naguusing engemmama amma nenesemeng meficgeude. 
JHN.10.10	Hamangecngic yeng wiac hamangec meudeac nga yunuhomema kpetotieyunuudeac haude. Nga neng kekec monggoc nga monggoc mekecgecdeac hayai.
JHN.10.12	Nga ngic mong ye yagura kemma ngic monggac ramagareng kecde, yeng rama yeneac mingingngina mi amma kecmanu katekasi hau ine hengkpatema woraude. Worau katekasingo rama yininegiric ayemmeude.
JHN.10.13	Ngic imoc ye yaguraua mekecdeac rama yeneac negengyohoc mi anude. 
JHN.10.14+JHN.10.15	Neannaoc ramagareng gombunga. Mannango ni negennude nga neng Manna negenduae, ifi isoc neannaoc ramafocna negengyunuduae nga ramafocna yeneng negennudae. Neng rama yeneac amma kekecna wabade.
JHN.10.17	Ni kekecna wama monggoc mebadeac amma Manggacngo neac songo negende. 
JHN.10.18	Ngic mongngo nearunac kekecna naric mi meickeu ni neannaoc kekecna wabade. Amma kekecna wama monggoc mebade, imocac uayoac nga kuc nearu fede. Imoc Mannango deserinenec.”
JHN.10.19	Yoac imocac amma yudangic yeni monggoc tohogec. 
JHN.10.20	Tohoma ngic homac yeneng degec, “Ye yafingagoc kecdeac ubasufu ande. Ngeni nocac yearu kedzac faidae?” 
JHN.10.21	Nga ngic tosea yeneng degec, “Yoac ifia ngic yafingnginagoc, yeneac yoac kpac. Yafing yeni kicpisic kiwa naric mi merecgegecde.”
JHN.10.22	Yerusalennu nomang naso anu womong naguya bicngoc desigec, imocac hombannaso anec.
JHN.10.23	Imohai Yesungo womong manau firangmemeac mana mong feec, kpara Salomoac firangmeme mana, ihai kengha anec. 
JHN.10.24	Ifi anu yudangic yeneng oronggema edegec, “Ge noc nasou haniaga dekperaginemmena negemma monggoc mi obohonide? Ge Messia kecnecfu imoc deireckenemmena.”
JHN.10.25	Ifi degec Yesungo yofi merenec, “Imoc bic edengunuai anu ngeni mi negensinggedae. Ni Mannaac kpacfu ua mekecduae, imocngo haniana mekperagiude. 
JHN.10.26	Ngeni ine mi negensinnudae, nocac ngeni neac ramafocna, yenearunac kpac. 
JHN.10.27	Ramafocna yeni ubanaac kedzac faigec ni negengyunuba yeneng modacnugecde. 
JHN.10.28	Modacnugec kekecseri yemmeba yeni wiac mongngo naric mi memanganeyunuude. Nga ngic mongngo marinaunac naric mi mesiyunuude nga mesiyunubesande. 
JHN.10.29	Mannango yeni nenec, yeng wiac sasawa yeneac engena. Imocac Mannaac mariunac mongngo naric mi mesiyunuude. 
JHN.10.30	Ni nga Manggac neri mocgu.”
JHN.10.31	Ifi deu yudangic yeneng hocngo heigecdeac hoc monggoc megec. 
JHN.10.32	Ifi anggec Yesungo yofi edeyunuec, “Manggacac ua gombung homac edzacngunuai. Anu hania damocac ngeni ngaba amma hocngo nerebesonga andae?” 
JHN.10.33	Ifi deu yudangic yeneng merenggec, “Ua gombungaac amma hocngo gerebeso mi andimbe. Ge bangecngicngo geangaac Anutu dema Anutu emminec, imocac amma ine hocngo gerebeso andimbe.”
JHN.10.34	Ifi degec Yesungo yofi merenec, “Dedeseriyoacnginau yoac yofi oho ohoya fede, imoc mi negendae me? Anutu yengenaoc deec,
JHN.10.34	‘Ni deba, ngeni sasawango anutuareng.’ 
JHN.10.35	Nga ngic Anutuac enacyoac bicngoc mekecgec, yeneac Anutungo deecfu, ‘Ngeni anutuareng.’ ifi anu Anutuac yoac mitikibiu fede, imoc netohonideac singa mong mi fede. 
JHN.10.36	Anu Anutungo ngic meisinggema desima sueu bangecfu maec, imoc ni. Ni yofi bic dedua, ‘Ni Anutuac medac.’ Ifi deaiac ngeni nocac yofi dedae, ‘Ge Anutu emminec.’
JHN.10.37	Ua mekecduae, imoc Mannaarunac mi andeu ngeni mi negensinnubisia. 
JHN.10.38	Nga Mannaac ua mebadeu ngeneng ine mi negensinnuma sifu faka kuhagoc mekecduae, imoc negensinggebisia. Ifi amma Mannango nearu kecde nga neng yearu kecduae, imoc negemma negentegecgecde.” 
JHN.10.39	Ifi deu yeneng monggoc mendanggebeso anggec, yeng maringinaunac hesima woraec.
JHN.10.41	Ihai kecmanu ngicngac homacngo yearu hama degec, “Yohanengo negensinggegecdeac faka kuhagoc mong mi mekefec. Amma ye ngic yomocac hania deec, imoc sasawa sifu fora ande.” 
JHN.10.42	Ifi dema bangec imohai ngicngac homacngo Yesu negensinggegec.
JHN.11.2	Nga Maria yennoc Kebuac haniu kerec homuna gombungango nadzicmima yengena orucsusiango mekerenggeec. Nga Mariaac naina Radzaro yenoc hafei ammiec.
JHN.11.3	Hafei ammiu nainghora yereng Yesuaru yoac faiec kenu deoc, “Kebu negenna, ngic hensongo ammiannec, ye hafei ammiu fede.” 
JHN.11.4	Ifi deec kenu Yesungo imoc negemma yofi deec, “Ye homeudeac hafei mi ammide. Hafei imoc Anutuac kuc nga kibikperagi heficgeucdeac fingecde. Fingeru Medahaac kuc nga kibikperagi ifingoc fingectegerude.” 
JHN.11.5	Nga Yesungo Mata muneagoc amma Radzaro yeni heresongogoc hoangyunukefec.
JHN.11.6	Anu yeng ine siduc imoc negemma uameme yohockang bangec ihaingoc torokpema kefec. 
JHN.11.7	Ifi kecmaguc medacfora yofi edeyunuec, “Nenang Yudaia bangecfu dzigenema kenni.” 
JHN.11.8	Ifi deu medacfora yeneng degec, “Rabbi, yudangic yeneng hocngo gerebeso anggec nga geng naso mi hereemanu monggoc ihai kennade.” 
JHN.11.9	Ifi degec Yesungo yofi merenec, “Uameme mocguac manau aua 12 fede nga ngic mongngo wenacfu sing kengande, ye naric mi fopockeu makpeude nocac ye bangectoa bangec imocac kperagi henude. 
JHN.11.10	Nga mong ye kundunnu kengande, ye fopockeu makpeude nocac yearu kperagia mong mi fede.”
JHN.11.11	Ifi dema yoac monggoc torokpema edeyunuec, “Nenang ogonina Radzaro gau feu ni midiba yarudeac ihai kembade.” 
JHN.11.12	Ifi deu medacfora yeneng degec, “Kebu, ye gau fedeu fekecma ngereeude.” 
JHN.11.13	Yesungo Radzaroac homecac deu, yeneng ine negenggec gautehec feu dede isoc anec.
JHN.11.14	Imocac ye tongganang yofi edeyunuec, “Radzaro ye bic homedac.” 
JHN.11.15	Nga ngeni negensinggegecdeac amma ni imohai mi kefaiac ubangerec negenduae. Ngeni yaguc hagec yearu kenni. 
JHN.11.16	Ifi deu Toma kpara mong Tombosonga
JHN.11.17	Yesungo Betania taonnu kensikeu Radzaro ye kicsereu wenac yohoc nga yohoc bic ferahemanu edegec negenec. 
JHN.11.18	Yerusaleng nga Betania botucngirau kiromita harebec, imocacsoc wegeng wegeng taroc. Imocac 
JHN.11.19	Yudangic homacngo naingngiraac amma demeefai ayecmebesonga dema Mata nga Maria yerearu hatacgec. 
JHN.11.20	Tacmagec Yesu hade degec Matango imoc negemma meficgeudeac kenu Mariango ine amau tarec.
JHN.11.21	Taru Matango kemma Yesu edeec, “Kebu, geng yei nenigoc kecbang debac nainna mi homebac. 
JHN.11.22	Nga geng yaguc iwai monggac Anutu kpesimina ye naric genude, imoc negenduae.”
JHN.11.23	Ifi deu Yesungo yofi edeec, “Nainggango gborima yarude.” 
JHN.11.24	Ifi deu Matango deec, “Ye naso wisic wisickeau homecfunac yacyac fingeru yarude, imoc negenduae.” 
JHN.11.25	Ifi deu Yesungo yofi edeec, “Homecfunac yacyac nga kekec, imoc ninoc. Mong ye ni negensinnude, ye homeude nga sifu kefude. 
JHN.11.26	Nga ngicngac yei kecma negensinnudae, yeni sasawango mi homegecde nga homebesandae, imoc negensinggenec me kpac?” 
JHN.11.27	Ifi deu deec, “Oc Kebu, ge Messia Anutuac Medac bangecfu mabeso dedeanoc, imoc bic negensingguduae.”
JHN.11.28	Ifi dema dzigene kemma munea Maria kparu kenu sangicfu edeec, “Kpoukpoungo hatacma geac dede.” 
JHN.11.29+JHN.11.30	Anu Yesungo taonnu mi hasikemangoc Matagoc ewaroc ihaingoc nanecac Mariango yoac imoc negemma bic yacma kenec. 
JHN.11.31	Kenu yudangic yeneng demeefaiac hama tacgec, yeni Mariango gereagoc yacma kenu hemma ye kicsereu kiarudeac kende dema modacgec.
JHN.11.32	Anu Mariango Yesu nanec, imohai kensikema Yesuac haniau makpema edeec, “Kebu, ge yei tacbang debac nainna naric mi homebac.” 
JHN.11.33+JHN.11.34+JHN.11.35	Ifi dema kiaru yudangic yegoc hagec, yeni yenahafoc kiacgec Yesungo yenenu ubahodungngo ongaasuya meebiriu negenghodungaima kickumea mamanu deec, “Dahaigeng faigec?” deu degec, “Kebu, hama henna.” 
JHN.11.36	Ifi anu yudangic yeneng hemma degec, “Henggec, ye Radzaroac heresongo kuneng femiec.” 
JHN.11.37	Nga goa yenearunacngo degec, “Ye warac kicpisic kiwa merecgeec. Nga ye ngic yomoc gombunga garenggeu mi homebac.”
JHN.11.38	Yesungo monggoc ubaebic mema kicsereu kenec. Kicsere imoc hockedzebe anu hoc mongngo singa hedzickema feec. 
JHN.11.39	Feu kensikema edeyunuec, “Ngeni hoc imoc meickegec.” ifi deu ngic homeec, yeac naina Matango deec, “Kebu, ye homunagoc bic andac nocac ye uameme yohoc nga yohoc bic kendac.” 
JHN.11.40	Ifi deu Yesungo edeec, “Ge negensinggenadeu Anutuac kuc kibikperagiagoc hennade, ifi bic edegudua.”
JHN.11.41	Ifi deu hoc meickegec Yesungo kic fiu enu yofi deec, “Manggac, ge yoacna bic negendang, imocac geac dangge deduae. 
JHN.11.42	Ge nasosoc nunumuna negengannec, imoc bic negendua. Anu geng ni suenunec, imoc ngichabu yoc nandae, yeneng negensinggegecdeac ifi edegudua.” 
JHN.11.43	Ifi dema Yesungo kucgoc kpacma deec, “Radzaro, ge yacma ngadeau mana.” 
JHN.11.44	Ifi deu ngic homemea hanimaria nga kicmesuya kporucsusucngo kpefusema birac biranggea, imocngo yacma maec. Mau Yesungo edeyunuec, “Ngeni yungecmigec kenu.”
JHN.11.46	Ifi anggec, yenearunac goango ine farisaio yenearu kemma Yesungo faka meec, imocac siduc ayemmegec. 
JHN.11.47	Ayemmegec womonggareng enarafocngina amma farisaio, yeni tutumangtoaac memba kpedzucyunuma yofi degec, “Ngic yomoc ye negensinggegecdeac faka kuhagoc homac medeac nenang dafi anni? 
JHN.11.48	Ye wani kecma faka ifia torokpema meudeu ngic sasawango ye negensinggegec Roma yeneng hama amawomonnina nga ngicngacfocnina wangecnunubauac.”
JHN.11.49	Ifi degec, yenearunac mong kpara Kaifa, ye kifa imohai womonggareng enara kefec, yeng yofi edeyunuec, “Ngeni wiac mong mi negentegecdae. 
JHN.11.50	Ngicngacareng sasawa mi kpac anggecdeac ngic mocgungo bangec areng yeneac amma homeu ngereeude, ngeni imoc mi negentegecdae me?” 
JHN.11.51	Yoac imoc yengena ubeaac negemma mi deec. Yeng kifa imohai yudangic yeneac womonggarengtoa kefec, imocac kpefing deec. Yesungo bangec areng yeneac amma homeudeac ifi anec. 
JHN.11.52	Ye yeneacsac homeudeac mi maec. Ye Anutuac nambaracfora sinsararang kpegec kecdae, yeni kpedzucyunuu areng mocgu anggecdeac ifi deec.
JHN.11.54	Ifi anggec Yesungo negemma yudangic yeneac botucfu monggoc nonongkac mi yerecgekefec. Ye ine worama Eferaing ama bangec kisi wegenacfu feec, ihai medacfora yenigoc kemma kefec.
JHN.11.55	Yudangic yeneac makekeng hombang naso wegene hamanu ngicngac homacngo Anutuac kicfu kpetiac anggecdeac dzuacemegecde, imocac amma amangina wama Yerusalennu kenggec. 
JHN.11.56	Kemma womong manau namma Yesu hofocma yenaocngoc kpesiemegec, “Ye hombanninau haude me dafi negendae?” 
JHN.11.57	Nga womonggareng enarafocngina nga farisaio yeneng deserima ngicngac yofi edeyunugec, “Yesu dahai kecde, imoc mongngo meficgema edenunugec mendanggema mebisina.”
JHN.12.2	Yeni imohai Yesuac amma yaka gombunga ohogec Matango yaka faima arenggeu negec. Nga ngic Yesugoc tacma yaka negec, yenearunac mong Radzaro. 
JHN.12.3	Tacmagec, imohai Mariango sebiac kerec lita noboha, kpete imocacsoc mema Yesuac haniau kpakema nadzicmiec. Kerec, imoc narda foraunac memea
JHN.12.4	Anu medacfora yeneac botucfunac medac mong Yuda Kariotonac, yennoc ngade Yesu doc meudeac anec amma yeng deec, 
JHN.12.5	“Nenang kerec imoc faini kifa mocguac uabunggac dzo kirecgeu
JHN.12.6	Yuda ye imoc ngic makpekpea yeneac negensima mi deec, kpac. Ye ine hamangecngicac amma dzohiengina garenggekecma dzo hamangec menec angkefec. 
JHN.12.7	Ifi deu Yesungo deec, “Ge ngac imocac yoac wana. Ye kerec imoc faiu femanu homeba naso imohai eng tonggonubauac amma nadzicnende. 
JHN.12.8	Ngic makpekpea yeni nasosoc ngenigoc kecgecde nga neng ine ngenigoc nasosoc mi kecbade.”
JHN.12.9	Anu yudangic homacngo Yesungo Betania taonnu kecde, ifi negemma Yesuacsac mi kenggec. Yeni Yesungo Radzaro homecfunac megboriec, ye momoc hembeso kenggec. 
JHN.12.10+JHN.12.11	Ifi fingeru yudangic homacngo Radzaroac amma enarafocngina yeneac dede wama Yesu negensinggegec. Imocac womonggareng enara yeneng Radzaro ifingoc kpegecdeac yoacua megec.
JHN.12.12	Wereckengau ngicngac habutoango hombanggac Yerusalennu kenggec. Kemma Yesungo Yerusalennu haudeac wegenanec hade, ngicngac yeni ifi negemma 
JHN.12.13	ic maria dzuamagoc mema Yesugoc ewacgecdeac sinnu kenggec. Kemma yofi kpacgec,
JHN.12.13	“Ohec, ngic 
JHN.12.13	Yeng Israe neneac Ngictau.”
JHN.12.14	Ifi kpacgec Yesungo donggi medaha mong meficgema imohai emma tarec. Imocacnoc yofi oho ohoya fede,
JHN.12.15	“Sionggac naroang ge mi kengecguu. Henna, ngictaugango donggi medahaac witiau tacmanu habesande.” 
JHN.12.17	Anu ngichabu yeni Yesugoc kemma Radzaro kicsereunac kpacma homecfunac megboriu henggec, yeneng siduc imoc desahegec. 
JHN.12.18	Ye faka kuhagoc imoc meecac amma habutoango yegoc ewacgecdeac kenggec. 
JHN.12.19	Ifi anggec ine farisaio yeni yenaocngoc denengeng amma degec, “Negenggec, nenang wiac mong anganggac siriha kpac. Ngicngac kpedzongacngo ye modacma kendacdae.”
JHN.12.20	Anu ngicngac hombanggac Anutu afehegecdeac Yerusalennu kenggec, yeneac botucfu grikngic goa momoc kecgec. 
JHN.12.21	Kecma Firipoaru hama degec, “Ngickuneng, neni Yesu hembeso negendimbe.” nga Firipo ye Gariraia bangec Besaida taonnunac. 
JHN.12.22	Ifi degec Firipongo hama Anderea edeu yerahafoc kemma Yesu edeoc.
JHN.12.24	Foracngoc, wit gbomea mong bangecfu mi kemema tohoudeu imoc yengenaocsac tarude, imoc edengunuduae. Nga bangecfu kemema tohoudeu imocngo fora homac meficgeude. 
JHN.12.25	Ngic mong ye sebiaac kekecac songo negengande, ye kekeha sufumiude. Nga sebiaac kekec bangec yomohai ubeango waande, yeng kekeha mekecma kekecseri meficgeude. 
JHN.12.26	Nga ngic mong ye kingang kpekpena ambeso negendeu ye ni modacnubeso. Nga ni kecbade, ye imohai ifingoc nigoc kefude. Nga ngic mong ye neac kingang kpeudeu, Mannango ye seseheude.”
JHN.12.28	Manggac, ge kpacga mekperagina.”
JHN.12.28	Ifi demanu kurumennunac udumeng mong yofi fingerec, “Ni kpacna bic mekperagiai amma monggoc mekperagibade.” 
JHN.12.29	Yoac ifi fingecmanu ngicngac habutoa nanggec, yeneng udumeng imoc negemma degec, “Parandangngo heide.” Nga toseango ine degec, “Angero mongngo yegoc yoac dede.” 
JHN.12.30	Ifi degec Yesungo yofi deec, “Udumeng imoc neac amma mi hadac, kpac. Imoc ngeneac memeficac fingecdac. 
JHN.12.31	Yaguc bangectoa bangec imocac ngicngac fakangina ising isinggenaso nga yoacngina desigecde. Amma bangec yomocac ngictau meickegecde. 
JHN.12.32	Anu ngic yeneng bangecfunac miacnugec ni emma ngicngac sasawa kpedziyunuba nearu hadacgecde.” 
JHN.12.33	Yengena siric dafiu homeude, imocac dekperagima edeyunuudeac ifi deec.
JHN.12.35	Ifi degec Yesungo deec, “Kperagingo naso wegenanecsac ngenigoc kefude. Kundunggac kucngo semengunubacac ngeni kperagi fengemmemanu kperagigoc kecbisia. Ngic mong ye kundunnu kengkecde, ye sing dafiu kende, imoc naric mi negentegerude. 
JHN.12.36	Imocac amma ngeni kperagingo ngenigoc femanungoc kperagi imoc negensinggebisia. Ifi angkecma kperagiac nambaracfora anggecde.” Yesungo ifi dema wayunuma yenearunac meickeec.
JHN.12.37	Yesungo faka kuhagoc homac kicnginau meu yeni ine ye mi negensinggegec. 
JHN.12.38	Profete Yesaiaac yoac yomoc fora fingecbeso,
JHN.12.38	“Kebu, yeni yoac dekperaginemmegec, imoc ngic merac negensinggeec amma meracaru 
JHN.12.39	Imocac amma yeni naric mi negensinggegec. Amma Yesaiango yoac mong yofi torokpema deec,
JHN.12.40	“Yeni kicnginango mi henggecdeac kicngina mekundung kpeec amma faka meu ubangina dzingfong anu mekundung kpeyunuec nga ubadzigec dzigene mi fingecyemmemanu mengereyunubaiac.” 
JHN.12.43	Ngic yeneng dedengerec ayemmegecdeac songotoa feyemmeec nga Anutungo dedengerec ayemmeudeac wagec.
JHN.12.44	Anu Yesungo kucgoc kpacma yofi deec, “Ngic mong ni negensinnude, ye nisac kpac, ye suenuec, ye ifingoc negensinggeude. 
JHN.12.45	Nga mong ye nende, yeng suenuec ifingoc henude. 
JHN.12.46	Nga ngicngac negensinnudae, yeni sasawango kundunnu monggoc mi kecgecde nocac bangecfu kperagia mama fingectegerec, imoc ni. 
JHN.12.47	Ngic mong ye yoacna negemma mi tofohoudeu neng fakaya mi isinggema desibade, kpac. Ni ngicngac fakangina isinggema desibadeac mi mayai. Neng ine ngicngac ebicfunac mesiyunubade nga yeni komoc kpegecdeac mayai.
JHN.12.48	Anu mong ye ngadenuma yoacna mi hoanggeude, wiac mongngo fakaya isinggema desimiude. Yoac deai, imocngonoc naso wisic wisickeau fakaya isinggema desiude. 
JHN.12.49	Ni neanna ubanaac yoac mi deanduae, kpac. Manggac suenuec, yeac yoac debadeac dederecge anenec. 
JHN.12.50	Yeac dedeseriyoac imoc kekecseri, imoc negenduae nga imocac amma Manggac yoara edenuec, imocngoc debade.”
JHN.13.1	Makekenggac hombang nasoac tofocnac mocgu femanu Yesungo bangec yomoc wama Manggacaru dzigeneudeac nasoya wegeneec, imoc bic negengemeec. Ifi negemma bangecfu wiacfora yeneac heresongoya fekefec, imoc hafoangoc edzacyunumaguc kekeha wisickebeso, ifi negenec. 
JHN.13.2	Yeni maraiac yaka nema tacgec. Nga mangana minginango negen negeng Yuda, Simong Kariotoac medac ubeau bic yofi faiec, yeng Yesu docfu faiu ngaba yeneng mebisia.
JHN.13.4	Negemma tataha wama yacma ngakpi hereha hesima keremmeme mong mema kebangau dzegeec. 
JHN.13.5	Dzegema tera yadaosong, imohai doku kpeu kemeu medacfora yeneac hani dzuacyemmema keremmeme kebangau dzegeec, imocngo haningina mekerenggeyemmeec.
JHN.13.6	Ifi amma Simong Petoroaru kenu Petorongo kpesimiec, “Kebuna, ge dafiac hanina dzuacnade?” 
JHN.13.7	Ifi deu Yesungo yofi edeec, “Ni faka anduae, ge yaguc imocac hania mi negentegecnec amma ngadeguc hania negentegecnade.” 
JHN.13.8	Ifi deu Petrongo deec, “Kpac yombong, ge neac hani mi dzuacnade.” deu Yesungo meremmiec, “Ni haniga mi dzuacbadeu, ge nearu mi tahockenade.” 
JHN.13.9	Ifi deu Simong Petorongo deec, “Kebuna, ge haninasac kpac, orucna nga marina momoc dzuacnenna.”
JHN.13.11	Nocac ngic merang ye doc meu megecde, imoc bic negenec. Imocac yofi deec, “Ni sasawa ngeneac imoc mi deduae.”
JHN.13.12	Yesungo haningina dzuacdaru wisickeu ngakpi hereha heiu kemeu monggoc matacma yofi kpesiyemmeec, “Ni faka ngenearu medua, imocac hania negentegecdae me? 
JHN.13.13	Ngeni neac kpoukpou nga Kebu kpacnuandae, imoc naric deandae, nocac ni imocnoc. 
JHN.13.14	Ni Kebu nga kpoukpounginango haningina dzuacduaeu ngeni ngenaoc ifingoc haningina dzuacemebisia. 
JHN.13.15	Ni faka gombungaac ongea edzacngunuma angemmeduae, siriha imocngoc ngenaocngoc modacma mebisia.
JHN.13.17	Ngeni yomoc negemma modacgecdeu Anutuac ubangerecngo ngenearu feude.
JHN.13.18	Ni sasawa ngeneac mi deduae. Meisingngunuai, ngeni ine negengngunuduae. Amma yoac mitikibiu oho ohoya fede, imoc fora fingerudeac yoac yomoc heficgeec,
JHN.13.18	‘Ngic nigoc yaka neande, ye gofoc gofohango tifacnuudeac hania miarec.’ 
JHN.13.20	Foracngoc, ni ngic me ngac mong sueba hau mongngo ama heimiude, yeng ni ama heinende ande. Anu ngic mong ye ni ama heinenude, yeng suenuec, ye ama heimiudengoc.”
JHN.13.21	Yesungo yoac imoc demanu ongaasuya ebiriu yoac yofi dekperagiec, “Ni fora yombong edengunuba, ngeneac botucfunac mongngo docfu fainuu menugecde.” 
JHN.13.22	Ifi deu medacfora yeni yenaocngoc kicngo engemma degec, “Imoc meracac dede?” ifi dema obohogec. 
JHN.13.23	Nga medacfora yeneac botucfunac songomedaha yeng Yesuac hoannu tarec. 
JHN.13.24	Ifi taru Simong Petoro ye hatango sosoc yofi anec, “Ge kpesimina, imoc meracac dede?”
JHN.13.25	Ifi deu medac imoc Yesuac mokucfu heifema kpesimiec, “Kebu, ge imoc meracac denec?” 
JHN.13.26	Ifi deu Yesungo deec, “Ni ic sogong tosea yomoc nemuruckema ngic mong mibade, ngic imocnoc.” Ifi dema ic sogong mema nemuruckema Yuda, Simong Kariotoac medac miec.
JHN.13.28	Ifi deu medacfora tacgec, yeneng noc wiacac edede, imocac obohogec. 
JHN.13.29	Imoc yofiac, Yuda ye dzohie mekefecac hombanggac wiac mong bummeudeac edede me ngic makpekpea wiac mong yemmeudeac dede, ifi negenggec. 
JHN.13.30	Nga Yudango ic sogong tosea memanu imohaingoc yacma kemeec. Nga tofocnac naso yombong bic anec.
JHN.13.32	Ngicngac yeni Medac hemma Anutuac kuc nga kibikperagia negenggecdeu Manggacngo Medahaac kuc nga kibikperagia ngicngac mekperagiyemmeude, imocac naso wegenede. 
JHN.13.33	Nambaracfocna, ni naso wegenanec ngenigoc kecmangoc kemba ngeni ni hofocnugecde. Anu yudangic edeyunuai, imocngoc yaguc edengunuduae. Ni kembade, imohai ngeneac hahaac sing mong mi fede, kpac. 
JHN.13.34	Singyoac gboria mong ngemmeduae, ngeni ngenaocngoc heresongogoc hoangemebisia. Neng ngeni heresongogoc hoangngunukecduae, ngeni ifi isoc ngenaocngoc heregoc tembuc tembuc songogoc hoangemebisia. 
JHN.13.35	Ngeni ngenaocngoc heresongogoc hoangemegecdeu ngicngac sasawango ngeni neac medacfocna kecdae, imoc negenggecde.”
JHN.13.36	Ifi deu Simong Petorongo kpesimiec, “Kebu, ge dahai kennade?” ifi deu Yesungo yofi deec, “Ge yaguc ni kembade, imohai naric mi modacnunade, kecma ngadeguc modacnunade.” 
JHN.13.37	Ifi deu Petorongo monggoc kpesimiec, “Kebu, ni nocac yaguc naric mi modacgubade? Ni geac amma kekecna naric waba doude.” 
JHN.13.38	Ifi deu Yesungo meremma yofi edeec, “Ge naric neac amma kekecga wana doude, ifi denec me? Foracngoc, ni edegubade, kokorecngo mi arohomanu geng atac harebec neac busic kpenade.”
JHN.14.1	Ngeni ubaebic mi mebisia. Ngeni Anutu negensinggema ni ifingoc negensinnubisia. 
JHN.14.2	Neac Mannaac amau amamana homac fekende. Imoc mi febac dede yofi bic edengunubai, “Ni ngeneac ama mana mengerebadeac kembade. 
JHN.14.3	Amma ngeneac amatatac heitumeibadeac kemma dzigene hama hesicngunubade. Ni kecbade, ihai nenahafoc kecnideac negenduae. 
JHN.14.4	Amma dahai kembade, ngeni imocac sing bic negendae.”
JHN.14.5	Anu Tomango kpesimiec, “Kebu, ge dahai kennade, imoc mi negendimbe. Imocac sing dafi negentegecnide?” 
JHN.14.6	Kpesimiu Yesungo yofi deec, “Ninoc sing nga yoac fora amma kekec. Ngic mongngo nia kpacfu Manggacaru keng keng imocac sing mong mi fede. 
JHN.14.7	Ngeni ni negennudaeu Manna ifingoc negemmigecde. Amma ngeni yaguc namma enude imohai ye negemmima bic hendae.”
JHN.14.8	Ifi deu Firipongo deec, “Kebu, ge Manggac edzacnununa henni socnunuude.” 
JHN.14.9	Ifi deu Yesungo yofi edeec, “Firipo, ni naso herea ngeneac botucfu kecbare ge mi negennunec. Ngic mong ye nenec, yeng Manna henec. Nga dafiac Manggac edzacngunuba henggecdeac denec? 
JHN.14.10	Ni Manggacac hereu kecduae nga Manggacngo neac hereu kecde. Ge imoc mi negensinggenec me? Yoac edengunuanduae, imoc neanna ubaac mi debade, kpac. Manggacngo neac hereu kecma ua imoc mekecde. 
JHN.14.11	Ngeni yoacna yomoc negensinggegec, ni Manggacac hereu kecduae nga Manggacngo neac hereu kecde. Ifi deba obohogecdeu uana meanduae, imoc negensinggebisia.
JHN.14.13	Medacngo Manggacac kuc nga kibikperagi heficgeudeac amma ngeni wiac sasawa neac kpacfu kpesigec, imoc ambade. 
JHN.14.14	Amma wiac monggac neac kpacfu kpesinenggecdeu ni imoc ambade. 
JHN.14.15	Ngeni heregoc neac songo negenkecdaeu singyoacna modacgecde.
JHN.14.17	Amma ye yoac foraac Asu. Nga bangecfunac ngicngac yeni ye naric mi megecde. Yeni ye mi hengandae nga ye mi negemmigecde. Nga ngeneng ye negemmidae, ye ngeneac botucfu amma herenginaunoc kefude. 
JHN.14.18	Nga wangunuba beging isoc mi kecgecde, kpac. Ni ngenearu habade. 
JHN.14.19	Naso wegenanec wisickeuguc bangectoa bangec imocac ngicngac yeneng ni monggoc mi nenggecde nga ngeneng ine nenggecde, nocac ni kecduaeac amma ngeni kecgecde.
JHN.14.21	Ngic mong ye neac singyoac hoanggema modacande, ye heregoc neac songo negenude. Nga mong ye heregoc neac songo negenudeu Mannango yeac songo ifingoc negenude. Amma neng yeac songo negemma fingecmibade.”
JHN.14.22	Ifi deu Yuda Kariotoac waseango Yesu kpesimiec, “Kebu, ge nenisac fingecnemmebesonga negensinec nga bangectoa bangec, imocac ngicngac yenearu kpac, imoc dafiac?” 
JHN.14.23	Ifi deu Yesungo yofi meremmiec, “Ngic mong ye heregoc neac songo negendeu ye enacyoacna modarude. Modaru Mannango yeac songo negenu nereng yeac hereu amatatacnira mema kecdede. 
JHN.14.24	Nga mong ye heregoc neac songo mi negenude, ye enacyoacna mi modarude. Nga ni yoac deba negengandae, imoc neac yoac kpac, imoc Manggac suenuec yeac yoacnoc.
JHN.14.25	Ni ngenigoc kecma yoac yomoc edengunuduae. 
JHN.14.26	Nga Manggacngo memeficngina Tiri Asu neac kpacfu sueu mama yeng wiac sasawa kpoungemmema yoac edengunuai, imoc heigboringemmeude. 
JHN.14.27	Ni faingunu kembade nga ruaena faiduae, imocngo ngenearu fekefude. Bangectoa bangecac ngicngac yeneng ruae yemmeandae, ruaena imoc ifi isoc kpac. Imocac ngeni kengec mi ambisia amma ubaebic mi mebisia.
JHN.14.29	Nga kembadeac fora ngadeguc fingectegeru ngeni negensinggegecdeac amma kembadeac fora mi fingecmanungoc siduha yaguc edengunuduae.
JHN.14.30	Ni naso herea monggoc ngenigoc yoacyoac mi ambade. Bangectoa bangec yomocac ngictau haude. Nga yeac wiac mong neac hereu mi fede. 
JHN.14.31	Ni Manggacac songo negengkecduae. Amma yeng uayoac deserinenec, imocac sirihau ua mekecduae, bangectoa bangec yomocac ngicngac yeneng imoc negentegecgecdeac amma deduae, ngeni yacgec wama kenni.”
JHN.15.1	Ni waing ic fora nga Mannango wainguaac mingina. 
JHN.15.2	Ic fawa goa nearu fema fora mi angkecgec ye imoc sasawa kperecgema ukuyunuude. Nga fawa fora angandae, imoc sasawa foraya homac anudeac ye imoc kperecgema memengere anude. 
JHN.15.3	Ni enacyoac edengunuaiac ngeni bic kongac kpegec kecdae. 
JHN.15.4	Amma ngeni nigoc kpeketahema kecbisia. Ifi anggec neng ngenigoc kpeketahema kecbade. Ic fawango waing icfu mi kpeketaheudeu, ye fora naric mi anude. Ifi isocngoc ngeni nearu mi kpeketahema kecgecdeu fora mong mi anggecde.
JHN.15.5	Ni neannaoc waing ic nga ngeni fawafocna. Ngic mong ye nearu kpeketahema kecde, neng yearu ifingoc kpeketahema kecba yeng fora homac anude. Ngeni nia kpacfu ua mong naric mi megecde. 
JHN.15.6	Mong ye nearu mi kpeketahema kefudeu ye ngicngo fawa heregema ukuu dzanggeande, ifi isoc ye ukugecde. Nga fawa ifia kpedzucnema gerecfu ukugec dzeude. 
JHN.15.7	Ngeni nearu kpeketahema kecgecde nga neac yoac ngenearu kpeketahema feudeu wiac monggac angemmeu kpesigec, imoc fingecngemmeude. 
JHN.15.8	Nga ngeni fora homac meficgemagec Manggacngo faka imocac kpac kuneng meu ngeni medacfocna fingectegecgecde.
JHN.15.9	Manggacngo ni songogoc hoannukefec, neng ifi isocngoc ngeni songogoc hoangngunukefai. Ngeni neac songo manau kpeketahema kecbisia. 
JHN.15.10	Ni Mannaac dederecge yoac modacma yeac songo manau kpeketahema kecduae. Ifi isoc ngeneng neac singyoac modacgecdeu neac songoac manau kpeketahema kecgecde. 
JHN.15.11	Neac ubafeacngo ngenearu fede nga ubangerecngina hafoangoc fengemmeudeac yoac yomoc edengunuduae.
JHN.15.13	Mong ye ogofora yeneac amma kekeha waude, yeac heresongo imoc engena yombong. 
JHN.15.14	Nga ni singyoac ngemmeai, imoc sasawa modacgecdeu ngeni neac ogofocna anggecde.
JHN.15.15	Kingangmedac ye minginango wiac angkecde, imoc mi negenude. Imocac ni ngeneac kingangmedac monggoc mi debade, kpac. Ni ngeneac ogofocna deduae, nocac ni Manggacarunac yoac negennai, imoc sasawa edengunudarai. 
JHN.15.16	Anu ngeni neac kpacfu wiac monggac kpesigec Manggacngo imoc ngemmeudeac amma neng meisingngunuai. Ngeneng ine ni mi meisinnugec, kpac. Meisingngunuma fora meficgegecdeac uau faingunuai. Nga ngeni kemma fora meficgebisia. Meficgegec fora imocngo fefeseri feengkefude. 
JHN.15.17	Anu ni singyoac yofi ngemmeduae, ngeni ngenaocngoc heregoc songo negengemekecbisia.
JHN.15.18	Bangectoa bangec yomocac ngicngac yeneng ubango ukungunudaeu ngeni yofi negembisia. Yeni ubango ngeni mi ukungunugec imohai ni ubango bic ukunugec. 
JHN.15.19	Ngeni bangectoa bangec yomocac ngicngac kecbau yeni yenang ayemmeande, ifi isocngoc ngeneac songo negembau. Nga ngeni ine bangec yomohanac kpac, neng ine ngeni bic meisingngunuma bangec yomocac ngicngac yenearunac meicngunuai. Imocacnoc yeneng ngeni ubango ukungunugecde. 
JHN.15.20	Ni yoac warac edengunuai, imoc negenggec febeso, wanacngicngo mingina naric mi feraheude. Imocac amma ngicngac nukporac anenggec, yeni ifi isocngoc ngeni ngunukporac angemmegecde. Nga neac yoac hoanggeandaeu ngeneac yoac ifingoc hoanggegecde. 
JHN.15.21	Yeni suenuec, ye mi negemmidae. Imocac yeni neac kpacnaac amma ngeni ifi angemmedacgecde.
JHN.15.22	“Ni mama yenearu yoacna mi debai dede yeni kopocsicngina kpac kecbau. Amma yaguc ine kopocsicnginaac amma degbedic anggecdeac sing mong mi fede. 
JHN.15.23	Ngic mong ye ubango wanude, ye ifingoc Manna ubango waude. 
JHN.15.24	Ni ua mekecduae ngic mongngo faka kuhagoc ifia bicngoc mi meec, imoc yeneac botucfu mi mebai dede, yeni kopocsicngina kpac kecbau. Nga yeni ine imoc yaguc hemmaguc Mannagoc neri ubango ukunurugec. 
JHN.15.25	Anu yoac yomoc,
JHN.15.25	‘Yeni hania kpacfu ubango ukunugec.’ 
JHN.15.25	imoc dedeseriyoacnginau oho ohoya fede nga imocngo hafoangoc fingerudeac ifi anggec.
JHN.15.27	Nga ngeneng hanac hanaheaunacngoc nigoc kecgec, imocac ngeni ifingoc naric dekperaginugecde.”
JHN.16.1	Ngeni negemmangang amma mi wanugecdeac yoac yomoc bic edengunudua. 
JHN.16.2	Ngic yeni kpekpeturang amaac kpae heingemmema ngadeau faingunugecde. Nga naso mong haude, imohai ngic yeni Anutuac ua medimbe dema ngunuhomegecde. 
JHN.16.3	Yeni Manggac nga ni mi negennurudaeac ifi anggecde. 
JHN.16.4	Ni hanac hanaheaunacngoc yoac imoc mi edengunuai nocac ni naso imohai ngenigoc kefai. Nga naso mong haude, imohai ni yoac edengunudua, imoc mi nigecngunuudeac amma yaguc monggoc edengunuduae.
JHN.16.5	“Ni suenuec, yearu dzigenebadeac naso wegene hade. Nga ngenearunac mongngo yofi mi kpesinende, ‘Ge dahai kennade?’ 
JHN.16.6	Neng yoac yomoc edengunuduaac ine ngeni ubahodungngo mewakengunuude. 
JHN.16.7	Ni yoac fora edengunuduae, ni kembade, imocngo ngenearu ngereeude. Ni mi kembadeu memeficngina naric mi haude. Neng kemma ye sueba ngenearu haude. 
JHN.16.8	Yeng hama bangectoa bangec yomocac ngicngac kopocsicngina nga faka dindingac amma desi desiua imoc edzacyunuma heficgeyemmeu negenggec fora anude. 
JHN.16.9	Kopocsicac hania yofi, yeni ni mi negensinnudae. 
JHN.16.10	Nga faka dindingacac hania yofi, ni Manggacaru emba ngeni mi nenggecde. 
JHN.16.11	Amma desi desiac hania yofi, bangectoa bangec yomocac ngictau ye yoacfu bic makpeec.
JHN.16.13	Yoac foraac Asu maude, yeng yoac forau mekpedzuc angemmedarude. Amma ye yengena ubeaac yoac mi deude. Ye Anutuarunac yoac negengande, imoc deude nga faka ngadeu fingecbesande, imocac momoc edengunuude. 
JHN.16.14	Ye ni dekperagingemmema kpac kuneng nenude, nocac ye neanna ubatohonnunac yoac imoc meude. 
JHN.16.15	Manggacaru wiac sasawa fede, imocac mingina ni. Imocac amma yofi deduae, wiac sasawa Asungo mema dekperagingemmeude, imoc nearunac. 
JHN.16.16	Ngeni naso wegenanec mi nenggecde nga naso wegenanec monggoc fede, imohai nenggecde.”
JHN.16.17	Ifi deu medacfora goa yenaocngoc kpesiemegec, “ ‘Naso wegenanec fede, imohai mi nenggecde nga naso wegenanec monggoc fede, imohai nenggecde.’ yoac imocac hania dafi? Amma monggoc dedac, ‘Ni Manggacaru kembade.’ ” 
JHN.16.18	Anu negenggec obohou degec, “Naso wegenanec fede, imocac hania dafi? Neni yoac imocac hania obohodimbe.”
JHN.16.19	Medacfora yeneng kpesimibeso anggec Yesungo imoc bic negemma yofi edeyunuec, “Naso wegenanec fede, imohai mi nenggecde nga naso wegenanec monggoc fede, imohai nenggecde. Imocac ngenaocngoc kpesiemedae me? 
JHN.16.20	Foracngoc, ngeni kiac songgong ammagec bangectoa bangec yomocac ngicngac yeneng sogaigecde, imoc edengunuduae. Nga ngeni ubahodung anggec ubahodungngina imocngo merennu ngeni ubangerec monggoc meficgegecde. 
JHN.16.21	Ngac mong ye medacmeme nasoya wegene hau kpendzeng kpema sabac meude. Sabac mema ye kpendzeng imoc nigeckpeude. Ye sabac bangecfu bic fingecdac, imocac amma sogaiude. 
JHN.16.22	Ngeni imocacsoc yaguc ubaebicgoc kecdae. Amma monggoc ngenemba imohai ngeni ubangerec negemma sogaigec ngic mongngo sogac sogaingina imoc naric mi meickeude.
JHN.16.24	Ngeni warac neac kpacfu wiac monggac mi numukecgec. Nga sogac sogainginango hafoangoc fengemmeudeac ngeni wiacac numuma mebisia.
JHN.16.25	Ni yoac heima yoac edengunukefai. Kecma nasoya hau ni yoac heima ngenearu monggoc mi debade, kpac. Ni didiu yombong Manggacac wiac dekperagibade. 
JHN.16.26	Naso imohai ngeni neac kpacfu numugecde. Nga neng ngeneac amma Manggacaru numubade, imoc mi deduae. 
JHN.16.27	Ngeni heregoc neac songo negendae nga ni Manggacarunac hayai, imoc negensinggegecde. Imocac Manggac yengenaoc ngeneac songo negende. 
JHN.16.28	Ni Manggacarunac hama bangecfu mayai nga monggoc bangec wama Manggacaru dzigene kembade.”
JHN.16.29	Ifi deu medacfora yeneng degec, “Negenna, ge yaguc yoac mi heima didiu denec.” 
JHN.16.30	Amma wiac sasawa negendacnec, imoc yaguc negendimbe. Ge mongngo kpesigenggecdeac mi obohonecac amma ge Anutuarunac hanec, imoc negensinggedimbe. 
JHN.16.31	Ifi degec Yesungo medacfora yofi edeyunuec, “Ngeni yaguc negensinggedae.
JHN.16.33	Ngeni nearu ruaegoc kecgecdeac yoac yoc edengunuduae. Nga ngeni bangectoa bangec yomohai kpendzeng kpema kecgecde. Nga ni bangec yomoc bic feraheaiac ngeni ubangina kuha mi mabeso.”
JHN.17.1	Yesungo yoac imoc dema kiwa kurumennu fiu enu yofi numuec, “Manggac, naso bic hadac. Ge medacgaac kuc nga kibikperagi ngicngac mekperagiyemmena. Ge ifi anna Medacngo ifingoc geac kuc nga kibikperagi ngicngac mekperagiyemmeude. 
JHN.17.2	Geng bangecngicngac sasawa yeac kuc bageau faiyununec. Nga yeac areng denec yeng kekecseri yemmeudeac yeni yeac bageau kecgecdeac uayoac nga kuc ye minec. 
JHN.17.3	Anu yeni Anutu mocgungo fora kecde amma yeng Yesu Kristo sueu maec negennurugecde, imocngo kekecseriac hania. 
JHN.17.4	Ni ua mebadeac denennec, imoc mesiai amma geac kuc nga kibikperagi bangecfu mekperagiyemmeai. 
JHN.17.5	Manggac, bangec nga kurumeng mi fingecmaecngoc ni geac kicfu kuc nga kibikperaginagoc kefai, ge kuc nga kibikperagina imoc nenna.
JHN.17.6	Manggac, ge geanggaoc ngicngacfocga bangec yomohacnac meisingyununa geac kpacga mekperagiyemmeai. Yeni geac ngicngac kecgec geng yeni nennec nga yeneng yoacga tofohoma kecgec. 
JHN.17.7+JHN.17.8	Amma enacyoac nennec, imoc bic yemmeba megec. Imocac yeni wiac sasawa gearunac hau nennec, imoc negendae. Nga geng suenuna gearunac hayai, imoc ifingoc yaguc fora yombong negendae.
JHN.17.9	Imocac yeneac numugenduae. Bangectoa bangec yomocac ngicngac yeneac mi numuduae, kpac. Ni geng ngicngac nennec, yeneac amma numugenduae nocac yeni geac ngicngacareng 
JHN.17.10	nga neac wiac sasawa imoc geac nga geac imoc neac. Nga ni yeneac kekecfu kuc kibikperagigoc mema kecduae. 
JHN.17.11	Kekecnasona bangecfu wisickebeso ammanu yeni bangecfu kecmagec neng gearu habade. Kpetiac Manggac, nerang mocgu nga ifi isoc yeneng mocgu anggecdeac geng kpacga nennec, imoc arennu yenenggareng ambesena. 
JHN.17.12	Neng yenigoc kefai, naso imohai kpacga nennec, imocngo garengyunuma onggongyunuba ngic mongngo mi sufuec. Yenearunac mocgusac, hofeac medac, yeng manganeec. Mitikibiu yoac fede, imoc hafoangoc fora fingerudeac ifi fingerec.
JHN.17.13	Anu neac feac feacngo yenearu sokodarudeac amma yoac sasawa yomoc bangec yomohaingoc dekperagima yaguc gearu habade. 
JHN.17.14	Ni enacyoacga yemmeai. Amma yei kuriha kecduaeac bangectoa bangec yomocac ngicngac yeneng ubango ukunugec nga siriha imocngoc yeni kuric kecdaeac bangectoa bangec yomocac ngicngac yeneng yeni ubango ukuyunugec. 
JHN.17.15	Ge bangecfunac meicyununadeac mi numugenduae, kpac. Manganaac minginango memayunubacac geng kaso ayemmebesena, imoc numugenduae. 
JHN.17.16	Ni bangectoa bangec yomohanac kpac nga yeni ifi isocngoc yomohanac kpac. 
JHN.17.17	Geac yoac imoc fora amma imocngo kpetiac kekecfu meyadiyunubeso. 
JHN.17.18	Nga geng ni bangectoa bangec yomohai suenunec, ifi isocngoc neng yeni bangecfu sueyunuduae. 
JHN.17.19	Yeni yoac forau kecma kpetiac kecgecdeac neng yeneac amma kpetiac kekecfu kecduae.
JHN.17.20	Anu ni yeneacsac mi numugenduae. Nga enacyoacga degec ngicngac yeneng imoc negemma negensinnugecde, yeneac momoc numugenduae. 
JHN.17.21	Yeni sasawa mocgungoc anggecde nga geng suenunec, imoc ngicngac bangectoa bangec yomohai negensinggegecdeac yeneac yofi numugenduae, Manggac, ge neac hereu kecnec nga neng geac hereu kecduae, siriha ifingoc yeneng nerang here manau kecbisia. 
JHN.17.22	Nerang mocgu kecdipe, ifi isoc yeni mocgu kecgecdeac amma geng kuc kibikperagiagoc nennec, imoc bic yemmeai. 
JHN.17.23	Yeni mocgu yombong kecgecdeac neng herenginau kecba geng neac hereu kecnade. Ifi fingeru bangectoa bangec yomocac ngicngac yeni geng suenuna mayai, imoc negentegecgecde. Nga ge neac songo negennec, ifi isoc yeneac songo negengkecnec, imoc ifingoc negentegecgecde.
JHN.17.24	Manggac, bangec nga kurumeng mi fingecmaec ge bic heresongogoc hoannuma kuc nga kibikperagi nennec. Nga ngicngacfocna nennec, yeni neac kuc kibikperagiagoc imoc henggecdeac neng kecbade, imohaingoc nenahafoc kecbesandimbeac anende. 
JHN.17.25	Faka dindingacac Manggac, bangecngic yeneng ge mi negenggugec neng ine negengguai. Nga geng ni suenuna mayai, neac ngicngacfocna imoc bic negendae. 
JHN.17.26	Geng ni songogoc hoannunec, songo imocngo yeneac hereu feude nga ni herenginau kecbadeac neng geac kpac bic dekperagiyemmeai amma dekperagiyemmebade.”
JHN.18.1	Nunumu wisickeu Yesungo medacfora yenigoc mekemma Kidrong doku ferecgema noboc yufu ua mong feec, ihai kemma enggec.
JHN.18.2	Nga Yesungo medacfora yenigoc naso homac imohai kpeturanggekecgecac Yuda ye Yesu docfu faiu megecde, yeng ifingoc yufuua imoc negenec. 
JHN.18.3	Ye ifi negemma womonggareng enara nga farisaio yeneac wasaingicfocngina amma kingangngicfocngina goa meyunuu hagec. Hama yenahafoc kifa hania hania nga yareac wiac goa momoc mekenggec.
JHN.18.4	Anu Yesungo faka fingecmiude, imoc bic negendarecac amma yenearu wegenac kemma yofi kpesiyemmeec, “Ngeni merac hofocdae?” 
JHN.18.5	Kpesiyemmeu degec, “Yesu Nadzaretengic, ye hofocdimbe.” ifi degec Yesungo yofi deec, “Imoc ni.”
JHN.18.6	Nga Yesungo yofi deec, “Imoc ni.” imohai yeni ngade ngade kemma bangecfu makpegec. 
JHN.18.7	Kpefemagec monggoc kpesiyemmeec, “Ngeni merac hofocdae?” deu degec, “Yesu Nadzaretengic.” 
JHN.18.8	Ifi degec Yesungo yofi merenec, “Ni bic edengunudua, imoc ninoc. Ngeni ni hofocnudaeu naric medac yomoc wayunugec kembisia.” 
JHN.18.9	Nga Yesungo yoac bic deec, imocngo hafoangoc fora anudeac torokpema yofi deec,
JHN.18.9	“Ge ngic nennec, yenearunac mong mi waba sufuec.” 
JHN.18.10	Anu Simong Petoro yeng wasaibeang mong ameagoc mekefec, imoc kpedzima imocngo womonggareng enaraac wanacngiha kpara Mariku, ye kpema kedzaha foiaugeng herecgeec. 
JHN.18.11	Herecgeu Yesungo Petoro yofi edeec, “Ge beangga ameau faina kemeu. Manggacngo kpendzenggac sokoc nenec, imoc nedacbesare.”
JHN.18.12	Anu wasaingic goa nga enara amma yudangic yeneac keracnatang goa yeneng Yesu mendanggema maria dzegema 
JHN.18.13	hanahema Hanasiaru mekenggec. Nga Hanasi kpegea Kaifa ye kifanaso imohai womonggarengtoa kefec. 
JHN.18.14	Nga “Ngic mocgungo ngicngacareng yeneac amma homeude, imocngo ngereeude.” Imoc Kaifango yudangic bic dederecge ayemmeu feec.
JHN.18.15	Yeni Yesu mekemmagec Simong Petoro nga medac ogea mong, yeri Yesu modaroc. Modarec medac imocngo womonggarengtoa negemmiecac yeri Yesu modacma womonggarenggtoaac ama imocac oda manaungoc enec. 
JHN.18.16	Enu Petoro ye ine oda naguac ngadeau nanec. Nammanu medac ogeango womonggarengtoa negemmiec, yeng mama nagugareng ngac naguu nanec, ye edema Petoro hesickeu oda manau enoc. 
JHN.18.17	Emmaec wanac naroang nagugareng nanec, yeng Petoro kpesimiec, “Ge ifingoc ngic mehadau, yeac medac me?” deu Petorongo deec, “Ni imoc kpac.” 
JHN.18.18	Nga ama nomang anecac wanacngic nga keracnatang yeneng hama gerecmosora kpedzucnema figec wewengaima feu sebingina megec gereeu nanggec. Nammagec Petoro ye ifingoc sebia meu gereeudeac hama botucnginau nanec.
JHN.18.19	Anu womonggarengtoango Yesu medacforaac nga yengena kpoukpou uayaac dekpesi ammiec. 
JHN.18.20	Ifi ammiu Yesungo yofi meremmiec, “Ni didiu bangecfu ngicngac yoac edeyunukecma yoacna nasosoc kpekpeturang amanginau amma womongtoanginau dekefai. Nga yudangic sasawa kpeturanggeandae, imohai dema sufu sufuu mong mi deai. 
JHN.18.21	Nga geng nocac imoc kpesinennec? Ngicngac yoac deba negenggec, yeni kpesiyemmena. Negenghenna, yoac deai, yeneng negendae.” 
JHN.18.22	Ifi deu keracnatang yenearunac mong wegenac nanec, yeng Yesu kpepatanggema yofi edeec, “Ge noc sinnu namma womonggarengtoaac yoac turunga ifi meremminec?” 
JHN.18.23	Ifi deu Yesungo yofi meremmiec, “Ni yoac mong mangana deduae, imoc dekperagina me fora deduaeu nocac nudang?” 
JHN.18.24	Ifi deu Hanasingo Yesu witihagoc sueu womonggarengtoa Kaifa, yearu mekenggec.
JHN.18.25	Anu Simong Petorongo sebia meu gereeu nammanu yeni kpesimigec, “Ge medacfora yeneac arennunac mong me?” ifi degec, yeng sebi heima deec, “Ni kpac.” 
JHN.18.26	Ifi deu womonggarengtoaac wanacngic mong, ye Petorongo kedzaha herecgeec, yeac arennunac, yeng deec, “Ge yufu uau yegoc tacna neng genai.” 
JHN.18.27	Ifi deu Petorongo monggoc busic kpeu imohaingoc kokorecngo arohoec.
JHN.18.28	Wereckengau yeni Yesu Kaifaarunac wasaingic oda manau kecandae ihai mekenggec. Nga womonggareng yeni Anutuac kicfu wonongnginagoc amma makekenggac ramamedaha mi nebinggac dema ine oda manau mi enggec. 
JHN.18.29	Ifi anggec Piratongo sobennu mama kpesiyemmeec, “Ngeni ngic yomoc noc haniaac yoacfu faidae?” 
JHN.18.30	Ifi deu yeneng turunga meremmigec, “Ye faka mangana mi ambac dede gearu mi faibing.” 
JHN.18.31	Ifi degec Piratongo yofi edeyunuec, “Ifi anu ngeni mekemma ngenang singngina modacma fakaya isinggema desigec.” Ifi deu yudangic yeneng degec, “Neni ngic mong kpeni homeudeac kuc mi metacdimbe.” 
JHN.18.32	Yesungo warac yengena home homecac sing deec, imoc hafoangoc fora anudeac faka imocnoc fingerec.
JHN.18.33	Nga Piratongo oda manau monggoc emma Yesu kpacma kpesimiec, “Ge yudangic yeneac ngictau me?” 
JHN.18.34	Ifi deu Yesungo yofi meremmiec, “Ge yoac imoc geanggaoc denec me goango neac edegudauac denec?” 
JHN.18.35	Ifi deu Piratongo yofi meremmiec, “Ni yudangic kpac. Geangga ngicngacfocga amma womonggareng enara yeneng nearu faigudau. Nga geng noc faka annec?”
JHN.18.36	Ifi deu Yesungo yofi merennec, “Neac eucerereng imoc bangectoa bangec yomohacnac kpac. Imoc yomohacnac ambac dede ni yudangic yeneac mariu mi fainugecdeac enac tofoc tofohofocna yeneng neac amma yenigoc ewekpekpe ambau. Nga neac eucerereng imocngo bangec yomohacnac kpac.” 
JHN.18.37	Ifi deu Piratongo deec, “Fora, ge ngictau mong me?” ifi deu Yesungo yofi merenec, “Geng neac ngictau mong denec. O, ni ua imoc mebadeac fingecma yoac fora imocac hepuc amma imoc dekperagibadeac bangectoa bangec yomohai mayai. Nga ngic mong ye yoac foraac arennu kecde, yeng neac ubaudumennaac kedzac kpeude.” 
JHN.18.38	Ifi deu Piratongo deec, “Nga nocngo yoac fora ande?”
JHN.18.38	Ifi dema monggoc Yuda yenearu dzigene mama yofi edeyunuec, “Ni yeac kopocsic mong mi meficgeduae. 
JHN.18.39	Ni ngic mocgu makekenggac hombannu witicamaunac faingemmeba maande, faka ifi fedeac yudangic ngictaungina faingemmeba maudeac angemmede me?” 
JHN.18.40	Ifi deu yeni monggoc kucgoc yombong arohogec, “Ngic ye kpac, Baraba ine faina mabeso.” Nga Baraba ye ine yarengic.
JHN.19.1	Anu Piratongo deu wasaingic yeneng dzikacngo Yesu kpema sebia kperec merecge kpegec. 
JHN.19.2	Kpema somang batihema ngickunenggac ira isoc mengerema oruhau gborockegec. Nga yeni ngakpi mong herea giweng giweng heimigec kemeec. 
JHN.19.3	Ifi amma hoangau hama degec, “Ohec, yudangic yeneac ngictau.” Ifi dema kpekpepetang ammigec.
JHN.19.4	Anu Piratongo monggoc ngadeau mama deec, “Negenggec, ni ngic yeac kopocsic mong mi meficgeduae, imoc negenggecdeac amma wangecma maduae.” 
JHN.19.5	Ifi deu Yesungo ngakpia giweng giweng nga iraya waeagoc, imoc tacmanungoc mama nanu Piratongo deec, “Ngeni ngic yomoc henggec.” 
JHN.19.6	Ifi deu womonggareng enara nga keracnatang yeneng ye hemma kpacgec, “Mariponnu kpegec, mariponnu kpegec!” ifi degec Piratongo deec, “Ni yeac kopocsic mong mi meficgeduaeac amma ngenaoc wangecma kemma mariponnu kpegec.” 
JHN.19.7	Ifi deu yudangic yeneng meremma degec, “Ye yengena sebia meemma ni Anutuac medac deec, imocac neni dedeseriyoacnina fede, imohai namma ye homebeso, ifi dedimbe.”
JHN.19.8	Ifi degec Piratongo negemma monggoc damukpeec. 
JHN.19.9	Damukpeu ye oda manau monggoc emma Yesu kpesimiec, “Ge dahacnac yombong?” ifi deu Yesungo turunga mong mi merenec. 
JHN.19.10	Ifi anu Piratongo monggoc kpesimiec, “Ge neac yoac turunga nocac mi merennec? Ni naric mesigubade nga mariponnu naric gubade, imocac uayoac nga kuc nearu fede, ge imoc mi negennec me?” 
JHN.19.11	Ifi deu Yesungo meremma yofi edeec, “Ge kuc imoc wihacnac mi genggena dede geanggaoc naric mi memanubang. Imocac yofi ande, ngic geac mariu fainudac, yeac kopocsicngo geac ferahede.”
JHN.19.13	Ifi degec Piratongo imoc negemma Yesu wau kenudeac sing hoforec. Hofocma Yesu wangeru ama ngadeau mama bangecbisic botuha mong kpara Hocdzake, ihai desi desitatacfu emma tarec. Bangecbisic imoc hebiraio yoacfu kpara Gabata.
JHN.19.14	Anu makekeng nasoac efac kpefac amma yaka kpedzucnegec femanu 12 kiroc wegeneu Piratongo yudangicngac yofi edeyunuec, “Ngeni ngictaungina henggec.” 
JHN.19.15	Ifi deu yeni kpacgec, “Meickena, meickema mariponnu kpena homeu!” Ifi kpacgec edeyunuec, “Ni ngictaungina mariponnu kpeba homeudeac negendae me?” Ifi deu womonggareng enara yeneng meremma degec, “Ngictaunina imoc Sisa, mong mi kecde, kpac.”
JHN.19.16	Ifi degec Piratongo mariponnu kpegecdeac maringinau faiec. 
JHN.19.17	Faiu Yesu yengenaoc mariponga tofohou bangec buma mong kpara Hatasic degec nga hebiraio yoacfu Gorigata, imohai mekenggec. 
JHN.19.18	Imohai kemma Yesu mariponnu kpegec. Nga yegoc ngic yohockang noboc nga noboc Yesu botucngirau, ifi yunugec.
JHN.19.19	Anu Piratongo yoacbuma mong yofi ohoma mariponnu faiu nanec, “Yesu Nadzaretenac, yudangic yeneac ngictau.” 
JHN.19.20	Anu Yesu mariponnu kpegec, bangecbisic imoc amatoa wegenacfu feecac amma yudangicngac homacngo kibi imoc osogec. Kibi imoc hebiraio yoacfu nga latingyoacfu amma grikyoacfu oho ohoya nanec. 
JHN.19.21	Ifi oho ohoya femanu yudangic yeneac womonggareng enarafocngina yeneng Pirato yofi edegec, “Yudangic yeneac ngictau, ifi mi ohona. Ngic yomoc yengenaoc deec, ni yudangic yeneac ngictau, ge ifi ohobesena.” 
JHN.19.22	Ifi degec Piratongo deec, “Yoac ohoduae, imoc ohoduanoc.”
JHN.19.23	Anu wasaingic yeni Yesu mariponnu kpegec nanu wambaya mema mederegec, yohoc nga yohoc anu sokoma megec. Nga ngakpia imoc susuic dzuhura kpac, 
JHN.19.24	yeni imoc hemma denengeng amma degec, “Nenang yomoc mi mesuckema meracac anudeac kpeing kpeni.” Anutuac yoac hafoangoc fora fingerudeac wasaingic yeni ifi anggec. Yoac yofi oho ohoya fede,
JHN.19.24	“Yeneng wambana botunginau mederema ngakpina merang meudeac kpeing kpegec.” 
JHN.19.26	Nammagec Yesungo songomedaha henu nonggeagoc wegenac nanec yeremma nonggea yofi edeec, “Nenggac, imoc geac medacyombongga.” 
JHN.19.27	Ifi dema medac, ifingoc edeec, “Medac, imoc geac nonggoga.” Ifi deu medac ye imohaingoc Yesu nonggea yegoc kefudeac wangeru ameau kenoc.
JHN.19.29	Ifi deu bokong mong waing aengagoc wake wakea nanec, yeni kondung sobing mong imohai mema wainnu nemuruckema babacmeacfu dzegema faigec Yesuac enarau enec. 
JHN.19.30	Enu Yesungo waing imoc nema yofi dema arohoec, “Ni uana bic mesidacdua.” Ifi demanu ubea sorohoma mau asuya yaru homeec.
JHN.19.32	Kpesimigec wasaingic yeneng hama ngic Yesugoc mariponnu yurugec, yereac haningira monggac hanahema kpetackema monggac ifingoc kpetackegec. 
JHN.19.33	Kpetackema Yesuaru hama henggec, ye bic homeec, ifi anu hania mi kpetackegec. 
JHN.19.34	Nga wasaingic mongngo ine sangarango Yesuac pandzenga nembarackeu sac nga doku imohacsing maec. 
JHN.19.35	Ngeni ifingoc faka fingerec, imoc negensinggegecdeac amma ni kicnango hendarai nga imoc dekperagiduae. Amma ni wiac dekperagiduae, imocngo fora ande, imoc negenduae.
JHN.19.36	“Yeni sira mong mi kpetackegecde nga kpetackebesandae.” 
JHN.19.36	Yoac yomocngo mitikibiu oho ohoya fede, imoc hafoangoc fora fingerudeac ifi fingerec.
JHN.19.37	“Nembaracnugec, ngic imoc yeni kicnginango nembesandae.” 
JHN.19.38	Imoc wisickeu ngic mong kpara Yosefe Arimatianac, yeng Piratoaru kemma Yesuac fareng mesiudeac kpesimiec. Kpesimiu Piratongo desiu Yosefengo kemma Yesuac farenga mesiec. Imoc yofiac, ye Yesuac medac anu ye yudangic yeneac kengec kpeu fingectegecma mi kefec. 
JHN.19.39	Nga Nikodemo, ye warac tofocnac Yesugoc yoacyoac anoc, yeng ic sopea homuna gombunga ebiha 30 kiroacsoc, imoc mehaec. Sopo yereac kpacngira mira nga aloe, imocngo yerec yerecgea.
JHN.19.40	Yeri imoc mehama yudangic yeneac fareng tonggo tonggoac faka modacma farenga mema sopongo kpedanggema lineng kporucngo tembonggeoc.
JHN.19.41	Anu yeri Yesu mariponnu kpegec, bangec botuc imohaingoc ua mong feec, ua imocac manau kedzebe mong gboria ngicngo memea nanec. Nanu kicsere ngic mong warac mi faigec, imohai faioc. 
JHN.19.42	Yudangic yeni imohai hombanggac efac kpefac anggec nga kicsere imoc wegenac feecac Yesuac farenga imohai faioc.
JHN.20.1	Sonda gboria uameme hanac hanaheau ama werec wereckenggac Maria Madarango kicsereu kemma kedzebe naguac hoctoa, imoc meic meickea henec. 
JHN.20.2	Ifi hemma monggoc nedzikemma Simong Petoro nga medac mong, Yesuac songomedaha, yeri edeyuruec, “Yeni Kebu kicsereunac meickema dahaigeng faidau, imoc mi negendimbe.”
JHN.20.3	Ifi deu Petoro nga medac ogea yeri kicsereu kemma 
JHN.20.4	yerahafoc sinnu nedzikemma medacogeango kucgoc nedzima Petoro ferahema yeng bic kicsereu kensikeec. 
JHN.20.5	Kensikema okarima henu kporucsusu tembonggegec, imocngosac tarec. Nga ye manau ine mi enec. 
JHN.20.6	Simong Petoro ye ngade hama kicsereu emma henu kporucsusu imoc tarec. 
JHN.20.7	Kporucsusu oruhau kperahagec, imocngo tembuha kporuc tosea kpou faifaiango imocgoc mi tarec, ifi henec. 
JHN.20.8	Ifi hemma nammanu medacogea waraima kicsereu kenec, yeng ifingoc kicsereu emma imoc hemma negensinggeec. 
JHN.20.9	Imoc yofiac, Yesu homecfunac yacbeso, imocac mitikibiu oho ohoya fede, yeri imoc warac mi ireckemangoc 
JHN.20.10	dzigenema amangirau kenoc.
JHN.20.11	Anu Mariango kicsere ngadeau namma kiarec. Kiacmangoc okarima kicsereu kic fima henec. 
JHN.20.12	Henu angero yohockang yeri ngakpiherecngira kongac kongac yerenec. Yerenu Yesuac farenga feecfu, mongngo oruhaugeng nga mongngo haniaugeng, ifi taroc. 
JHN.20.13	Tacma kpesimioc, “Ngac, ge nocac kiacnec?” kpesimiec Mariango merenec, “Yeni Kebunaac farenga meickema dahai faidauac obohoma kiacduae.” 
JHN.20.14	Ifi dema dzigene henu Yesungo ngadeau nanec. Nanu Yesungo nande, imoc mi hentegeru 
JHN.20.15	Yesungo yofi kpesimiec, “Ngac, ge merac hofocma kiacnec?” deu negenec, “Ua minginango kpesinende.” ifi negemma deec, “Kunenna, geng Yesuac farenga meickema monnu faidang isoc edenuna kemma meba.”
JHN.20.16	Ifi deu Yesungo yofi deec, “Maria.” ifi deu dzigenema “Rabbouni.” deec. (Arama yoacfu Rabbouni, imocac titiha kpoukpouna.) 
JHN.20.17	Nga Yesungo yofi edeec, “Mannaaru mi enduangoc, imocac mi kpeserenuna. Ge kemma tosofocna yofi edeyununa, ‘Ni Manna nga ngeneac Manggac amma neac Anutuna nga ngeneac Anutu, yearunoc embade.’ ” 
JHN.20.18	Ifi deu Maria Madarango medac yenearu kemma Yesu henec nga yoac edeec, imoc edeyunuec.
JHN.20.19	Uameme imohaingoc ama bic toforemanu Yesu medacfora yeni yudangic yeneac kengecyunuu amangina nagu heima kpetinggema tacgec. Tacmagec Yesungo hama botucnginau namma yofi edeyunuec, “Ruae ngenearu febeso.” 
JHN.20.20	Ye ifi dema maria nga pandzenga edzacyunuec. Edzacyunuu medacfora yeni Kebu hemma sogaigec. 
JHN.20.21	Nga Yesungo monggoc yofi edeyunuec, “Ruae ngenearu febeso. Mannango suenuu hayai, neng ifi isocngoc ngeni suengunuduae.” 
JHN.20.22	Ye ifi dema enacasuya fifiyemmema yofi deec, “Ngeni Tiri Asu megec.” 
JHN.20.23	Ngeni ngic yeneac kopocsic wayemmegecdeu kopocsicngina wawaya anude. Nga ngeni kopocsicngina witickegecdeu kopocsicnginaac witicfu kecgecdengoc.
JHN.20.24	Medac 12 yeneac botucfunac mong kpara Toma, Tombosonga degec, yeng Yesungo medacfora fingecyemmeec, naso imohai mi tarec. 
JHN.20.25	Imocac medac ogofora yeneng edegec, “Neni Kebu hending.” degec Tomango deec, “Ni kicnango biringngo kpegec mi hembade nga gbonnango maria titingau mi faibade amma pandzengau marinango mi faiba enudeu imoc naric mi negensinggebade.”
JHN.20.26	Ifi deu uameme 8 imocac ngadeau Yesu medacfora nga Toma yenahafoc monggoc emma tacgec. Yeni nagungina heima kpetinggema tacmagec Yesungo botucnginau fingecma namma yofi deec, “Ruae ngenigoc febeso.” 
JHN.20.27	Ifi dema Tomaac yofi deec, “Toma, gbongga sinena marinaac titingau enu nga kicgango henna. Amma mariga sinena pandzennau enu negengyohoc wama negensinggena.” 
JHN.20.28	Ifi deu Tomango deec, “Ge Kebuna amma Anutuna.” 
JHN.20.29	ifi deu Yesungo yofi edeec, “Ge kicngo nendanggac negensinggenec. Nga ngic mong ye kicngo mi hemma negensinggeude, ye kenehagoc.”
JHN.20.30	Yesungo medacfora yeneac kicfu ngicngac yeneng negensinggegecdeac faka kuhagoc homac mekenec, imoc kibi yomohai mi ohodarai. 
JHN.20.31	Nga Yesu ye Messia Anutuac medac, ngeni imoc negensinggema kekec yeac kpacfu mekecgecdeac kibi yomoc oho ohoya fede.
JHN.21.1	Imocac ngadeau Yesungo Tiberia dzohonnu medacfora monggoc fingecyemmeec. Imoc yofi fingerec, 
JHN.21.2	Simong Petoro nga Toma Tombosonga dekecgec amma Natanae Gariraia bangecfu Kanang taonnunac nga Dzebedaioac medachora amma Yesuac medacfora yenearunac ngic yohockang, yeni yenahafoc tacgec. 
JHN.21.3	Tacma Simong Petorongo ogofora edeyunuec, “Ni kondungyanggac kembadeac negenduae.” Ifi edeyunuu degec, “Neni gegoc momoc kennide.” Ifi dema yenahafoc gombau emma kemma tofocnac imohai kondungyang mong mi megec.
JHN.21.4	Wiac mong mi mekecmagec ama wereckenu Yesungo dzohong tegiau nanec. Nanu yeni Yesungo nande, imoc mi hensigec 
JHN.21.5	Yesungo yofi kpesiyemmeec, “Medacfocna, ngeni kondungyang mong medau me kpac?” deu yeni degec, “Kpac.” 
JHN.21.6	Ifi degec yeng yofi edeyunuec, “Ngeni uficngina gomba foiaugeng ukugec kemeu goa meficgegecde.” Ifi deu yeni deec imoc modacma uficngina ukugec kemeu kondungyang ebiriango yombong uficfu kemegecac kpedzibibiema wagec. 
JHN.21.7	Nga Yesuac songomedacngo Petoro edeec, “Imoc Kebunoc.” ifi deu Simong Petorongo negemma sebiasac nanecac ngakpia heima gombaunac yuma dzohonnu kemema waraiyemmeec. 
JHN.21.8	Nga medacfora goa dzohong tegiaugeng 100 mitaacsoc hereau mi tacgecac yeni gombau namma uficngina kondungyangagoc kpedzi kpedzi kenggec.
JHN.21.9	Kensikema tegiau emma henggec ic sogong goa nga kondungyang gerecyohocfu tarec. 
JHN.21.10	Ifi taru Yesungo yofi deec, “Ngeni kondungyang goa yaguc medau, imoc mehagec.” 
JHN.21.11	Ifi anggec Simong Petorongo tembuha gombau emma ufic kpedziu tegiau enec. Nga imoc kondungyang kuneng kunengngo wakema kpetengina 153 imocacsoc anec nga uficngo sifu mi tegerec. 
JHN.21.12	Nga Yesungo yofi edeyunuec, “Ngeni hama menegec.” ifi deu medacfora kengecyunuu yenearunac mongngo, ge merac dema, mi kpesimigec. Imoc Kebunoc, yeni ifi bic negenggec. 
JHN.21.13	Nga Yesungo gerec kiwau hama ic sogong mema yemmema kodungyang ifingoc mema yemmeec. 
JHN.21.14	Yesungo homecfunac yarec, naso imohai medacfora fingecyemmeec, imoc atac harebec anec.
JHN.21.15	Anu yaka negec wisickeu Yesungo Simong Petoro yofi kpesimiec, “Simong Yohaneac medac, ge neac songo heregoc negennec, imocngo tosofocga yeneac ferahede me?” ifi deu Petorongo deec, “O, Kebu ni geac heresongo negenduae, ge imoc bic negennec.” Ifi deu Yesungo yofi deec, “Ge ramafocna medaha yaka gumecyunubesena.” 
JHN.21.16	Dema Yesungo monggoc deu atac yohockang anec, “Simong Yohaneac medac, ge foracngoc neac songo heregoc negennec me?” deu Simongngo deec, “O, Kebu ni geac heresongo negenduae, imoc bic negennec.” ifi deu Yesungo yofi deec, “Ge ramafocna yeneac gareng kecbesena.” 
JHN.21.17	Dema Yesungo monggoc kpesimiu atac harebec anec, “Simong Yohaneac medac, ge neac songo heregoc negennec me?” Yesungo kpesimiu atac harebec anu Petoro ye negengebirima Yesu yofi edeec, “Kebu, ge wiac sasawa negendacnec. Ni geac heresongo negenduae, imoc bic negennec.” ifi deu Yesungo yofi edeec, “Ge ramafocna meyunuma yaka gumecyunubesena.”
JHN.21.18	“Ni fora yombong edeguduae, ge sebigbori kecma geanggaoc wambaga faima songoga modacma kengha angannec. Nga ge kpengeng annade, naso imohai mariga miacna ngic mongngo wamba heigemma songoga mi fede, imohai megu kemma faigugecde.” 
JHN.21.19	Petorongo homehau siric dafi homema Anutu dengereude, Yesungo imocac heabima deec. Amma monggoc edeec, “Ge hama modacnuna.”
JHN.21.21	Nga Petorongo medac imoc hemma Yesu kpesimiec, “Kebu, ge yeac dafi negennec?” 
JHN.21.22	Ifi deu Yesungo yofi edeec, “Ni songona andeu yeng kecmanungoc dzigene habade, imocngo ine geac wiac mi ande. Ge eng hama modacnuna.” 
JHN.21.23	Ifi deu tosofora botucnginaunac yofi netohogec wakeec, “Medac imoc mi homeude.” Nga Yesungo mi homeudeac mi deec, kpac. Ye yofisac deec, “Ni songona andeu yeng kecmanungoc dzigene habade, imocngo geac wiac mi ande.” Yoac wisic wisickea.
JHN.21.25	Yesungo wiac goa homac meec, ngic mongngo wiac imocac yoac sasawa kibiu ohodacbac, imoc bangectoa bangec yomohai faifaiac titinga negemba mi fingecbac.
ACT.1.2	Ye uaya mekengkefu nasoya wegene haec imohai Tiri Asuac kucfu aposoro warac meisingyunuec, yeni uaareng dederecge ayemmema kurumennu enec, imocac siducnoc ohodarai.
ACT.1.4	Amma yenigoc tacyac amma yoac yofi edeyunuec, “Ngeni Yerusaleng bic mi wabisia. Manggacac dedeseriyoac edengunuba negenggec, imoc fora kpeudeac tomai kecbisia. 
ACT.1.5	Imoc yofiac, Yohane ye doku bic nadzicngemmeec nga yoc ine naso mi hereemanu Tiri Asu nadzicngemmeude.”
ACT.1.8	Negenggec, Tiri Asungo ngenearu mama kuc ngemmeu ngeni siducdedefocna anggecde. Nga ngeni Yerusaleng amma Yudaia nga Samaria bangec sasawa yerecgema yoacna dekenggec bangeha bangeha sokodacbeso.”
ACT.1.9	Yesungo ifi edeyunuma kicngina witiau efaima enec. Emmanu hoengngo kicnginaungoc merucgema meenec.
ACT.1.10	Meemmanu yeni fimodacma hofocgec ngic yohockang ngakpingira kongac kongacngo mi yenearu fingecma nambesera i. 
ACT.1.11	Namma yofi edeyunuoc, “Gariraia bangecfunac ngic, ngeni kicngina sawau fimangoc mi nambisia. Anutungo Yesu kurumennu meenu ye wangunuma endac. Amma ngic enu hendau, yennoc kecma siriha ifiangoc habesande.”
ACT.1.13	Yerusalennu kemma ama tacyac angkecgec, imohai emma tacgec. Tacgec, yeneac kpac yofi: Petoro nga Yohane amma Yakobo, Anderea nga Firipo amma Toma, Batoromaio nga Mataio amma Yakobo Arifaioac medac, Simong Dzerote nga Yuda Yakoboac medac. 
ACT.1.14	Ngic imoc yenennoc uba mocgu amma nunumu ua tatahoc mekecgec. Ifi anggec Yesuac nonggea Maria nga ngac goa amma Yesuac munafora, yeneng yenigoc yenahafoc kecma nunumu ua momoc mekecgec.
ACT.1.15	Anu Yesuac arengfora 120 nganoc ifingo kpedzucnema tacmagec Petorongo botucnginau namma yofi edeyunuec. 
ACT.1.16	“Negen negensinggoc tosofocna, negenggec, Yudango ngic hesicyunuu kemma Yesu mendanggegec, yeacnoc Tiri Asungo bicngoc Dawidiac enacfu yoac faiu ohoec, imoc fora fingecbeso, imocac ifi anec. 
ACT.1.17	Yuda warac nenang arennoc amma kefec, ye nenahafoc Kebuac uamemeac denecdenemmea.”
ACT.1.19	Amma imocac siduc Yerusaleng ngicngac sasawa negendacma bangec, imocac kpara Akedama degec, titiha yofi, ‘Bangec sac maecfu.’ ”
ACT.1.20	“Mitiyegecfu yoac yofi oho ohoya fede,
ACT.1.20	‘Ye amabangeha kisi fingeru ngic mongngo yeac kporucbedzou mi tacbeso.’ 
ACT.1.20	Amma monggoc yofi,
ACT.1.20	‘Ngic mongngo yeac ngicenaraac tatac mebeso.’ 
ACT.1.23	Petorongo ifi deu ngic yohockang meficyurugec: Mong kpara Yosefe Basaba dekecgec, yeac kpara mong Yusto, amma ogea Matia. 
ACT.1.24	Meficyuruma yofi dema numugec, “O, Kebu ubaheheng mingina, ge ngic yohockang yoc yerearunac daoc meisinggema edzacnununa henni. 
ACT.1.25	Henni yeng aposoro kpac mema Yudaac tatac mebeso. Yuda ye tataha imoc wama yengena sing monnu kenec.” 
ACT.1.26	Ifi dema numuma meisinggeudeac kpeing kpegec Matia heficgeu aposoro 11 yenearu torokpegec.
ACT.2.1	Pentekos tacyacac naso wegenemanu yenahafoc ama mocguu kpedzucnema engensicfu tacgec.
ACT.2.2	Tacmagec kurumennunac udumengtoa mong firang kucgoc kpeande, imocac udumeng isoc ioha yombong fingecma maec. Mama ama tacgec, ihai emma wakeu 
ACT.2.3	yeni siriha yofi henggec: Nedzarang gerecborang isoc fingecma ngicngac orucnginasoc tohoma tackenec. 
ACT.2.4	Anu Tiri Asungo ubanginau kemema wakeec. Wakeu yoac siriha mong mong degec. Asungo minginasoc meficgeyemmeu yoac dekenggec.
ACT.2.5	Anu yudangic homac bangec noboc nobocnac hahayango Yerusaleng taonnu tacgec, yeni Anutuac yoac modacma kecgec. 
ACT.2.6	Nga udumengtoa fingeru habu homacngo imoc negemma hama kpedzucnema kerectegec anggec. Imoc yofiac, Tiri Asugoc yeneng ngicngac yeneac yoacnginausing tembuc tembuc degec negenggec. 
ACT.2.7	Negemma kerectegec amma warecyunuma degec, “Ngic yomoc yoac andae, yeni sasawango gariraiangic. 
ACT.2.8	Nga yeni dafiu nenang yoacninausing yombong tembuc tembuc degec negendimbe?
ACT.2.9	Neni yoc patangic nga medengic amma erangngic, me Mesopotamia bangecfunac nga Yudaia bangecfunac amma Kapadokia bangecfunac, neni Ponto bangecfunac nga Asia bangecfunac, 
ACT.2.10	amma monggoc Firigia bangecfunac, neni Pamfiria bangecfunac nga Aigita bangecfunac amma Ribia bangecfu Kirene ama tegia tegia, imohacnac amma Roma taongtoaunac hading. 
ACT.2.11	Amma yudangic nga bangec monnunac ngic yudangic yenigoc torokpegec, kretangic amma arabiangic. Nenang ifingoc kecma yoacninasoc Anutu fakatoayaac yoacsiduc degec negendimbe.” 
ACT.2.12	Ifi dema kerectegec amma obohoma denegeng amma degec, “Faka fingecde, imoc wiac siriha mong yombong, imoc mi negentegecdimbe.”
ACT.2.13	Goango ine yeneac deendema amma yofi degec, “Yeni waingdoku homac nedauac ubangina sufude.”
ACT.2.14	Ifi degec Petoro ye tosofora 11 yenigoc namma ubea meyadima yofi edeyunuec, “Yudangicngac amma ngicngac sasawa Yerusalennu kecdae, ni faka yomocac hania dekperagingemmeba negenggec. 
ACT.2.15	Ngeni ngic yomoc yenemma yofi negensidae, ‘Waingdoku nema ubangina sufude.’ ifi kpac. Yaguc asoac 9 kirocsac andeac waingdoku mi nedau, kpac. 
ACT.2.16	Nga faka yomocacnoc, profete Yoelengo yoac yofi deec,
ACT.2.17	‘Anutungo yofi dede, “Naso wisickebeso ammanu ni Asuna kpakeba mau ngicngac sasawango medacbesandae. Amma naroang medacfocngina yeni profeteyoac degecde nga sebigborifocngina onga henggecde amma yadafocngina gaukpefing henggecde. 
ACT.2.18	Amma naso imohainoc ni enac tofoc tofoho ngicngacfocna, yenearu Asuna kpakeba mau yeni profeteyoac degecde. 
ACT.2.19	Amma deba wi sawau soi fingerude. Nga emu bangecfu faka bibiagoc siria hania hania fingerude. Naso imohai sac nga gerec amma hosuctoa fingerude. 
ACT.2.20	Kebuac nasotoaac kuc kibikperagiagoc mi fingecmanu wenackiwa meremma kundung kpeude nga afokiwa sac isoc anude. 
ACT.2.21	Anu Ngicngac yeneng 
ACT.2.22	Israengic, ni edengunuba negenggec, Yesu Nadzaretenac, ye Anutungo meefaima nonggo tacmimanu botucnginau faka kuhagoc nga negensinggegecdeac faka kuhagoc nga faka mi hengena meec. Imoc bic irec ireckeaac hania hentegecgec. 
ACT.2.23	Yeacnoc Anutungo bicngoc negenu feec, imocac sing desima ngeneac mariu faiec. Ngeneng ye bangec monnunac ngic, dedeseria kpac
ACT.2.24	Anu homecngo ye naric mi segereec. Imocac Anutungo homecac kpendzennunac megboriu yarec. 
ACT.2.25	Dawidingo yeac enac mema yofi deec,
ACT.2.25	‘Ni nasosoc kicna 
ACT.2.26	Imocac ubaherenango ubangerec negemma nedzarannango sogaiu sebina ifingoc ruaegoc anude. 
ACT.2.27	Geng ubaongana homecamau naric mi wanade. Amma ge kpetiac ngicga kisereu wana mi hoaeude. 
ACT.2.28	Geng kekecac sing kpounennec. Geac kicfu sogac sogai hafoangoc fede nga foigaugeng ubangerec feengkecbesande.’ 
ACT.2.28	Yoac imoc Dawidingo dekperagiec.
ACT.2.30	Ye profete kefecac yofi negenec, ‘Anutungo yeac bangecyombonga yeneac arennunac medaha mong meisinggema ye ngictautatahau faiu tarudeac deseriec.’
ACT.2.31	Imoc kpefing hemma negemma Kristo yacyahaac yofi deec,
ACT.2.31	‘Anutungo homecamau mi waec nga farenga kisereu mi hoaeude.’ 
ACT.2.32	Anu Yesu yenoc Anutungo homecfunac midiu yaru neni kicninango fora hendaring. 
ACT.2.33	Ye yacma dzigene enu Anutu marifoiango seseheec. Nga Mamango warac Tiri Asu miudeac deec, ye imoc mema kpakeu maec, imoc yagucnoc hennegeng andae. 
ACT.2.34	Dawidi ye kurumennu mi enec, kpac. Yeng ine yoac yofi deec,
ACT.2.34	‘
ACT.2.35	ngabafocga hanigaac bageau faiyunuba yeni hanigaac tatac ambesandae.” ’ 
ACT.2.37	Petorongo yoac ifi edeyunuu herengina yaru, yengena nga aposoro arengfora yofi kpesiyemmegec, “Tosofoc, neni dafi anni ngereeude?”
ACT.2.38	Ifi degec Petorongo yofi edeyunuec, “Anutungo kopocsicngina waudeac ngeni ubangina dzigeneu tembuc tembuc Yesu Kristoac kpacfu doku nadzicgec. Ifi anggec Anutungo wosoefahaac Tiri Asuya ngemmeude. 
ACT.2.39	Nga dedeseriyoac imoc ngenang nga nambaracfocngina amma hereau kecdae, Kebu Anutuninango kpacngunuma heitaingunuudesoc, ngeni naric megecde.”
ACT.2.40	Petoro ye ifi dema gorongina kpema yoac homac torokpema edeyunuec, “Kebungo ngic mangac manganea yeneac faka imohacnac mesingunuu ngeni komoc kpebisia! Yenigoc manganema kpac ambauac.” 
ACT.2.41	Anu wenac ihai ngicngac 3 tauseng yeni Petoroac yoac negensinggema doku nadzicma Yesuac habuu torokpegec.
ACT.2.43	Nga aposoro yenearu faka kuhagoc nga faka morora hania hania fingectegerecac ngicngac sasawango kerectegec anggec. 
ACT.2.44	Anu Yesu negensinggegec, yeni uba urecfu wiac sasawangina imoc mekecgec. 
ACT.2.45	Amma yeni bangec nga hiefinacngina suegec dzo kirecgeu tosofocngina wiac hofocgecsoc medereyemmegec. 
ACT.2.46	Nga ngicngac wenacsoc Anutuac womonnu uba mocgu amma kpedzucnekecgec, yeni uba urecfu amaya amaya yaka nekecma yakangina imoc ubangerecgoc mederema emenec angkecgec. 
ACT.2.47	Ifi amma Anutu dengerema kecgec ngicngac habutoango yeneng dzidziema eweheihei ayemmegec. Anu Kebungo wenaha wenaha ngicngac kopocsicfunac mesiyunuu komoc kpegec yengena arennu torokpeyunuec.
ACT.3.1	Wenac monnu 3 kiroc marai nunumunaso anu Petoro nga Yohane yeri Anutuac womonnu enoc. 
ACT.3.2	Anu ngic mong hanimangang nonggo heremanaunac ifia fingerec, ye Kebuac womonnu nagu mong kpara Nagukereng, ihai wenaha wenaha tofoho emma faigec takefec. Ye ngicngac womonnu engemmama anggec, yenearu ubangerecac wiacac derecgeudeac ifi anggec. 
ACT.3.3	Ngic imocngo Petoro nga Yohane yeri womonnu embeso ammaec yeremma ifingoc ubangerecac wiacac derecgeyemerec. 
ACT.3.4	Derecgeyemeru yereng ye henserioc. Henserima Petorongo yofi edeec, “Ge nerenna!” 
ACT.3.5	Ifi deu “Yereng wiac mong nembesonga dedape.” ifi negemma kic fima yerenec.
ACT.3.7	Ifi dema marifoiau mema miaru imohaingoc hania ubea seriec. 
ACT.3.8	Seriu kucbiric yacma namma yerigoc womonnu enggec. Emma yeng yu engemmama nga sing kengha amma Kebu dengereec. 
ACT.3.9	Kebu dengerema kengha anu ngicngac hafoangoc yeneng hemma degec. 
ACT.3.10	“Yennoc womonggac nagu kpara Nagukereng, ihai hiedzoac derecgeyemmeudeac takefec.” Ifi dema hensima kpidohoma dzonong fedefede anggec.
ACT.3.11	Ngic ye Petoro nga Yohane yerearu kpeketaheu ngicngac homacngo Anutuac womong mana kakasang mong feec, kpara Salomo, imohai yerearu kemma kpedzucnedacma kerectegec anggec. 
ACT.3.12	Ifi anggec Petorongo yenemma ngicngac yofi edeyunuec, “Israe ngicngac, ngeni ngic yomoc hemma kerectegec mi ambisia. Amma ngeni neri mi nerenseribisia. Faka imoc nereac kucac mi fingecdac nga imoc nereng Kebuac kicfu gombunga kecdipeac mi fingecdac. 
ACT.3.13	Imoc kpahac, kisicfocngina Abrahang nga Isaka amma Yakobo, yeneac Anutu yennoc enac tofoc tofohoa Yesu ngickunenggac kuc kibikperagiagoc miec. Ngeni ine ye ngadehema bangec monnunac ngic Anutu mi negemmidae, yenearu faigec. Foracngoc, Piratongo yoara isinggema yungecbesonga desiec. Nga ngeneng ine wagec. 
ACT.3.14	Yenoc ngic kpetiac nga faka dindingac mekecde nga ngeneng ine ye wagec. Amma godzungicngo ngic mong kpeu homeec, ngeni yenoc yungecngemmeudeac serima dema 
ACT.3.15	kekecac enarameme kpegec. Nga Anutungo ye homecfunac megboriu yarec, neni imocac hepuc aning.
ACT.3.16	Nga neri Yesuac kpac kpacma negensinggedicac ngic yomoc hendae, ye kuc medac. Nga Yesuac kpacfu negen negensinggoc kecdipe, imocac amma ye ngereehomedac. Ngeni sasawango faka imoc hendae.
ACT.3.18	Foracngoc, Anutungo Messia meisinggeec, yeng kpendzeng kpekecma homeudeac profete sasawa yeneac enacfu yoac faiu degec, imoc sasawa Anutu deecfu fingecdarec. 
ACT.3.19	Imocac ngeni kopocsicngina meicmeickea anudeac ubangina dzigeneu Anutu hoanggebisia. 
ACT.3.20	Ifi anggecdeu Anutuac hoannunac kenec kuhagoc haude. Amma bicngoc Messia meisinggengemmeec, ye suengemmeude, imoc Yesunoc. 
ACT.3.21	Ye kurumennu emma kecmanungoc, wiac sasawaac mengec mengere naso hau dzigeneude. Imocac yoac Anutungo bicngoc yombong kpetiac profetefora enacnginau faiu dekperagigec. 
ACT.3.22	Mosengo yofi deec,
ACT.3.22	‘Kebu Anutunginango ngeneac arennunac profete mong ni isoc, ifia meficgengemmeu yeng yoac sasawa deude, imoc negendacbisia. 
ACT.3.23	Anu mongngo profete imocac yoac mi tofohoudeu ye arengnginaunac meickema kpehomebesonga.’ 
ACT.3.24	Naso yomohai faka fingecdac, imoc Samuearunac profete sasawa nangeregec, yeneng bic dekperagigec. 
ACT.3.25	Anutungo kisicfocngina yenigoc dzadzahac mema Abrahang yofi edeec,
ACT.3.25	‘Bangecga yeac arennu ngicngac bangeha bangeha keneheyunudacbesandua.’ 
ACT.3.25	Ngeni dzadzahac imoc nga profete yeneac ubamarac imoc mekecdae. 
ACT.3.26	Ngeneacnoc bic negensima Anutungo medaha sueu mama fingerec, imoc ngeni sasawa kpenggodzuac sinnunac merengngunudacma kenecngunuudeac ifinoc anec.”
ACT.4.1	Petoro nga Yohane yeri ngicngac yoac ifi edeyunuma nammaec womonggareng amma womonggac tebengic enara nga sadukaio yeni yenahafoc yerearu kemma ihai nanggec. 
ACT.4.2	Nga ngic nanggec yereng yoac edekpou ayemmema Yesu ye enaranina mema homecfunac yarec, imocac yoacsiduc desaheyemmedarec yeni herebu negemma ngaba ayecmegec. 
ACT.4.3	Ifi ayecmema mendangyuruma ama bic marai anecac witicamau faiyurugec tacmaec ama wereckenec. 
ACT.4.4	Anu habutoango Petoro yoac deu negenggec, yenearunac homacngo imoc negensinggema Yesuac habuu torokpegec. Anu ngicngac imoc kpetengina 5 tauseng anec.
ACT.4.5	Wereckengau yudangic yeneac tutumangtoaac memba nga enarafocngina amma mitiac negen negengngic, yeni Yerusalennu kpeturanggegec. 
ACT.4.6	Kpeturanggema womonggarengtoa Hanasi nga Kaifa amma Yohane nga Aresande amma womonggareng enara kecdae, yeneac arengfocngina sasawa yenahafoc kpedzucnema tacgec. 
ACT.4.7	Tacma Petoro nga Yohane meyuru hama kicnginau faiyurugec. Faiyuruma yofi dekpesi ayecmegec, “Ngeri noc kucfu nga meracac kpacfu faka yomoc medaoc?”
ACT.4.8	Kpesiyecmegec Petoro ye Tiri Asungo ubeau wakeu yofi edeyunuec, “Enarameme nga Israe garengfocnina deba negenggec. 
ACT.4.9	Ngeni ngic hanimangang ye dafi ngereedac amma yearu faka gombunga dafi fingecmidac, imohaingoc kpesinecmebau. 
ACT.4.10	Ngeni nga israengic sasawa negenggecdeac yoac yofi deireckeba, ngeneng Yesu Kristo Nadzaretenac mariponnu kpegec homeu Anutungo ye homecfunac megboriu yarec kecde. Nga yeac kpacfu ngic imoc ngereema kicnginau nande.
ACT.4.11	‘Amameme ngic ngeneng hoc mong mangana dema ukugec. Nga hoc imocngo amaac hoc wotung amma seria nanude nga nambesande.’ 
ACT.4.13	Anu Petoro nga Yohane yeri kibiama yadau mong mi tarocngo kengeha kpac enacefacngoc yoac deocac yeni imoc negemma kerectegec anggec. Amma yeri Yesugoc kefoc, imoc yerensigec. 
ACT.4.14	Anu ngic sebia ngereec, yeng yerigoc nanu henggecac yoac merengyecmegecdeac obohogec. 
ACT.4.15	Obohoma tutumangtoaunac ayecmegec sobennu mama nammaec yenaocngoc yoac yofi dema denegeng anggec. 
ACT.4.16	“Nenang ngic yohockang dafi ayecmenideac obohode. Yeri negensinggegecdeac faka kuhagoc yombong meec fingectegeru Yerusalennac ngicngac yeneng siduha bic negendacdau, imocac busic naric mi kpenide. 
ACT.4.17	Nga yoac imoc amasoc kenu negendacbauac yeri Yesuac kpacfu yoac monggoc mi edekpou ayemmeecdeac dekengec ayecmeni.”
ACT.4.19+ACT.4.20	Ifi degec Petoro nga Yohane yereng yoac yofi merengyemmeoc, “Wiac kicninango hening amma kedzacninango negening, imoc busic naric mi kpenide. Ngeni ngenaoc negenghenggec, ngeneac yoac me Anutuac yoac tofohobesonga. Damocngo Anutuac kicfu ngereede?”
ACT.4.21	Ifi deec yeni dekengec yoac monggoc ayecmema eng faiyurugec kenoc. Imoc yofiac, faka fingerecac ngicngac sasawa Anutu dengeregec. Imocac aposoro dafi ayemmebeso, imocac obohogec. 
ACT.4.22	Nga ngic faka kuhagoc sebiau fingeru ngereec, ye ngicyada kifaya 40 feraheecac yeni aposoro eng wayurugec.
ACT.4.23	Wayurugec Petoro nga Yohane yeri arengfocngira yenearu dzigenema kenoc. Kemma womonggareng enara amma garengfocngina yoac edeyurugec, imocac yoacsiduc edeyunudarec negenggec. 
ACT.4.24	Negemma yeni uba mocgu amma Anutu kpacma dengerema yofi degec, “Kuctoa mingina, ge kurumeng nga bangec amma kondung nga imocac iwai hania hania meficyununec. 
ACT.4.25	Geng bicngoc Tiri Asu edena yeng kisicnina amma enac tofoc tofohoga Dawidi, yeac enara meefaina yeng yoac yofi deec,
ACT.4.25	‘Foracngoc bangec monnunac ngicngac Anutu mi negemmidae, yeni faka mangana anggecdeac yoac dedzege anggec nga ngiha ngiha yeni negen negeng ua mema kpedzongemegec, imoc mi ngereeec. 
ACT.4.26	Bangecac ngictau yeni efaigec nga ngicenara uayoacnginagoc, yeni kpeturanggema 
ACT.4.28	Amma waracngoc geangga kucfu nga enacgango denecac sirihau ifi ammidacgec. 
ACT.4.29	O Kebu, yomoc ine dekengec yoacngina hennegeng amma enac tofoc tofohofocga kuc meficnunuma nanggenununa yoacga kengeha kpac dekperagiyemmebisina. 
ACT.4.30	Demina mariga sinena sebiu ngerec ngeree nga negensinggegecdeac faka kuhagoc nga faka mi hehena kpetiac enac tofoc tofohoga Yesu, yeac kpacfu fingeckembeso.”
ACT.4.31	Ifi numugec wisickemanu amabangec kpedzucnema tacgec, imoc kpididieu Tiri Asungo ubanginau wakeu Anutuac yoac kengeha kpac ngic enacefac deireckeyemmegec.
ACT.4.33	Aposoro yeneng Kebu Yesu homecfunac yarec, siduc imocac hepuc amma kuhagoc dekperagigec. Nga danggunuctoayango sokoyunudacma feec. 
ACT.4.34	Yeneac botucnginau mongngo wiac monggac mi obohoec, kpac. Ngicngac sasawa amabangecnginagoc kecgec, yeni amabangecngina imoc desigec hiedzo kirecgeu 
ACT.4.35	Aposoro yenearu faigec. Faigec, yeneng ngic yeni iwaiac obohogecsoc medereyemmekecgec.
ACT.4.36	Anu ngic mong kefec kpara Yosefe, aposoro yeneng kpara mong Banaba degec, imocac titiha yofi: Demeseri medac. Ye Lewiac arennunac Kipiro nucfu fingerec. 
ACT.4.37	Ngic yeng bangeha mong desiu hiedzo kirecgeu aposoro yenearu mekemma faidarec.
ACT.5.1	Anu ngic mong kefec kpara Anania, ye enema Safiragoc bangecngira noboha mong desiec dzo kirecgeec. 
ACT.5.2	Kirecgeu dzo tosea meickema faiu tarudeac enema edeu negentegeru uba mocgu anoc. Amma toseasac aposoro yenearu mekemma faiec.
ACT.5.4	Amabangecga noboha fegembeso dema fegembac me desina dzo kirecgeu imocngo ‘ifi me ifi amba’ dema ambang. Ge ubagango tobangguu ifi andang, imoc naric mi ande. Negennec, ge ikoc annec, imoc ngic neni mi anemmenec, kpac. Ge Anutunoc ikoc ammidang.”
ACT.5.5	Ifi deu Anania ye yoac imoc negemma imohaingoc todingge makpeu asu heifeec, imoc kpac anu homeec. Anu yeni sasawango faka fingerec, imocac siduha negemma damuyunuu kengectoa anggec. 
ACT.5.6	Nga ngicmedac yeneng yacma farenga biranggema tofoho kemma tonggogec.
ACT.5.7	Tonggomagec aua harebec wisickeu enema ye ewearu faka fingerec, imoc mi negemma haec. 
ACT.5.8	Hau Petorongo yofi kpesimiec, “Bangec nobohango dzo kirecgedac, imocsac me?” kpesimiu yeng deec, “Oc, imocsacnoc.” 
ACT.5.9	Ifi deu Petorongo yofi edeec, “foracngoc, ngeri Kebuac Asu tobanggeecdeac denegeng amma uba mocgu andaoc. Negennec, ewega tonggoma hadau, yeni nagu ngadeau nandae, mi hereemanu ge ifingoc tofogu kemma tonggogugecde.” 
ACT.5.10	Ifi edemanu ye imohaingoc haniau todingge makpeu asuya ereu homeec. Homeu ngicmedac yeni ama manau emma ye bic homeec, ifi hemma farenga tofoho kemma ewea feec, imocac tegiau tonggogec. 
ACT.5.11	Anu kpebung sasawa amma ngicngac sasawa yeneng siducngira negemma damuyunuu kengectoa anggec.
ACT.5.13	Kpeturanggegec ngicngac yeneng kengec amma yenearu mi torokpegec. Amma yeni sifu eweheihei ayemmema kecgec. 
ACT.5.14	Ifi anggecac ngicngac homac yeni Kebu negensinggema yenearu kentorokpe anggec Yesuac habu yadiec. 
ACT.5.15	Aposoro yeni faka kuhagoc megec henggecac amma yeni hafeigoc fefe nga dzakegoc sinnu yofi dema faiyunugec, “Petorongo kengha anu sifunec ongeango kpahacyunuu hafeingina kpac ambeso.” 
ACT.5.16	Amma Yerusaleng taong yerec yerec amabangec hereau tackende, imohacnac ngicngac homac hafeinginagoc amma asu seuhagocngo memanganeyunugec, yeni hesicyunu kenggec ngereedacgec.
ACT.5.17	Faka ifia fingeru womonggarengtoa nga arengfora sadukaio ngichabu, yeneng keracmangang angkecma 
ACT.5.18	aposoro mendangyunuma witicamau faiyunugec. 
ACT.5.19	Faiyunugec tofocnac imohai Kebuac angero mongngo nagu meyemmema hesicyunuu magec yofi edeyunuec. 
ACT.5.20	“Ngeni Anutuac womonnu emma namma kekec gboriaac hania ngicngac sasawa edeyunudadacbisia.”
ACT.5.21	Ifi edeyunuu negemma ama werec wereckenggac womonnu emma ngicngac edekpou ayemmegec.
ACT.5.21	Naso imohai womonggarengtoango arengforagoc yudangic yeneac tutumangtoa, imocac memba nga Israe ngicngac yeneac enaratoa kpacyunuu hadacma kpeturanggegec. Kpeturanggema aposoro meyunu hagecdeac witicamau yoac faigec kenec. 
ACT.5.22	Kenu keracnatang yeni kensikema witicamau hofocyunuma dzigene hama degec, 
ACT.5.23	“Neni kensikema nagu kia seria yombong memea henni gareng yeni naguu nandau. Anu nagu witima emma ngic hofocyunuma ine ngic mong mi hending.” 
ACT.5.24	Yoac imoc degec womonggac tebengic enara nga womonggareng enara, yeneng faka fingecdac, imocac obohogec.
ACT.5.25	Ifi ammagec ngic mongngo hama deec, “Negendae, ngic witicamau faiyunudau, yeni womonnu ngicngac kpouyemmema nandae.” 
ACT.5.26	Ifi deu tebengic kunengngina yeng keracnatang meyunuu kenggec. Nga ngic yeneng hocngo yenerebauac kengecyunuu aposoro yumeau hesicyunu hagec.
ACT.5.27	Nga yudangic yeneac gamang, imocac memba, tutumannu faiyunugec nammagec womonggarengtoango yoac yofi kpesiyemmeec. 
ACT.5.28	“Ngeni ngic yeac kpacsiduha ngicngac edekpou mi ayemmegecdeac dederac angemmeing. Nga ngeni ine yoac imoc edekpou ayemmema Yerusalennu monggoc desahedae. Amma ngic imoc yeac sawaac kopocsic, imoc neneac witiu faibeso dedae.”
ACT.5.30	Ngeni Yesu maringinango mariponnu kpema kpehomegec kisicfocninaac Anutungo ye homecfunac megboriu yarec. 
ACT.5.31	Yaru Anutungo meemma enaramemetoanina nga memengerecnina amma kasonina gununggeu foiau nande. Nga israengic ngeni ubangina dzigeneu kopocsicngina waudeac ifi anec. 
ACT.5.32	Anutungo Tiri Asu enac tofoc tofohofora yemmeande. Nga Tiri Asu nga neni Yesuac siduc imoc nenahafoc dekperagidimbe.”
ACT.5.33	Yoac ifi edeyunuu wosongina meu aposoro yunuhomegecdeac degec. 
ACT.5.34	Ifi degec tutumangnginau farisaiongic mong tarec, kpara Gamarie, ye mitiac negen negengngic nga ngicngac yeneng yeac ewea heikecgec. Yeng deec, “Ngeni ngic yomoc ama sobennu meyunu kemema nammagec.” 
ACT.5.35	Ifi deu meyunu kemegec enarameme arengfora yofi edeyunuec, “Israengic, ngeni ngic yomoc haniangina negentegecma faka ayemmebisia. 
ACT.5.36	Warac naso mong ngic mong kpara Teuda yengenaoc fingecma deec, ‘Ni ngickunengngina.’ ifi deu ngic 400 isoc yearu kpeketahegec. Nga ye yengena dzikac kima homeu arengfora ticpac tehegec uangina kpac anec. 
ACT.5.37	Ye kpac anu takesiac amma kpac oso oso nga oho oho naso megec, naso imohai Gariraia bangecfunac ngic mong kpara Yuda, ye ngic goa herengina miaru yeni ye modacgec. Yuda yengena ifingoc kpegec kpac anu arengfora ticpac tehedacgec.
ACT.5.38	Imocac amma yofi edengunuba negenggec, ngeni ngic yomoc wayunugec kenggec. Yeni uaareng yomoc ngic negen negennu medaeu imoc bic kpac andarude. 
ACT.5.39	Nga Anutungo nonggo tacmanu medaeu ngeni mi kpetariyemmegecdeacsoc anggecde. Kecma Anutu ngaba ammibauac.”
ACT.5.42	Amma yeni wenaha wenaha Anutuac womonnu nga amaya amaya, imohai Yesu ye Messia imocac siduc gombung edekpou ayemmema ua imoc mi wagec.
ACT.6.2	aposoro 12 yeneng Yesuac habu kpacyunudacma yofi edeyunugec, “Neni yaka hendzic hendzic ua imoc nanggema Anutuac yoac dede, imocac ua wadacni mau naric mi ngereeude. 
ACT.6.3	Negen negensinggoc tosofocna, ngeni imocac amma ngic 7 ngenang botucfunac meisingyunubisia. Ngic Asungo ubangina wakeu negen negeng nga fakangina gombunga yenengkecdae, ngic fakangina ifia meisingyunubisia. Nga neneng ua imoc yemmeni mebisia. 
ACT.6.4	Nenaoc ine ua imoc wama nunumu nga Anutuac enacdede ua mekecbisina.”
ACT.6.5	Yoac ifi degec habutoa yeneng negenggec ngereec. Anu ngic yofiguc meisingyunugec: Stefano, ye negen negensingtoayagoc amma Tiri Asu wake wakea femiec, amma Firipo nga Porokoro amma Nikano, Timong nga Pamena amma Nikorao. Nikorao ye Antiokianac nga ye bangec monnunac ngicngo warac Anutu mi negemmima kecma yudangic yenearu torokpeec. 
ACT.6.6	Yeni ngic imoc aposoro yeneac hoannu faiyunugec nanggec aposoro yeneng maringina sebinginau faima yeneac amma numugec.
ACT.6.8	Stefano ye Anutuac danggunuc nga kuc homac femiec. Imocac amma yeng ngicngac botucnginau kecma Kebu negensinggegecdeac faka kuhagoc nga faka mi hehena homac meec. 
ACT.6.9	Anu yudangic yeneac kpekpeturang amangina mong kpara Feackekec
ACT.6.10	Nga Stefano ye Tiri Asuac kucfu yoac negentegecma deu yeni yoac turunga merembesonga osigec.
ACT.6.11	Osima ngic goa fenggeyunugec, yeneng Stefanoac yofi degec, “Ngic ye Mose nga Anutu demanganeyuruu negening.”
ACT.6.12	Ifi degec ngicngac habutoa amma yudangic enarafocngina nga mitiac negen negengngic, yeneac wosongina miacgec. Miacgec yeni Stefano mema mendanggema yudangic yeneac tutumangtoau mekemma 
ACT.6.13	ihai ngic ikoha faiyunugec yeneng hepuc amma yofi degec, “Ngic imoc ye nenanggac ama kpetiac nga dedeseriyoacnina wisic wisickea kpac tatahoc demanganeande.” 
ACT.6.14	Yeng yoac yofi deu negening, “Yesu Nadzaretenac, yennoc ama yomoc iriringgema singyoac Mosengo deficgenemmeec, imoc wama yoac gboria heficgenemmeande.”
ACT.6.15	Nga yudangic sasawa tutumangtoanginau tacgec, yeneng Stefano henserima henggec kicmesuyango angero yeneac siric isoc anec.
ACT.7.1	Womonggarengtoango Stefano kpesimiec, “Yoac dedae, imoc fora me?” 
ACT.7.2	Ifi deu Stefanongo yofi deec, “Mangfocna nga sactosofocna, yoac deba negenggec: Kisicnina Abrahang ye Harang taonnu mi kemma Mesopotamia bangecfu kecmanu Anutu kuc nga kibikperagi mingina, yennoc fingecmima yofi edeec,
ACT.7.3	‘Ge amabangecga nga arengfocga wayunuma neng bangectoa mong edzacgubade, ihai kemma kecbesena.’ 
ACT.7.5	Hesicke hama bangec mong mi wamiu tiuenec, imoc kpac yombong. Ye nga bangecfora dengec tigec enudeac areng kpeyemmeec, imoc nambaraha kpac kecmanu edeec.
ACT.7.6	Amma Anutungo yoac mong yofi deec,
ACT.7.6	‘Esangaboga nga bangecfocga yeni kifa 400 ngic mong yeneac bangecfu kuric kecma wanacua memagec bangec mingina ngaba ayemmema ebic hania hania meficgeyemmebesandae.’
ACT.7.7	‘Bangec imohai yeni wanacua megecde, ngicngac imoc yeni turunga yemmebade. Imoc wisickeu yeni bangec imoc wama bangec yomohai neac enac tofohobesandae.’ 
ACT.7.10	kpendzennunac meickema ubangerecgoc kekec heficgemiec. Yeng Yosefe wosoefac ammima negen negentegec miu Aigita ngictau Faraongo negen negenga imoc hengngereema yengena amagerec nga aigitangicfora momoc garengyunuma kefudeac ngickuneng faiec.
ACT.7.12	Kecmagec ‘Aigita bangecfu semeng fede’ ifi degec negemma Yakobongo medacfora sueyunuu ihai kenggec. 
ACT.7.13	Kecma naso monnu monggoc kenggec Yosefengo dacfora haniaya dekperagiyemmeec. Dekperagiyemmeu Faraongo Yosefe yengena nga arengfora haniangina negentegerec. 
ACT.7.14	Ifi anu Yosefengo dacfora edeyunuu kemma mangngina Yakobo nga arengfocngina sasawa bic kpacyunugec hagec. Nga ngicngac hagec, yeneac kpetengina 75 anec. 
ACT.7.15	Nga Yakobo ye Aigita bangecfu kemma kecma homeec nga medacfora kisicfocnina yeni ifingoc ihaingoc homedacgec. 
ACT.7.16	Homegec farengngina Sikeng amau meyunu hagec. Hama Abrahangngo Sikeng amau Hamoro medacfora yenearunac bangec mong kicsereac amma silwadzo dafigucngo bummeec, imohai tonggoyunugec.”
ACT.7.18	Ifi amma kecmagec Aigita ngictau gboria mong fingerec, yeng Yosefeac hania mi negenec.
ACT.7.21	Ifi amma mekemma ama ngadeau tihereema faigec feec. Femanu Farao naroangango meficgema yengena medac isoc mema mekefu yadiec. 
ACT.7.22	Yadiu Farao ngicfora yeneng aigitangic yeneac faka nga negen negeng kpoumigec negentegecma kecma wiac deme anu kuhagoc anec.”
ACT.7.23	“Kecma kifaya 40 anu ye israengic ogofora yenennegeng anudeac ubea efaiu kenec. 
ACT.7.24	Kemma aigitangic mongngo israengic mong eng kpeu hemma ogea meficgema turunga meremma aigitangic homemea kpeec. 
ACT.7.25	Kpema yofi negenec, ‘Ni arengfocna Faraoac mariunac mesiyunubadeac dema Anutungo ua nende, imoc negentegecdae gedang.’ Ye ifi negenec anu Israe ngicngac yeneng imoc ine mi negentegecgec. 
ACT.7.26	Anu wereckengau monggoc kemma israengic yohockang eng eweec meficyuruma demefac ayecmema yofi edeyuruec, ‘Ngihoc waec, ngeri areng mocgungo ewedape, imoc naric kpac.’ ”
ACT.7.27	“Ifi deu ngic ogea kpeecngo Mose kpefahama yofi deec, ‘Mongngo mi nereac desidesingic me gareng faiguec. 
ACT.7.28	Ge worang aigitangic kpehomedang, ifi isoc ni gedang ifingoc nubeso annec.’
ACT.7.31	Hemma kpidohoma hentegerudeac kenu Kebuac yoac yofi fingerec, 
ACT.7.32	‘Ni kisicfocga yeneac Anutu, Abrahang nga Isaka amma Yakobo, yeneac Anutunoc.’ Fingeru Mose ye dzonong fedefede amma kengec kpeu kiwa sufuma ngonducnema nanec. 
ACT.7.33	Nammanu Kebungo yofi edeec, ‘Bangec nannec, imoc bangec kpetiac, imocac hanitabega hesina. 
ACT.7.34	Ni ngicfocna Aigita bangecfu sisicyunugec kiacudumeng anggec ereu yenenduae. Amma mesiyunubadeac yaguc maduae. Imocac Aigita bangecfu sueguba bic kembesena.’ ”
ACT.7.35	“Ngic yeneng Moseac yoac wama yofi degec,
ACT.7.35	‘Mongngo ge desidesingic me ngickuneng mi faiguec, kpac.’ 
ACT.7.35	Anutungo ngic yenoc israengic yeneac enarameme nga mesi mesingicngina anudeac dema angero sueu gerecborang manau fingecmima ua imoc demiec. 
ACT.7.36	Ifi amma Anutungo Mose sueu kemma hesicyunu haec. Ye Aigita bangecfu nga Kondung sacsacfu nga bangec kisiu faka mi hehena nga negensinggegecdeac faka kuhagoc homac mema kecmanu kifa 40 anec.”
ACT.7.37	“Amma Mose yennoc israengic yofi edeyunuec,
ACT.7.37	‘Anutungo arengfocngina yeneac botucfunac profete mong ni isoc meficgengemmebesande.’ 
ACT.7.39	“Kisicfocnina yeni yengena wama yoara membaickema Aigita bangecfu dzigenegecdeac ubangina suema 
ACT.7.40	Arong yofi edegec, ‘Ge nemuonga mong menemmena nemu imocngo warainemmebeso. Mosengo Aigita bangecfunac hesicnunu haec, ye gedang bic sufuma kpac anec.’ 
ACT.7.41	Ifi dema naso imohai nemuonga burumaka medaha siric isoc mema hosuc heimigec. Yeni maringinango onga mema imoc deafehe ammima hoanggegec. 
ACT.7.42	Ifi anggec Anutungo ngadeyunuma sawau onga hadehade afeheyunugecdeac wayemmeec. Profete yeneac kibiu yoac imocac yofi bic oho ohoya fede,
ACT.7.42	‘Israe mingina, ngeni kifa 40 bangec hocsiragocfu kecma yang hosuc heima me sesegerec goa mong mi ohonenggec, kpac. 
ACT.7.43	Ngeni nemu Morokoac kporucbedzo tofohokecgec nga nemu Refang, yeac asomeng onga mekecgec. Wiac imocnoc numumigecdeac memengere anggecac amma ni Babilon bangec hereau faingunubesandua.’ ” 
ACT.7.44	“Kisicfocnina yeni bangec hocsiragoc, ihai Anutuac kporucwomong megec, imoc Anutungo Mose siriha edzahema derecgemiec, imocac sirihau memea. 
ACT.7.45	Kporocwomong imocnoc kisicfocnina Yosuango enara meyemmeu yei bangecareng goa yeneac bangecfu mehama tacdacgec. Tacmagec Anutungo bangecareng kecgecmoc, yeni yunukporac ayemmeu kisicfocnina yeni bangec tigec enu Anutuac kporucwomong imohaingoc torokpeu torokpe mekengkecmagec Dawidi fingerec.”
ACT.7.47	Foracngoc, imoc yengenaoc kpac, Salomongo Anutuac womong memiec.
ACT.7.48	Engenatoa yeng ine ngic yeneng womong mong maringo memea, ihai tacyac mi angande. Profete mongngo enacyoac yofinoc deec,
ACT.7.49	‘Ngictau tatacna imoc kurumeng nga bangec imocngo titiserina, Kebungo ifi dede. Ngeneng amatatacna mong menenggec imoc ine mi ngereeude amma fefe monggac manau tacnegembade, imoc obohoude. 
ACT.7.50	Foracngoc, ni marinango wiac sasawa meficgedarai.’ ” 
ACT.7.52	Kisicfocngina yeni profete sasawa yunukporac ayemmegec. Profete yeneng dindingac mingina fingecbesandeac kpefingyoac degec nga ngeneac kisicfocngina yenennoc yenahafoc profete imoc yunugec. Kecma Ngic Dindingac yengena fingeru ngenennoc doc mema ye kpehomegec. 
ACT.7.53	Ngeni angeroac enacfunac dedeseriyoac megec nga imoc ine sifu wagec.”
ACT.7.54	Stefanongo yoac ifi edeyunuu negemma wosonginau meu yeni herebu kuneng negemma yearubigeng fima enacngina kisaranggema nangengngina manganeec. 
ACT.7.55	Stefano ye ine Tiri Asungo ubeau wakeu kurumennu fiu enu Anutuac kuc kibikperagiau Yesu Anutu foiau nanu henec. Hemma yofi deec, 
ACT.7.56	“Negendae, ni kurumeng anggeu Ngicac Medacngo Anutu foiau nanu henduae.” 
ACT.7.57	Ifi deu yeni sasawango kpeborongtoa kpema kedzacngina kpefonggema yearu ururunggema kpefahe kpefahe kemma 
ACT.7.58	taong ngadeau kensikema hocngo ukuma heigec. Ifi amma hepucngic yeni ngakpingina herea hesima ngicmedac mong kpara Sauro, yeac haniu guruhegec.
ACT.7.59	Guruhema Stefano hocngo heigec yeng yofi dema numuec, “O Kebu Yesu, ge ubaongana mena.” 
ACT.7.60	ifi dema fafoc heima arohoma kpacma deec, “Kebu ge kopocsicngina yomoc wayemmena.” ifi dema homeec. Homeu Saurongo faka imocac negenu ngereec.
ACT.8.1	So, naso imohaingoc Yerusalennu kpebung kecgec, yeni hanahema yunukporac ayemmegec. Ayemmegec ticpac tehema Yudaia nga Samaria bangectoau kendacgec aposoro yeneng ine tacgec. 
ACT.8.2	Amma ngic goa Kebu eweheimima kecgec, yeneng Stefano mema kiacsonggongtoa yombong ammima tonggogec. 
ACT.8.3	Anu Sauro ye kpebung yunukporac ayemmeudeac amaya amaya emma ngicngac metai ayemmema witicamau faiyunuec.
ACT.8.4	Yesuac habu yeni ticpac tehema kenggecngo ine guruamasoc kecma ngicngac siduc gombung dekperagiyemmekecgec. 
ACT.8.5	Ifi ammagec Firipongo samariangic yeneac taonnu sikema Kristoac yoacsiduc dekperagiyemmeec. 
ACT.8.6	Dekperagiyemmema negensinggegecdeac faka kuhagoc meu hemma kedzac kpema yoara yenahafoc negenggec. 
ACT.8.7	Imoc yofiac, ye asu seuhagoc homac kisangyunuu ngic hereunac erema arohoma woragec. Amma ye puring hania hania homac mengereyunuec. 
ACT.8.8	Ifi anu taong imohai ngicngac yeni ubangerec kuneng negenggec.
ACT.8.9	Anu taong imohai ngic mong kefec kpara Simong, ye bangecac asugoc ua mekefu samariangichabu yeneng henggec bibiagoc anec. Ye yengenaac negenu engena anec. 
ACT.8.10	Anu engena mamea yeni yenahafoc yeac negenggec engena anu eweheimima yofi dema kecgec, “Anutuac kuc kunengngo yearu fede.” 
ACT.8.11	Ye boru mema kerec ayemmeu kpidohoma yearu kpeketahema nasoherec kecgec. 
ACT.8.12	Anu Firipongo Anutuac eucererenggac siduc gombung nga Yesu Kristoac kparaac hania deireckeyemmeu ngicngac yenahafoc negensinggema mitidoku nadzicgec. 
ACT.8.13	Ifi anggec Simongngo ifingoc Yesu negensinggema doku nadzicma Firipoac hoannu kefec. Firipongo faka kuhagoc nga faka mi hehena meu Simong ye imoc hemma kpidohoma negen negeng ua homac meec.
ACT.8.14	Samariangicngac yeni Anutuac yoac negenguba anggec, imocac siduc Yerusalennu aposoro yenearu kenu negenggec. Negemma Petoro nga Yohane sueyurugec kenoc. 
ACT.8.15	Ihai kemema yeni Tiri Asugoc anggecdeac Kebu numumioc. 
ACT.8.16	Tiri Asungo warac yenearu mong mi mamanu yeni Kebu Yesuac kpacfusac mitidoku nadzicgec. 
ACT.8.17	So, aposoro yeri maringirango sebinginau faiec yeni Tiri Asugoc anggec.
ACT.8.18	Aposoro yeri ngic yeneac sebiu maringira faiec Tiri Asugoc anggec, Simongngo imoc hemma dzo yerearu mehama 
ACT.8.19	yofi edeyuruec, “Ngeri uayoac nga kuc imoc ni ifingoc nenec neng ifingoc ngicsebinginau marina faiba Tiri Asugoc ambisia.”
ACT.8.20	Ifi deu Petorongo yofi edeec, “Anutuac wosoefac imoc hiedzongo bummebeso negennecac hiedzogagoc ngerahafoc hofeu kemebesera. 
ACT.8.21	Anutungo uba ikocga hendeac kuc yomocngo mong mi yafinggumanu entegeng kecnade. 
ACT.8.22	Ge manganaga imoc wama ubaga dzigeneu Kebu numumina ubagau songo ikoha dzuacgembac.
ACT.8.23	Manganaac hodungango ge memanganeguu ngicngac memanganeyununadeac fakango fuseguecnoc.” imoc henduae.
ACT.8.24	Ifi deu Simongngo deec, “Wiac dedapemoc, imoc mi fingecnembeso. Imocac ngeraoc neac amma Kebu numumiec.”
ACT.8.25	Anu aposoro yeri ngicngac Kebuac yoac dekperagima edekpou ayemmema Yerusalennu dzigenebeso dema Samaria guruama tackendesoc siduc gombung dekperagiyemmema kenoc.
ACT.8.26	Kebuac angero mongngo Firipo yofi dema edeec, “Ge efaima sing Yerusalennunac emu Gadza taonnu kemede, imohai kembesena. Sing imoc kisi fede.” 
ACT.8.27	Ifi dema edeu Firipongo efaima kenec. Anu Etiopia bangectoau ngactau mong kefec kpara Kandake, yeac ngickuneng mong
ACT.8.28	dzigenema keretacfu tacma ferecge kemma profete Yesaia, yeac yoackibi osoec. 
ACT.8.29	Ifi ammanu Asungo Firipo yofi edeec, “Ge bic keretac edimocac hoangau kenna.”
ACT.8.30	Ifi deu Firipongo yearu nedzima kemma ngic ye profete Yesaia, yeac yoackibi osou negemma kpesimiec, “Yoac osonec, imocac hania negentegecnec me?”
ACT.8.31	Kpesimiu deec, “Mongngo mi dekperaginemmanu neannaoc naric mi negentegecbade.” Ifi dema Firipo ye keretau enu yerahafoc tarecdeac derecgemiec. 
ACT.8.32	Yoackibi osoec, imoc yofi,
ACT.8.32	“Rama mong kpehou anggecdeac mekengandae me ramamedahango dzoea merec merecgengic yearu waickema feande, siriha imocacsoc amma enara mong mi anggeec. 
ACT.8.33	Yeni yoacfu kuha memama yeac yoacac fora mi dema bangecfu kekeha meickegec. Anu yeac esangabofora yeneac kpetengina mongngo oso osoac siriha kpac. Imoc yofiac, Kebuac arengfora yeneng kekeha bangecfunac wangecgec.” 
ACT.8.34	Ifi osoma ngickunengngo Firipo yofi dema kpesimiec, “Profete ye meracac ifi dede, ye yengenaac me ngic monggac?” 
ACT.8.35	Kpesimiu Firipongo enara anggema mitikibiac yoac imohacnac torokpema Yesuac siduc gombunggac hania edekpou ammiec.
ACT.8.37	Ifi deu Firipongo deec, “Ubaga hafoangoc negensinggenadeu naric ambade.” deu yoac yofi meremmiec, “Yesu Kristo ye Kebuac medac, imoc negensinggeduae.” 
ACT.8.38	Ifi dema keretac dzegeu taru Firipo nga ngickuneng yerahafoc dokuu kemema Firipongo doku nadzicmiec. 
ACT.8.39	Nga dokuunac eremaec Kebuac Asungo Firipo ioha wangecma kenu ngickunengngo monggoc mi hemma ubangerec negemma kenec. 
ACT.8.40	Firipongo ine Asodoc taonnu kenu henggec. Amma ihacnac hanahema amea amea siduc gombung dekperagiyemmema kengkecma Kaisarea taonnu mesiec.
ACT.9.2	“Ngic me ngac Damasko taonnu sing gboria modacdae, yeni meficyunuma meyunuma maringina dedeckema Yerusaleng taonnu meyunu habadeac Damasko kpekpeturang amaac enara, yeneac kibi mong ohoma nenna.”
ACT.9.3	Miu ye kemma Damasko mewegenebeso ammanu imohaingoc kurumennunac kperagingo ioha mama neraranggeec. 
ACT.9.4	Neraranggeu ye bangecfu todingge kpeu fema yoac mong yofi fingeru negenec, “Sauro, Sauro, ge nocac nukporac anemma kecannec?” 
ACT.9.5	ifi deu Saurongo kpesimiec, “Kebu ge merac?” ifi deu deec, “Nukporac anengkecnec, Yesu ninoc. 
ACT.9.6	Imocac ge yacma amau kenna! Ihai kecmana dafi ambesonga, imocac yoac edegugecde.”
ACT.9.7	Anu ngic yegoc kenggec, yeni yoacngina kpac anu engsac iridzagec amma nanggec. Nocac yeni yoac negenggec amma ngic mong ine mi henggec. 
ACT.9.8	Nga Saurongo yacma kic fiudeac kpanggung manggung anu ngicfora yeneng mariau mema Damasko mekenggec. 
ACT.9.9	Mekenggec ihai uameme harebec kiwa nomaneu tacma nenedoku mong mi neec.
ACT.9.10	Damasko taonnu ubamereng ngic mong kefec kpara Anania, ye Kebungo ongau fingecmima kparec, “Anania.” kparu deec, “Kebu ni yomoc.” 
ACT.9.11	deu Kebungo yofi edeec, “Ge yacma sing kpara Dindingac deandae, ihai kemma Yudaac amau emma ngic mong kpara Sauro, Tarso taonnunac, ye hofocma meficgebesena. Negenna, ye numuma tacde. 
ACT.9.12	Ye ongau kpefing yofi hendac: Ngic mong kpara Anania, yeng yearu kemma kiwa fiudeac dema maria sebiau faidac.”
ACT.9.13	Ifi deu deec, “Kebu, ngic yeac homac degec negenganduae. Ye geac kpetiac arengfocga Yerusalennu megigi noc efea ayemmeande. 
ACT.9.14	Nga yei ifingoc kpacga kpacma dengereandimbe, neni sasawa witicnunuma menunu kenudeac womonggareng enara yeneng uakibi migec yofinenggac mekecde.” 
ACT.9.15	Ifi deu Kebungo yofi edeec, “Ge kenna. Ni ngic yenoc meisinggeba ye siducdedena bangec monnunac ngicngac nga ngictaufocngina amma israe medacfora yenearu kpacsiducna deyadibeso. 
ACT.9.16	Ammanu kpacnaac amma sueba kpendzeng nga ebic hania haniaac witiau kecbeso, imoc edzahema kpoumibade.”
ACT.9.17	Ifi deu Anania ye kemma ama dedea, ihai emma Sauroac sebiu maria faima deec, “Tosona Sauro, yacna. Kebu Yesu sinnu fingecgenec, yennoc suenude. Ge kicga fina Tiri Asungo ubagau wakeudeac haduae.” 
ACT.9.18	Ifi demanu ye imohaingoc kiwaunac wiac mong fonoc isoc mau kiwa fima yacma mitidoku nadzirec. 
ACT.9.19	Nadzicma yaka nema seriec.
ACT.9.19	Sauro ye Yesuac habu Damasko kecgec, yenigoc uameme goa kefec. 
ACT.9.20	Kecma imohaingoc yudangic yeneac kpekpeturang amau emma Yesuac hania dekperagiyemmema yofi edeyunuec, “Yesu ye Anutuac medac.” 
ACT.9.21	Ifi edeyunuu yeni negemma kpidohoma yofi degec, “Ngic imocngonoc Yerusaleng taonnu kpac imocnoc eweheihei ammigec megigi ayemmema yei ifingoc witicyunuma womonggareng enara yenearu meyunu kenudeac haec.” 
ACT.9.22	Ifi degec Saurongo seriyombonggema namma yofi deec, “Foracngoc, Yesu ye Messia.” Ye imocac hania edzacyunuu yudangic Damasko kecgec, yeni negemma kpidohoma yoara turunga mi merenggec.
ACT.9.23	Ye uameme homac ifi angkefu yudangic yeneng Sauro kpegecdeac yoac dedzege anggec. 
ACT.9.24	Ifi amma yeni kpegecdeac dema oda naguyau hadzing tofocnac gareng faiyunugec nangkecgec. Yeac dekiric anggec, imoc yengenaaru hau negenec. 
ACT.9.25	Anu Sauro yoaraac uba merenggec, yeneng tofocnac ye uficfu barima oda titingau sing faigec ngadeau kemema kenec.
ACT.9.27	Anu Banabango Sauro mema aposoro yenearu hesicke kemma yofi edeyunuec, “Kebungo Sauro sinnu fingecmima yoac edeec. Ifi anu ye Damasko taonnu kengeha kpac Yesuac hania dekperagiec.” 
ACT.9.28	Anu Saurongo yenigoc Yerusalennu tacyac amma yoac kengeha kpac deede ayemmema kengha anec. 
ACT.9.29	Amma Kebuac kpacfu serima namma ngic siduc gombung kengeha kpac, enacefac edeyunuec. Edeyunuu yudangicngo grikyoac dekecgec, yenigoc Anutuac enacyoac denegenggac amma yoacngina engemmama anec. Anu ngic imoc yeneng ye kpebeso anggec. 
ACT.9.30	Ifi anggec Yesuac habu yeneng imoc negemma Kaisarea taonnu hesicke kemema faigec kengkecma Tarso taonnu kengsikeec.
ACT.9.31	Anu kpebung Yudaia nga Gariraia amma Samaria bangecfu kecgec, yenearu ruae fingerec. Fingeru ruaegoc kecgec kpetengina kuneng anu serima kecma Kebu eweheimima ubango hoanggema afehegec. Anu Tiri Asungo ubaebicngina meickema meseriyunuec.
ACT.9.32	Petoro ye amabangec tackende, imoc yerecgema kengkecma Yesuac kpetiac areng
ACT.9.33	Sikema ihai ngic mong henec, kpara Ainea, ye puring amma fefeu fekefu kifa 8 bic anec. 
ACT.9.34	Nga Petorongo yofi edeec, “Ainea, Yesu Kristongo mengeregudeac yacma fefega geanggaoc mengerena.” deu ye imohaingoc yacma nanec. 
ACT.9.35	Ifi anu ngicngac Rida taong nga Sarong bangecfunacngo ye hemma ubangina meremma Kebuaru kenggec.
ACT.9.36	Yope taonnu ubamereng ngac mong kefec, kpara Tabita, kpara grikyoacfusing Dorkas. Yearu memeficac faka gombunga feecac makpekpea meficyunuma kefec. 
ACT.9.37	Anu naso imohai Tabita ye hafei fingecmiu homeec. Homeu yeni farenga kerec nadzicmima amamana monnu meemma faigec feec. 
ACT.9.38	Nga Yope imoc Rida taong wegenac tarecac Yesuac habu yeni Petorongo Rida tacde, imoc negemma ngic yohockang sueyurugec yearu kemma yofi desambic ammima edeoc, “Ge naric nenearu bic habang me?”
ACT.9.39	Deec Petoro ye negemma efaiu yerigoc kenggec. Kensikeu fareng feecfu hesicke enggec. Enu ngachotsec sasawa ewefocngina homemea yeni oronggema kiacubamangang anggec. Nga Tabita gbori kecma ngakpikporuc kpebiyemmekefec, imoc edzahedacgec. 
ACT.9.40	Edzahegec Petorongo sueyunuu kemedacgec fafoc heima numuec. Numuu wisickeu farenga feecfu dzigenema yofi edeec, “Tabita ge yacna.” deu ye kiwa fima Petoro hemma yacma tarec. 
ACT.9.41	Tacmanu Petorongo mariau mema miaru yacma nanec. Nanu Yesuac kpetiac areng amma ngachotsec Tabita gborima yarec, imoc henggecdeac kpacyunuec. Kpacyunuu hagec Tabita yarec, imoc edzacyunuec. 
ACT.9.42	Nga yeni siduc imoc degec, imocngo Yope taonnu sokoma kenu homacngo Kebu negensinggegec. 
ACT.9.43	Nga Petorongo ngic mong kpara Simong, yamberec seberameme, yeac amau naso herea isoc tacyac anec.
ACT.10.1	Kaisarea taonnu ngic mong kefec, kpara Konerio. Ye Itaria wasaiareng tosea, yenearunac ngic 100, yeneac kunengngina kefec. 
ACT.10.2	Ye yengena nga arengfora sasawa, yeneng heregoc Anutuac songo negemma eweheimima kecgec. Konerio ye ubangereac wiac homac ngicngac makpekpea yemmekefec amma Anutu wenacsoc numumikefec.
ACT.10.3	Konerio ye 3 kirocac ua memanu Anutuac angero mongngo ongau yearu fingecma edeec, “Konerio.” 
ACT.10.4	Ifi deu kpidohoma kengec kpeu kiwango gbong henserimanu deec, “Kebu noc wiac?” deu yeng deec, “Nunumuga nga ubangerecgaac wiac makpekpea yemmeannec, imoc sese isoc Anutuaru enu ye imocac negengngereekecde. 
ACT.10.5	Imocac ge yaguc Yope taonnu ngic sueyununa kemma ngic mong kpara Simong, kpara mong Petoro, ye hesicke habisia. 
ACT.10.6	Ye yamberec seberameme ngic mong kpara Simong, yeac amau kecde. Amea imoc kondung tegiau tacde.”
ACT.10.7	Angerongo yoac imoc edema kenu Konerio ye enac tofoc tofohongic yohockang nga wasaingickereng mong, ngic imoc heitaiyunuma yoac deu negenec. 
ACT.10.8	Imoc ayemmedacma Yope taonnu sueyunuu kenggec.
ACT.10.9	Ngic yeni kengkecma sinnu fegec ama wereckenu monggoc kengkecma ama mewegenebeso ammagec, Petorongo wenac dzongiau numuudeac ama witiau waranda isoc feec, ihai enec.
ACT.10.10	Emma yakaac homema deu yaka ohomagec Kebungo kiwa merecgeu faka yofi henec: 
ACT.10.11	Kurumeng anggeu wiac mong henec. Imoc kporuc isoc tegia noboc noboc mema bangecfu faigec mama, ifi isoc anec. 
ACT.10.12	Imocac manau yamberec amma nengboudzoc hania hania feec. 
ACT.10.13	Mamanu yoac mong yofi fingerec, “Petoro ge yacma kpenec anna.” 
ACT.10.14	Ifi fingeru Petorongo yofi deec, “Kebu imoc naric kpac, ni wiac wonongagoc nga Kebungo kpae faiec, imoc mong mi neai nga naric mi nebade.” 
ACT.10.15	Ifi deu atac yohockang anu deec, “Anutungo kpae imoc meickede, imocac ge wonongagoc mi dena.” 
ACT.10.16	Nga faka imoc fingeru atac harebec anu imohaingoc kporuhagoc kpedziu kurumennu monggoc enec.
ACT.10.17	Enu Petoro ye onga henec, imocac negengfagung amma tacmanu Konerio ngicfora yeni Yope taonnu sikema Simonggac amaac kpesi kpesi kengkecma odanaguyau namma 
ACT.10.18	kpachofoc amma kpesigec, “Simong kpara mong Petoro, ye ama yei kecde me?” 
ACT.10.19	Nga Petorongo onga henecac negengfagung amma kecmanu Asungo yofi edeec, “Negennec, ngic harebec yeni hama ge hofocgudae. 
ACT.10.20	Imocac ge yacma kemema yenigoc kembesonga dema negengyohoc mi ambesena. Ngic imoc yeni neng sueyunuba hadae.”
ACT.10.21	Ifi deu Petorongo yenearu kemema deec, “Ngic hofocdau ni yomocnoc, ngeni dafiac hadae?” 
ACT.10.22	Ifi deu ngic yeneng yofi degec, “Wasaingic gareng Konerio ye Anutu eweheimima faka gombunga modackecde. Nga yudangic sasawa yeni yeac negenggec ngereeande, yenoc angero kpetiac mongngo fingecmima ameau heitaiguma enacgaunac yoac negenudeac edeec.” 
ACT.10.23	Ifi degec Petorongo amau heitaiyunuma edoc bedoc ayemmeu fegec.
ACT.10.23	Fema wereckengau yacma ye nga ngic imoc yeni kembeso anggec Yesuac habuunac goa Yope kecgec, yeni yenahafoc kenggec. 
ACT.10.24	Yeni sinnu tofocnac mong fema ama wereckenu yacma kengkecma Kaisarea kensikegec. Konerio ye arengfora amma tosofora heitaiyunuu tomai kecmagec kensikegec. 
ACT.10.25	Kemma Petorongo amau embesonga ammanu Koneriongo hama hoangau fafoc heima numumiec. 
ACT.10.26	Numumiu Petorongo mema miacma yofi edeec, “Yacna ni ngicogogangoc.”
ACT.10.27	Ifi denegeng amma ye ama manau emma ngic kpedzucnema tacgec, yenemma yofi edeyunuec. 
ACT.10.28	“Ngeni yudangic neneac faka negendae. Neni bangec monnunac ngic ngenigoc ogo nga engemma kekec ifi mi annideac kpaeyoac seria fede. Ni ine ngeni ngic wonongnginagoc dema desusuic mi dengemmebadeac Anutungo imoc edeedzacnu anec. 
ACT.10.29	Imocacnoc heitainugec haba dema mi obohoai. Anu yoc heitainudae, imocac hania degec negemba.”
ACT.10.30	Ifi deu Koneriongo yofi edeec, “Uameme 4 bic wisickemanu marai 3 kirocac ua memanu numubare ngic mong ngakpia kperagiagocngo nearu fingecma 
ACT.10.31	yofi edenuec, ‘Konerio negenna, Anutungo nunumuga nga ubangerecgaac wiac makpekpea yemmeannec, imocac negengngereede. 
ACT.10.32	Imocac ge Yope taonnu ngic sueyununa Simong kpara mong Petoro, ye hesicke habisia. Yeng yamberec seberameme Simong, yeac amau kecde. Amea imoc kondung tegiau tacde.’ 
ACT.10.33	Yoac ifi deu ni imocacnoc gereagoc sueyunuba gearu hadau. Hagec geng yoacna negemma hanecac naric ande. Nga Kebungo yoac edeguec, imoc seng dena negennideac Anutuac kicfu nenahafoc kpedzucnema tacdimbe.”
ACT.10.35	Ngic bangeha bangeha eweheimima angammeme dindingac angkecdae, yeneac negenu ngereeande. 
ACT.10.36	Foracngoc, Anutungo Yesu Kristo mocgu, ngic sasawa nenang Kebunoc sueu maec. Yeng ruaeyoac gombung Israe ngicngac nenearu deficgenemmeec, imoc ngeni negendae. 
ACT.10.37	Amma Gariraia bangecfu hanahema wiac fingecma Yudaia bangec sokoma kenec, imoc ngeni negendae. Imoc yofi: Yohane ye ngic dokunadzicac yoac edeyunuec. 
ACT.10.38	Anu Anutungo Yesu Nadzaretenac kuc nga Tiri Asu faimiu yeng bangec yerecgema kengha amma ngic meficyunuma mengereyunukefec nga mangana minginaac kucngo ngicngac kekecngina memanganedarec, yeni mengereyunudarec. Anutungo nonggo tacmimanu yeng ua imoc meec.
ACT.10.39	Anu Yesungo yudangic neneac bangecfu nga Yerusalennu ua meec, imoc hennegeng andaring. Ifi amma kecmanu yeni ye mariponnu kpegec homeec. 
ACT.10.40	Homema femanu wenac harebec anu Anutungo ye megboriu yacma ngicngac fingecyemmeu henggec. 
ACT.10.41	Ngicngac sasawa yenearu mi fingerec, kpac. Anutungo waracngoc siducdedefora meisinnunuec, nenearusac fingerec. Ye homecfunac yaru neninoc nenedoku yegoc neing. 
ACT.10.42	Nga Anutungo ngic yenoc ngic gbori nga homemea angammemenina desiudeac gununggeec, yoac imocac hepuc amma ngichabu gorongina kpema desaheyemmenideac denemmeec. 
ACT.10.43	Anu profete sasawa yeneng yeacnoc hepuc amma yoac yofi degec, ‘Ye negensinggegecde, yeni yeac kpacfu kopocsicngina wawaya anude.’ ”
ACT.10.45	Mau ngic sebi tosangina herec herecgeango Yesu negensinggegec nga Petorogoc kenggec, yeni Tiri Asungo wosoefahaac kuc bangec monnunac ngicngac, yenearu ifingoc kpakeyemmeu 
ACT.10.46	nedzarangyoac dema Anutu dengerema deafehe ammigec, yeni imoc negemma kerectegec anggec. Ifi anggec Petorongo yofi deec, 
ACT.10.47	“Nenang Tiri Asugoc aning, faka imoc ngic yomoc ifingoc fingecyemmeu mitidoku naric mi segereyemmebesonga.” 
ACT.10.48	Ifi dema yeni Yesu Kristoac kpacfu doku nadzicgecdeac deyemmeec. Nga yenigoc uameme goa tarudeac edegec.
ACT.11.1	Aposoro goa nga Yesuac habu Yudaia bangecfu kecgec, yeni bangec monnunac ngicngo Anutuac yoac negenguba anggec, imocac siduc negenggec. 
ACT.11.2	Nga Petorongo Yerusalennu dzigene kenu sebi tosangina herec herecgea, yeneng dehou ammima 
ACT.11.3	yofi edegec, “Ge nocac sebi tosangina mi herec herecgea, yeneac amau emma yenigoc yaka nedang?”
ACT.11.4	Ifi degec Petorongo faka haniaunacngoc fingecereec, imoc edeyunuec. 
ACT.11.5	“Ni Yope taonnu numuma kecbare kicna merecgeu onga mong yofi henai: Wiac mong kporuc kuneng isocngo tegia noboc noboc menamma kurumennunac nearu faigec maec, ifi isoc anec. 
ACT.11.6	Mau hereema kperirickema yofi henai, yamberec kuneng kapia nga goa enacnginagoc amma nengboudzoc hania hania feec. 
ACT.11.7	Ifi yenembare nearu kpakpac yofi fingerec, ‘Ge yacma kpenec anna.’ 
ACT.11.8	Ifi deu yofi deai, ‘Kebu imoc naric kpac. Ni wiac wonongagoc nga 
ACT.11.9	Ifi deba kurumennunac yoac mong fingeru atac yohockang anec, ‘Anutungo kpae imoc meickede, imoc wonongagoc mi debesena.’ 
ACT.11.10	Faka imoc fingeru atac harebec anu iwai imoc kporuhagoc monggoc kpedziu kurumennu enec.
ACT.11.11	Anu negenggec, naso imohaingoc Kaisarea taonnunac ngic harebec sueyunugec nearu hama ama kefai, ihai nammaggec 
ACT.11.12	Asungo yofi edenuec, ‘Ge yenigoc kembeso dema negengyohoc mi ambesena.’ Ifi deu kemba negen negensinggoc tosofocna 6 yomoc, yeneng modacnugec kemma wasaingicgareng yeac amau ening. 
ACT.11.13	Enni yeng yoacsiduc yofi anemmeec, ‘Neac amau angero mongngo fingecnemma yofi edenuec, “Ge Yope amau ngic sueyununa kemma Simong kpara mong Petoro, ye hesicke hagec. 
ACT.11.14	Yeng yoac edeguu ge nga arengfocga ngeni yoac imoc negemma hoanggema komoc kpegecde.” ’
ACT.11.16	Ni imoc hemma Kebungo yoac yofi deec, imoc negensiai, ‘Yohane ye doku nadzicngemmeec, yoc ine Tiri Asu nadzicngemmeude.’ 
ACT.11.17	Nga nenang Kebu Yesu Kristo negensinggemina Anutungo wosoefahaac kuc nemmeec, yeng ine wosoefahaac kuc siriha imocngoc yemmeu ni ifiango Anutu naric mi kpetarimibade.”
ACT.11.20	Anu Yesuac habu botucnginau ngicngac Kipiro nucfunac nga Kirene bangecfunac kecgec, yeni Antiokia taonnu hama grikngic yenigoc ifingoc denegeng amma Kebu Yesuac siduc gombung dekperagiyemmegec. 
ACT.11.21	Dekperagiyemmegec Kebungo kuc yemmeu ngicngac habutoa yeni negensinggema ubangina Kebuaru faigec.
ACT.11.23	Kensikema Anutungo danggunuc uaya bic meficgeec, ye imoc hemma ubangerec negemma ubanginango Kebuaru heiserigecdeac demeefai ayemmeec. 
ACT.11.24	Ye ngic gombunga amma ye ubeau Tiri Asu nga negen negensing wake wakea femiu ngicngac homacngo imoc hemma Kebuaru torokpegec.
ACT.11.26	Kemma meficgema hesickeu Antiokia taonnu hama kpebung yenigoc kifa mocgu kecma ngic homac Anutuac enacyoac edekpou ayemmeoc. Nga Antiokia amau hanahema ngicngo Yesuac habu, yeneac kpac Kristoac ngic deficgeyemmegec.
ACT.11.27	Naso imohai profetengic goa Yerusalennac Antiokia taonnu magec. 
ACT.11.28	Yenearunac tosongina mong kpara Agabo. Asungo kpefing edeu yeng yacma bangecsoc boditoa fingerudeac deficgeec. Nga bodi imoc Roma ngictau Sisa Kraudio kecmanu naso imohai fingerec. 
ACT.11.29	Fingeru Yesuac habu yeni yoac imoc negemma Yudaia bangecfu negen negensinggoc tosofocngina kecgec meficyunugecdeac hiedzo feyemmeecsoc kpeturanggema yenearu faigec kenudeac deserigec. 
ACT.11.30	Deserima hiedzo meficgegec, imoc Banaba nga Sauro yemecgec yeri imoc mekemma Yesuac habu Yerusalennu enarafocngina kecgec, yeni yemmegec.
ACT.12.1	Naso imohai ngictau Herodengo kpebung kecgec, yenearunac ngicngac goa yunuma memanganeyunuudeac negemma mendangyunuma witicamau faiyunuec. Ifi ayemmema ngade yoacfu faiyunuma ngaba ayemmema yunubeso negenec. 
ACT.12.2	Amma yeng deu Yohane dara Yakobo wasaibeangngo kpehomegec. 
ACT.12.3	Ifi anu yudangic yeni songo negenggec nga yeng yenemma ic sogong yisya kpac nene, imocac tacyacnasou deu Petoro ifingoc mendanggema witicamau faigec. 
ACT.12.4	Ye makekenggac tacyacnaso wisickeu Petoro
ACT.12.5	Ifi anggec Petoro ye witicamau tacmanu kpebung yeni tatahoc Anutuaru numukecgec.
ACT.12.6	Anu Herodengo ama wereckenu Petoro yoacfu faiudeac deec, naso imoc wegenemanu tofocnac imohaingoc wasaingic yohockang yereng Petoro seng yohockangngo yeranggoc witickema faiec botucngirau feec. Femagec wasai goa yeni nagu ngadeau gareng nanggec. 
ACT.12.7	Yeni ama manau ifi fegec Kebuac angero mongngo hama ihai nanu amamana imoc kperagidarec. Kperagiu angerongo Petoro pandzengau kpeserema midima deec, “Ge bic yacna.” demanu seng imohaingoc Petoroac mariaunac fotockema mau 
ACT.12.8	angerongo deec, “Ge fadengga dzegema hanitabega heina kemeu.” Dema angerongo monggoc edeec, “Ngakpiga herea heina kemeu modacnuna.” 
ACT.12.9	Ifi deu Petorongo yacma angero modacma kenec. Kemma angerongo faka yearu meec, imocac negenu onga isoc anec. 
ACT.12.10	Nga yeri nagu yohockanggac gareng nanggec, imoc feracyunuma kemma aieng nagutoa taonggac kiwaugeng mewegenemaec, imoc yengenaoc anggeu kemeoc. Kemema sinnu kemma angero ye ioha aockeec.
ACT.12.11	Ifi anu Petoro ye negen negenga sariu yofi deec, “Yaguc negentegecduae, Kebungo angeroya sueu Herodeac mariunac nga yudangic yeneac herebuunac mesinude.” 
ACT.12.12	Ifi negentegecma kemma Yohane Marekoac nonggea kpara Maria, yeac amau sikeec. Ihai homacngoc kpeturanggema numuma tacgec. 
ACT.12.13	Tacmagec Petorongo ama naguyau namma nagu heiu uanaroang mong kpara Rode, yeng imoc negemma mama 
ACT.12.14	Petorongo yoac deu ubea negemma nagu mi witiwiti, eng sogaima ama manau emma, “Petoro ye hadac naguu nande.” dema edeyunuec. 
ACT.12.15	Edeyunuu yeni negemma degec, “Ubaga sufude me?” degec, yeng serima deec, “Fora yombong, yeng nande.” deu yeneng degec, “Imoc angeroyango gedang.”
ACT.12.16	Nga Petoro ye heimangoc nammanu yeni nagu witima yengena hemma kpidohogec. 
ACT.12.17	Kpidohogec yeng maribarac tuema deracyunudacma Kebungo witicamaunac yungeru maec, imocac yoacsiduc ayemmema deec, “Ngeni siducna yomoc Yakobo nga negen negensinggoc tosofocnina edeyunugec.” Ifi dema meickema monnu kenec.
ACT.12.19	Herodengo meficgegecdeac deu hofocbibiegec. Hofocbibiegec dekpesi ayemmeu kpac anu wasai yeneng nagugareng imoc yunuhomegecdeac desiec. Desiyunuma Yudaia bangec wama Kaisarea kemema kefec.
ACT.12.20	Herodengo Tiro nga Sidonggac ngicngac herebu meficgeyemmekefec. Imoc yofiac, yeni nenesemengngina Herodeac bangecfunac megecac amma yeni kpedzucnema yearu hama ngaba kpac anu ruae fingerudeac kpesimigec. Yeni warac Herodeac ngickereng mong kpara Birasto, ye Herodeac gaufefe amea garenggema kefec, yearu kemma yeng yenigoc kefudeac dengombong ammigec. 
ACT.12.21	Herodengo yoac imoc negemma imocac turunga merengyemmeudeac naso edeyunuec. Naso imohai ye ngictau ngakpia heima ngictautatahau matacma urecyoacngina edeyunuec. 
ACT.12.22	Edeyunuu ngic yeni sasawango horianggemima yofi degec, “Yoac imoc ngicyoac kpac, imoc Anutuac yoac.” 
ACT.12.23	Anu ye Anutu mi afeheecac amma naso imohaingoc Kebuac angero mongngo Herode kpeu kamango kigec homeec. 
ACT.12.24	Anu Anutuac yoacngo yadima kenec.
ACT.13.1	Kpebung Antiokia kecgec, yeneac botucfu profete nga kpoukpou yofingo kecgec: Banaba nga Simong, kpara mong Nige, Rukeo Kirene amaunac nga Sauro amma Manaeng.
ACT.13.2	Anu yeni naso monnu yakasege kecma Kebu afehegecdeac kpedzucnema kecgec Tiri Asungo yoac yofi edeyunuec, “Banaba nga Sauro yeri neac ua meecdeac kpacyuruma ua yemerai, ngeni imoc meecdeac desiyecmegec.” 
ACT.13.3	Ifi deu yeni yakasege kecma maringina sebingirau faima numukenehe ayecmema faiyurugec kenoc.
ACT.13.4	Tiri Asungo ifi dema sueyuruu yeri Sereukia taonnu kemeoc. Ihai sikema kporucwageu emma kengkecma Kipiro nucfu enoc. 
ACT.13.5	Emma Sarami taong ihai kemma yudangic yeneac kpekpeturang amangina tackenecsoc, ihai emma Anutuac yoac deireckeyemmekenoc. Kenec Yohanengo yerigoc yenahafoc kecma meficyuruec.
ACT.13.6	Anu nuc imohai hanising ferecge kengkecma Pafo amau kenggec. Ihai kensikema yudangic mong bangecac hadehadegoc nga profete ikoha kefec kpara Bara Yesu, ye meficgegec. 
ACT.13.7	Ngic yeac tosoya kia mong kpara Sergio Pauro. Kia imoc ye negen negengtoayagoc nga Anutuac yoac negembesonga ammiu Banaba nga Sauro kpacyuruec. 
ACT.13.8	Kpacyuruu Erima, ngic bangecac hadehadegoc, (Yoacninau merenni kpac imocac titiha ngic bangecac hadehadegoc.) yeng yereac yoac mefahema kiango Yesu negensinggebacac deraheec.
ACT.13.9	Ifi anu Tiri Asungo Sauro, kpara mong Pauro ubeau wakeu Erima kiwango henseriserima yofi edeec, 
ACT.13.10	“Mangana minginaac medac, ge Kebuac sing dindingac fekende, imocac ngaba seria amma kecna ubagau ikoc nga manganango wake wakea. Ge Kebuac sing dindingac femanu mengbaringgekecnec nasoherec ifi kecma faka imoc mi wanec. 
ACT.13.11	Imocac yaguc Kebuac kuc gearu fingeru hembesena. Kicga kundung kpeu naso botuc yomoc wenac kperagia mi heheng kecbesena.” Ifi deu imohaingoc wiac hoeng hoeng isocngo kiwa sangoheu kiwa kundung kpeu mariango meang kpeang amma mariau megecdeac deec. 
ACT.13.12	Faka imoc fingeru kiango hemma Kebuac siduc gombung kpoumigec, imocac negenu engena anec.
ACT.13.14	Dzigeneu yeni Perege wama kengkecma Pisidia bangecfu Antiokia taong waseau, ihai kensikegec. Ihai kecmagec sabata naso anu yeni yudangic yeneac kpekpeturang amau emma tacgec. 
ACT.13.15	Tacgec gareng yeneng Anutuac dedeseriyoac nga profete yeneac yoackibi goa oso wisickema yofi edeyunugec, “Tosohocnina ngereng Anutuac enacyoac mong negendape isoc demeseri anemmeec negenni.”
ACT.13.16	Ifi degec Paurongo yacma waickema tacdacgecdeac maribarac kpouyemmema yofi edeyunuec, “Israengicngac, ngeni nga habu goa Anutu eweheimiandae, ngeni edengunuba negenggec: 
ACT.13.17	Israengicngac nenang Anutungo kisicfocnina meisingyunuu yeni Aigita bangecfu kuric kecma sahegec. Amma ye kuctoayango imohacnac hesicyunu hama 
ACT.13.18	bangec kisiu hocsiragocfu faiyunuma yenenggareng ayemmeec. Yenenggareng amma mebibieyunuma kecmanu kifa 40 wisickeec. 
ACT.13.19	Wisickeu yeng Kanaang bangecfu amabangec seweng kpedzongyunuma kisicfocnina bangec imoc yemmeu minginasoc amma kecmagec kifa 450 wisickeec.
ACT.13.21	‘Ngictaunina mong fingeru.’ degec Anutungo Benyaminggac arennunac Kisi medaha kpara Sauro, ye meficgeyemmeu kifa 40 enaramemengina amma kefec. 
ACT.13.22	Kecmanu ye meickema ngictaungina Dawidi faiec. Amma yeac hania yofi dekperagiec, ‘Ni Dawidi, Isaiac medac yeac ubana ngereeu ye hengising ammiai. Yennoc enac tofoc tofohona kefude.’ ”
ACT.13.24	Anu Yohanengo ngic botucfu mi fingectegecma kecmanu israengicngac sasawa ubangina dzigeneu mitidoku nadzicgecdeac edeyunuec. 
ACT.13.25	Edeyunuma uaya mesiu wisickebeso ammanu yofi edeyunuec, ‘Ngeni ngic negennuandae, ni ye kpac. Negenggec, neac ngadeu hade, ye engenatoa nga ni ifiango yeac hanitabe witiha yungecba mi ngereeude.’
ACT.13.26	Tosofocna, Abrahanggac bangecfora nga habu goa Anutu eweheimiandae, ngeni yoacna deba negenggec, kopocsicac ebicfunac mesi mesiac sing fede nga komoc kpeni, yoac imoc Anutungo nenannu faiec fede. 
ACT.13.27	Nga Yerusaleng ngic engena mamea, yeneng Yesu mi hentegecma ye kpegecdeac desigec. Yoacfu ifi faima desigec nga sabata tatac nasosoc profete yeneac kpefingyoac osonegeng angandimbe, imoc seriec. 
ACT.13.28	Foracngoc, yeni Yesuac kopocsic hofocbibiema eng hodzinggema Piratoac mariu faigec, yeng desiu kpehomegecdeac degec. 
ACT.13.29	Anu mitikibiu yoacsiduha oho ohoya fede, yeni imoc ammidacma mariponnunac mesima kicsereu mekenggec. Yeni mekemma kedzebe ngicngo miac miackeau sinegec emma feec. 
ACT.13.30	Feu Anutungo ine homecfunac megboriu yarec. 
ACT.13.31	Yacma ye ngicngac yegoc Gariraia bangecfunac Yerusaleng taonnu yenahafoc kenggec, yeni uameme homac fingecyemmeec. Fingecyemmeu henggec, yenennoc siducdedefora anggec kecdae.
ACT.13.32	Anu Anutungo bangecfocnina hanahema wiac yemmeudeac deseriyemmeec, 
ACT.13.33	imoc Yesu megboriu nambaracfocngina nenannu fora fingeru imocac siduc gombung edengunuandimbe. Imocacnoc Mitiyegec nadung yohockang, imohai yoac yofi oho ohoya fede,
ACT.13.33	‘Ni yagucnoc megudua. Ge medacna nga ni geac Mangga.’ 
ACT.13.34	Yeng Yesu megboriu yarec nga ye ngade homehome nga hoachoae imoc yearu monggoc mi fingerude nga fingecbesande. Yoac imocac Anutungo yofi deec,
ACT.13.34	‘Ni Dawidigoc dzahacemeic, imocac fora kenec kenehe kpetiac ngemmebade.’ 
ACT.13.35	Amma Mitiyegec monnu yoac yofi fede,
ACT.13.35	‘Ge kpetiac ngicga hoaeudeac naric mi desibesannec.’ 
ACT.13.36	Dawidiac yofi negendimbe, Anutungo ye ua demiec, imoc ngicfora yenearu mesima homeec. Homeu esangabofora faiyunugec, ihaingoc tonggogec hoaema kpac anec. 
ACT.13.37	Anu Anutungo ngic megboriec, yeng ine hoac hoaea kpac.
ACT.13.38	Tosofocna yofi edengunuba negenggec: Kopocsic wawaya, imoc ngic yennoc meficgeec, dedekperagi yoac imocngo ngenearu haec. 
ACT.13.39	Nga kopocsicngina sasawa Moseac dedeseriyoacngo naric mi dzuaru dindingac anggec. Yeni ine Yesu negensinggedae, yeni sasawango dindingac Anutungo ifi deyemmeude. 
ACT.13.40	Profete yeneng yoac yofi degec, imoc ngenearu seribacac nono edengunuduae.
ACT.13.41	‘Ngicngac ngeni defagoc angkecdae henggec. Ni naso imohai faka morora meba ngeni imoc hengkpidoc amma hofeu kemegecde. Ngic mongngo edengunuu imoc naric mi negensinggebau.’ ” 
ACT.13.42	Ifi deu Pauro nga Banaba yeri kpekpeturang amaunac mamaec ngic yeneng sabata tatac naso monggac yoac imocacngoc edeyunuecdeac derecgeyemecgec. 
ACT.13.43	Tutumang wisickeu mama yudangic nga bangec monnunac ngic homacngo yudangic yenearu torokpema kecgec, yeni yenahafocngoc Pauro nga Banaba modacyurugec Anutuac wosoefahaac arennu seria kecgecdeac demeseri ayemmeoc.
ACT.13.44	Nga sabata tatac nasongina monggoc anu taong imocac ngicngac yeni Kebuac yoac negenggecdeac ebiriango sikegec. 
ACT.13.45	Sikegec yudangic yeneng yenemma Pauro nga Banaba keracmangang ayecmegec Paurongo yoac deu yeneng yegoc yoacngina engemmama anu yoara kpema desusuic ammigec.
ACT.13.47	Kebungo yofi denemmeec,
ACT.13.47	‘Neng ge bangec monnunac ngicngac, yeneac kifa faiguba geng ngicngac kopocsicac ebicfunac mesiyununa dema ge ua imoc gemba mekengkecma bangec tegiau mekemma ebicfunac mesiyununa komoc kpebesandae.’ ” 
ACT.13.48	Ifi degec bangec monnunac ngicngac, yeneng imoc negemma ubangina ngereeu Kebuac yoacac dedengerec anggec. Nga kekec wisic wisickea kpac, imocac areng anggecdeac Anutungo negengyemmeecsoc, yeni Kebu negensinggegec. 
ACT.13.49	Nga amabangec ihai Kebuac yoacngo wakema kenec.
ACT.13.50	Taong imocac ngac kuneng goa yeni yudangic yenearu torokpema kecgec. Yudangic yeni amagareng nga ngac imoc wosoumeme ayemmema meyunu kemma Pauro nga Banaba yurukporac ayecmema amabangecngina segerema kisangyurugec kenoc. 
ACT.13.51	Kemma fakanginaac amma haningiraunac yube kpefanggeec mau wayunuma Ikoniong taonnu kenoc. 
ACT.13.52	Nga Yesuac habu yeneac ubau songo kuneng nga Tiri Asu wake wakea fingecyemme kenec.
ACT.14.1	Yeri Ikoniong taonnu sikema ihai ifingoc yudangic yeneac kpekpeturang amau emma siduc gombung kuhagoc deireckeyemmeoc. Imocac yudangic nga grikngic homacngo Yesu negensinggegec. 
ACT.14.2	Yudangic goa yeneng ine yoac imoc wama bangec monnunac ngic Anutu mi negensigec, yeni fenggeyunugec negen negensinggoc tosofocnina herebu negengyemmegec. 
ACT.14.3	Negengyemmegec yeri serima naso herea taong ihai kecma kengeha kpac Kebuac yoac kuhagoc dekefoc. Ammanu Kebu danggunuhaac yoac meseriudeac yengenaoc nonggo tacyecmemanu yeri negensinggegecdeac faka kuhagoc nga faka mi hehena homac mema kefoc.
ACT.14.4	Ifi anec taong imocac ngic tohoma goa yudangic yenearu kenggec nga goa aposoro yerearu kenggec. 
ACT.14.5	Nga bangec monnunac ngic nga yudangic goa yeni garengfocnginagoc aposoro mangana ayecmema hocngo yereregecdeac yoac dzegegec. 
ACT.14.6	Dzegegec yeri imoc negemma worama Rikaonia bangecfu kenoc. Kemma ihai Ristera nga Derebe nga amabangec goa wegenac tarecfu 
ACT.14.7	siduc gombung dekperagiyemme kenoc.
ACT.14.8	Ristera taonnu ngic mong tarec, ye hanihora mangac manganea. Ye nonggo heremanaunac ifia fingecma kenghaya kpac eng takefec. 
ACT.14.9	Tackefu Paurongo siduc gombung edeyunuu ngic ye negemma tacmanu yearu kic dindingac fima haniaya yofi negenec, “Ngic imoc ye ngerec ngereeac negen negensing femidenoc.” 
ACT.14.10	Ifi negemma yoac kuhagoc yofi edeec, “Ge yacma hongngoc nanna.” ifi deu ngic ye poratacke yacma kengha anec.
ACT.14.12	Amma yeni Banaba ye nemu mong kpara Dia, ifi degec nga Pauro ye yoac dederecgeac ngic, imocac amma nemu mong kpara Hermes, ifi degec. 
ACT.14.13	Nga nemu Dia yeac sesememengicngo deu yeni burumakangiwa goa nga dzundzaring taong tegiau odanaguyau mekemema ngihoc yereac eweheima hosuc heibeso anggec.
ACT.14.14	Ammagec aposoro yeri imoc negemma ubaebic mema ngakpingira merecgema amangira wama bic habu yeneac botucfu kemma yofi arohooc, 
ACT.14.15	“Yei, ngicngac ngeni noc andae? Neri ngic ngeni isoc, ngeneac siric. Ngeni nemungina kucmama kecdae, yeni ngadeyunuma Anutu kekehagoc mewegenegecdeac siduc gombung dekperagingemmekecdipe. Yeng wiac sasawa bangecfu nga kurumennu nga kondunnu fedacde, imoc meficgedarec.
ACT.14.17	Keceregec ihoc bahoc mong mi angemmeec, kpac. Ye haniaya negenggecdeac ubangerec angemmema deu kiawenac sawaunac nasoyau fingeckecde. Nga ye nenesemeng nasoyau deu fingeru yakangina homac meficgengemmeu songo witiau kecdae.” 
ACT.14.18	Ngihoc yereng yoac ifi gadzea mema yoac ua ebiriangoc mekecma dekpetari ayemmeec yereac hosucheihei imoc wagec.
ACT.14.20	Femanu Yesuac habu yeneng hama oronggema memidi ammigec gborima yacma amau enec. Nga wereckengau ye Banabagoc Derebe taonnu kenoc.
ACT.14.21	Yeri kemma ihai siduc gombung dekperagiyemmeec ngic homacngo Yesu negensinggegec. Ifi amma sing kenocfu, ihai monggoc dzigenema Ristera nga Ikoniong amma Antiokia taonnu tacyac hakefoc. 
ACT.14.22	Hakecma amasoc sikema Yesuac habu negen negensingina kpedzucnema kecgecdeac demeseri ayemmema yofi edeyunuoc, “Nenang Anutuac eucererennu ennideac kpendzeng hania hania fingecnemmeu imocac witiau kecbisina.” 
ACT.14.23	Amma kpebung taong mocgu mocgu kecgec, yeneac enarafocngina meisingyunugec. Nga ngicngac Yesu negensinggegec, yeneac amma yakasege amma numuma kenecyunuma Kebuac hoannu faiyunuoc.
ACT.14.24	Nga yeri Pisidia bangec ferecgema kengkecma Pamfiria bangecfu kenoc. 
ACT.14.25	Ihai kemma Perege taonnu yoac edeyunuma Ataria taonnu kemeoc. 
ACT.14.26	Kemema kporucwageu emma kengkecma Antiokia dzigeneoc. Taong imohainoc Yesuac habu yeni warac Kebuac kenecfu faiyuruma ua deyecmegec, imohai sikema mesioc. 
ACT.14.27	Ihai hasikema kpebung kpedzucyunuma Anutungo nonggo tayecmemanu ua sasawa meoc amma bangec monnunac ngicngac, yenearu ua nagu mong meyecmeu Yesu negensinggegec, imoc edeyunudaroc. 
ACT.14.28	Amma yeri naso hereangoc Yesuac habu yeneac botucfu kefoc.
ACT.15.2	Ifi degec Pauro nga Banaba yerigoc yoacngina engemmama anu uba mocgu mi anggec. Ifi angkecma yeni aposoro nga Yerusalennu habu enarafocngina yenigoc yoac imoc dengeregecdeac Pauro nga Banaba amma ngic goa meisingyunuma Yerusalennu sueyunugec kenggec. 
ACT.15.3	Nga kpebung yeneng singgac wiac yemmema sueyunugec kenggec. Kemma Foinike nga Samaria bangec kensikema Yesuac habu ihai kecgec, yeni yofi edeyunugec, “Bangec monnunac ngicngac homacngo ubamereng anggec.” Ifi degec, yeni imoc negemma ubangerec kuneng negenggec. 
ACT.15.4	Nga yeni kengkecma Yerusalennu kensikegec. Kensikema kpebung nga aposoro amma Yerusaleng kpebung enarafocngina, yeneng ama heiyemmegec. Heiyemmegec, yeni Anutungo nonggo tacyemmemanu misingua megec fora fingerec, imocac siduc meyemmegec. 
ACT.15.5	Meyemmegec farisaioac mitiarennunac goango Yesu negensinggegec, yenearunac goa yacma yofi degec, “Bangec monnunac ngic yeni sebi tosangina herecgebesonga amma Moseac dedeseriyoac tofohogecdeac demeseri ayemmebesonga.”
ACT.15.6	Ifi degec aposoro nga enara yeni kpedzucnema yoac imoc tembuc denegeng anggec. 
ACT.15.7	Yoacua mekecma Petorongo yacma yofi deec, “Tosofocna, bangec monnunac ngicngac, yeni neac enacfunac siduc gombung negemma negensinggegecdeac Anutungo warac nenang botucfunac meisinnuec, imoc negendae. 
ACT.15.8	Anutu ye uba hehengngo warac Tiri Asu nemmeec, imoc ifingoc bangec monnunac ngicngac, yeneac negenecac Tiri Asu yemmeec. 
ACT.15.9	Nenang negensinggeing, ifi isoc yeni negensinggegec Anutungo ubangina dzuarec. 
ACT.15.10	Ifi anu ngeni Anutu tobanggema Moseac dedeseri, imocac tofo kuneng Yesuac habu yeneac witiu faibeso dedae, imoc naric mi ande. Bangecfocnina nga esangabofocnina amma nenang imoc tofobibiema obohoing. 
ACT.15.11	Nga yofi negensinggedimbe, Kebu Yesungo yudangic nga bangec monnunac ngicngac, neni nenahafoc danggunuha nemmema ebicfunac mesinunuu komoc kpenide.”
ACT.15.12	Ifi deu habutoa yeni engsac negemma tacgec. Nga Anutungo Pauro nga Banaba nonggo tacyemecmanu ua meoc, imocac siduc meyemmeoc. Yeri bangec monnunac ngicngac, yenearu negensinggegecdeac faka kuhagoc nga faka mi hehena homac meoc, imoc edeyunuoc.
ACT.15.14	Anutungo hanahema bangec monnunac ngicngac, yenearunac ngicngac meyunuu yeac arengfora anggecdeac sing meficgeec,
ACT.15.15	Negenni yeac yoacngo profete yeneac yoacgoc socfungoc ande. Negenggec, mitikibiu yoac yofi ohogec fede.
ACT.15.16	‘ “Neng ngade kecma dzigenema Dawidiac amabara sesuhau monggoc heigborima meseribade. 
ACT.15.17	Nga ngic toseango Kebu ni kpachofoc anemma meficnubesandae amma bangec monnunac ngicngac, yeneng ifingoc arengfocna ambisia.” 
ACT.15.18	Kebu ye bicngoc yoac ifia deereecngo dedenoc.’ 
ACT.15.19	Imocac negengising amma yofi deduae, bangec monnunac ngicngac, yenearunacngo Anutu ubanginango hoanggema kecdae, yeni ebictoa mi yemmebisina. 
ACT.15.20	Yofisac deserima kibi ohoyemmebisina, ngicngac yeneng nemunginaac sese dema wiac heiyemmekecdae, wiac wonongagoc ifia wabisia. Yeni serima kecma kaisero mi ambisia nga yamberec fusia sawagoc amma sacac segekecbisia. 
ACT.15.21	Yeni Moseac yoac bic negendae. Nga imoc esea bicngoc yuda yeneng hanahema taonsoc osohakecgec. Amma imoc yofinenggac ifingoc sabata tatac nasoyau kpekpeturang amanginasoc osonegeng angandae.”
ACT.15.22	Anu aposoro nga kpebunggac enarafocngina amma kpebungtoa, yeni negenggec imoc naric anec. Nga yenearunac ngicenara yohockang meisingyurugec mong kpara Yuda, yeac kpara mong Basaba, amma Sira. Meisingyuruma yeri Pauro nga Banaba yerigoc yenahafoc Antiokia taonnu kenggecdeac sueyurugec. 
ACT.15.23	Amma yoackibi mong yofi dema ohoma yemmegec kenggec,
ACT.15.23	“Neni tosofocngina aposoro nga enarango bangec monggac habuunac tosofocnina Antiokia nga Siria amma Kirikia bangecfu kecdae, ngenearu yoackibi yoc faingemmedimbe.
ACT.15.24	Wenacngerec. Neni mi sueyunumina nenearunac ngic goa yeni yenaoc ngenearu hama yoac edengunuma negen negengngina mesufugec negengyohoc anggec, imoc negending. 
ACT.15.25	Neni imoc negemma uba mocgu amma ngic yohockang meisingyuruma tosohocnina Banaba nga Pauro yerigoc sueyuruni hadae. 
ACT.15.26	Ngic yerinoc Kebunina Yesu Kristo, yeac amma kekecngira waoc. 
ACT.15.27	Anu ngic imoc meisingyuruding, yeri hama yoac imoc enacfu dekperagingemmeec negembisia. 
ACT.15.28	Tiri Asu nga neni nenahafoc ebic goa witinginau mi faingemmenideac negenni ngereede. Ngeni singyoac yomocsac modacgecdeac faingemmeni ngereede: 
ACT.15.29	Ngicngac nemunginagoc yeneng nemungina yeneac sese dema yang heiyemmegec, ngeni imoc wama mi nebisia. Ngeni yamberec fusia sawagoc mi nebisia amma sac mi nebisia. Nga kaisero mi ambisia. Ngeni imoc sasawa wadacgec ngereeude.
ACT.15.29	Imocac ngeni ubangerecgoc kecbisia.”
ACT.15.30	Anu kpebung yeni ngic imocnoc sueyunugec kenggec. Kengkecma yeni Antiokia kemesikema Yesuac habu Antiokia kecgec, yeni kpedzucyunuma yoackibi imoc yemmegec. 
ACT.15.31	Yemmegec memeseri yoackibi imoc hemma osoma ubangerec negenggec. 
ACT.15.32	Amma Yuda nga Sira yeri profete kefocac yoac homac dema Yesuac habu ubangina meefaima demeseri ayemmeoc. 
ACT.15.33	Ifi angkefec naso wisickeu Yesuac habu yenearu dzigenebesonga turunga ruae nga kenecyoac ayecmegec kenoc. 
ACT.15.34	Nga Sirango ine ihai kecbeso negenec.
ACT.15.35	Pauro nga Banaba yeri Antiokia taonnu uangira monggoc torokpema mekefoc. Mekefec ngic homac yenigoc memefic amma Kebuac yoac ngicngac edekpou ayemmema siduc gombunggac hania dekperagiyemmeec. 
ACT.15.36	Kecma Paurongo Banaba yofi edeec, “Nerang monggoc dzigene kemma taonnu Kebuac yoac dekperagiyemmeic, ihai negen negensinggoc tosofocnina dafi kecdae, imoc kemma hennegeng ambisira.” 
ACT.15.37	Ifi deu Banabango Yohane Mareko yenahafoc kenggecdeac deec. 
ACT.15.38	Nga Mareko ye warac yerigoc kengkecma Pamfiria bangecfu ua wama woraecac amma Paurongo yegoc kenggecdeac negenu mi ngereec. 
ACT.15.39	Ifi amma Banabagoc yoacngira engemmama anu wama faiemeoc. Faiemema Banabango Mareko hesickeu kemma kporucwageu emma Kipiro nucfu kenoc. 
ACT.15.40	Nga Pauro ye Sira meu kembeso deec Yesuac habu yeneng Kebuac danggunucngo ngerearu febeso degec kenoc. 
ACT.15.41	Kemma yeri Siria nga Kirikia bangecfu kengkecma kpebung demeseri ayemmekenoc.
ACT.16.2	Amma Yesuac habu Ristera nga Ikoniong taonnu kecgec, yeneng Pauro yofi edegec, “Timoteo ye fakaya gombunga.” 
ACT.16.3	Edegec Paurongo yerahafoc kenecdeac edeu naric deec. Anu yudangic bangec imohai kecgec, yeneng Timoteo mama ye grikngic, imoc negendacgec. Imocac Paurongo yeneac amma Timoteoac sebi tosea herecgeec. 
ACT.16.4	Nga yeri amea amea kemma aposoro nga Yerusaleng habuac enarafocngina singyoac dedzege anggec, imoc tofohogecdeac Yesuac habu edeyunukenoc. 
ACT.16.5	Ifi amma ua meec kpebung yeneac negen negensing yadiec. Nga wenacsoc bangec monnunac ngicngac, yeneng aposoro yenearu kemma torokpekecgec homac anggec.
ACT.16.7	Kengkecma Misia bangec nga Asia bangec botucngirau namma Bitinia bangecfu kembeso degec Yesuac Asungo kpae heiyemmeec. 
ACT.16.8	Imocac yeni Misia bangec ferahema kengkecma Troa taonnu kemegec. 
ACT.16.9	Ihai sikema tofocnac imohai Paurongo onga mong yofi henec, Makedoniangic mongngo yearu fingecma namma desambic ammima yofi edeec, “Ge dokutoa ferecgema Makedonia bangecfu hama meficnunubesena.” 
ACT.16.10	Pauro ye wiac imoc henu Anutungo neni Makedonia bangecfu kemma siduc gombung dekperagiyemmenideac kpacnude, ifi negentegecma Troa wanideac bic efaiing.
ACT.16.11	Efaima kporucwageu emma Troa wama ferecgema kengkecma Samotrake nucfu kensikeing. Kensikema wereckengau imohacnac kengkecma Neapori taonnu sikeing. 
ACT.16.12	Sikema ihai wageunac mama hanising kengkecma Firipi taonnu sikeing. Imoc Makedonia bangectoa imocac taongyada. Romangic yeneng warac bangec imoc megec. Anu taong imohai uameme goa kecmina 
ACT.16.13	sabata naso anu taong odanagu wegenacfu doku mong feec, imohai yofi dema kemeing, “Ngicngac numuandae, yeneac tacyac mong doku tegiau fede me kpac, imoc kemema henni.” Ifi dema kemema ngac kpedzucnema kecmagec meficyunuma matacma yenigoc yoacyoac aning. 
ACT.16.14	Yeneac botucfunac ngac mong Tiatira taonnunac kpara Ridia, ye finacama mingina nga kporuc sacsac faikefec. Ye Anutu eweheimima kefu Kebungo ubea mekperagiu Pauroac yoac kedzac kpema negenec. 
ACT.16.15	Amma ye yengena nga arengfora mitidoku nadzicma yofi derecgenemmeec, “Ngeni negennugec ni Kebu fora negensinggeanduaeu neac amau erema nigoc tacyac ambisia.” Ifi dema ngombonnunuu ening.
ACT.16.16	Naso monnu numukecgec, imohai monggoc kememina ihai wanac naroang mongngo meficnunuec. Naroang ye yafingagoc kecma ngicngac yeneac kpefingdede kefec. Ifi amma ngic mingingfora hiedzotoa kirecgeyemmekefec.
ACT.16.17	Anu yennoc meficnunuma Pauro nga neni modacnunuma kpacma arohoec, “Ngic yomocngo Anutu Engenatoa, yeac enac tofoc tofoho nga kopocsicac ebicfunac mesi mesi amma komoc kpegecdeac sing mong derecgenemmedacgec ngeni sing imohai komoc kpegecde.” 
ACT.16.18	Faka imoc wenacsoc anemmekefu Paurongo imocac modzea tiu sisirema dzigene yafing yofi edeec, “Ni Yesu Kristo yeac kpacfu demekiri amma edeguba, ge ngac hereunac erema kenna.” Ifi deu ye imohaingoc erema kenec.
ACT.16.19	Kenu ngac mingingfora yeni hiedzongina fingecyemmeande, imoc kpac anu negemma Pauro nga Sira mendangyuruma kpedziyuruma yoacfu faiyurugecdeac kia yeneac amasobennu kenggec. 
ACT.16.20	Kemma kia yenearu faiyuruma yofi degec, “Yeri yudangicngo amaninau dzomu meficgema tacyacnina memanganedape. 
ACT.16.21	Amma faka goa furia romangic nenaoc menideac kpaeyoac dedea fede, imocnoc mema modacdacnideac edenunudape.”
ACT.16.23	Dzikacngo homac kperec merecgeyuruma witicamau faiyuruma garengngo nagu seria heima gombunga yombong garengyuruudeac edegec. 
ACT.16.24	Yoac seria ifia edegecac amma ye witicama mana ungguruha monnu faiyuruma haningira ic hendzic hendzirau faiu kindanggeu feoc.
ACT.16.25	Tofocnac dzongiau Pauro nga Sira yeri Anutu yegec nunumu ammioc. Ammiec witicngic goango kedzac kpema negengyecmegec. 
ACT.16.26	Negengyecmemagec, imohaingoc usoctoa kuhagoc meu witicama kpemindzaheu naguya bic anggedarec amma ngic sasawa witicngina fotockedarec. 
ACT.16.27	Anu witicama garengngo gauunac kpidohoma yacma nagu anggema nandaru hemma, yofi negenec, “Witicngic woradau.” ifi negemma wasaibeanga taima ewehomebeso anu 
ACT.16.28	Paurongo kungengngoc kpacma deec, “Ge sebiga mi kpena, neni hafoangoc tacdimbe.”
ACT.16.29	Ifi deu gareng ye arengfora deu kifa migec ama manau emma dzonong fedefede amma Pauro nga Sira yereac haniu makpema feec. 
ACT.16.30	Amma yacma ama manaunac hesicyuru mama kpesiyecmeec, “Ngickunenghocna, ni dafi amma komoc kpebade?” 
ACT.16.31	Ifi deu yereng yofi edeoc, “Ge nga arengfocga ngeni Kebu Yesu Kristo negensinggegec yeng ebicfunac mesingunuu komoc kpegecde.” 
ACT.16.32	Ifi dema ye nga arengfora Kebuac yoac edeyunuoc. 
ACT.16.33	Edeyunuec gareng ye yacma tofocnac imohaingoc amau emma kubecngira dzuacsangohe ayecmema deu yengena nga arengfora doku nadzicgec. 
ACT.16.34	Nadzicgec wisickeu yengena ama manau faiyuruma deu yaka gombunga mengerema yemecgec neoc. Anu ye nga arengfora yeni Anutuac ngic anggecac ubangina ngereeu sogaigec.
ACT.16.35	Ama wereckenu kia yeneng witicama gareng ngic yohockang yungecyuruudeac keracnatang sueyunugec. 
ACT.16.36	Sueyunugec garengngo yoac imoc negemma Pauro yofi edeec, “Ni fainguruba kenecdeac kia yeneng yoac faigec hade. Imocac ngeri mama kemma ruaegoc kecbesera.” 
ACT.16.37	Ifi deu Paurongo yofi edeec, “Neri romangic arennu torokpema kecde, yeni hanianira mi negendacma ngic kicfu eng dzikacngo nuruma witicamau fainurugec. Nga yoc waic waic suenurugecac negendae, imoc naric kpac. Yeni yenaoc hama hesicnurugec kendede.”
ACT.16.38	Anu Paurongo yoac ifi deu keracnatang yeni dzigene kemma kia yoac yofi edeyunugec, “Ngic yeri romangic arennunacngo kecdape.” Ifi degec yeni siduc imoc negemma damuyunuu kengec amma 
ACT.16.39	ngihoc yerearu hama demembanang ayecmema witicamaunac hesicyuru mama amangina wama kenecdeac edeyurugec. 
ACT.16.40	Ifi edeyurugec yeri witicamaunac mama Ridia yeac amau emma Yesuac habu yenemma demeseri ayemmema kenoc.
ACT.17.1	Pauro nga Sira yeri Amfipori nga Aporonia taong ferecgema Tesaronike taonnu kenoc. Nga ihai yudangic yeneac kpekpeturang ama mong tarec. 
ACT.17.2	Nga Paurongo angande, ifi amma kpekpeturang amanginau emma sabata naso harebec yenigoc Anutuac yoac denegeng anggec. 
ACT.17.3	Ifi amma yoac yofi dema mitikibiu yoac edzacyunuma deireckeyemmeec, “Messiango kpendzeng kpekecma homema monggoc gborima yarude, imoc mitikibiu dedea fede. Amma Yesu yennoc Messia, imoc dekperagikecduae.” 
ACT.17.4	Ye ifi seria deireckeyemmeu yudangic goango ireckema Pauro nga Sira, yerearu kpeketahegec. Nga grikngic Anutu eweheimima kecandae nga ngac kuneng yeni homacngo yerearu torokpegec.
ACT.17.5	Anu ngic homacngo siduc gombung negenggec yudangic yeneng keracmangang ayemmema kpedzaroc sobennu kemma yarengic kpacyunugec. Kpacyunuma taonnu dzomugerec meficgema Yasonggac amau Pauro nga Sira taroc, imohai kpedzucnedacgec. Kpedzucnedacma ngihoc meyuruma ngic yeneac botucfu faiyurubesonga degec. 
ACT.17.6	Dema hofocyuruma Yasong nga Yesuac habuunac goa meyunuma amaac enarameme yeneac kicfu kpedziyunuma kenggec. Imoc yofi dema aro aro kenggec, “Bangeha bangeha dzomugerec meficgema ngicuba miacyemmeandae, ngic imongonoc nenearu ifingoc hadau. 
ACT.17.7	Haec Yasongngo ama heiyemeru tacdape. Yeri Ngictau Sisaac dedeseriyoac kpema ngictau furia mong kpara Yesu, ye kpanggema dedape.” 
ACT.17.8	Yeni yoac ifi dema amangic nga enara wosongina megec. 
ACT.17.9	Ifi anu gareng yeni Yasong nga tosofora ayemmegec sebingina kaso kpema hiedzo faigec wayunugec kenggec.
ACT.17.10	Ama toforeu Yesuac habu yeneng imohaingoc Pauro nga Sira Berea taonnu sueyurugec kenoc. Kemma ihai yudangic yeneac kpekpeturang amau emma siduc gombung deoc. 
ACT.17.11	Deec taong imocac yudangic yeni fakangina nga angammemengina kpacgoc nga Tesaronike yeneac faka isoc kpahac, imocac enacyoac ubaefac hafoangoc negemma hoanggegec. Amma yoacngira ikoha me fora dema wenaha wenaha mitikibi osoma deusu anggec. 
ACT.17.12	Ifiac amma yudangic yenearunac homacngo Yesu negensinggegec amma grikngic nga grikngac kuneng homacngo yerearu torokpegec.
ACT.17.13	Torokpegec Paurongo Berea taonnu Anutuac yoac dekperagiu siduc imocngo Tesaronike kenu yudangic yeneng negenggec. Negemma Berea hama habutoa imoc demanganema herengina miacgec. 
ACT.17.14	Ifi anggec Yesuac habu yeneng imohaingoc Pauro kondunnu suegec kemeec. Nga Sira nga Timoteo yeri ihaingoc kefoc. 
ACT.17.15	Anu ngic yeneng Pauro hesicke kengkecma Ateng taonnu faigec. Faigec yeng Sira nga Timoteo bic haecdeac edeyunuu ngic yeni dzigenegec.
ACT.17.16	Pauro ye Ateng taonnu yereac tomai kefec. Nga nemuonga wakemangoc tackenggec ye imoc hemma ubahodung kuneng negenec. 
ACT.17.17	Amma ye yudangic yeneac kpekpeturang amau emma yudangic yenang nga grikngic goa yudangic yenearu torokpema kecgec, yeni yenahafoc mitiac denegeng anggec. Amma ye ifingoc wenaha wenaha kpedzaroc sobennu kemma ngic tacgec, yenigoc miti denegeng anggec.
ACT.17.18	Anu taong imohai kekecac hania negen negengngic kecgec, kpacngina epikuengic nga stoikengic. Ngic imoc yeneng Paurogoc yoac demereng anggec goango Pauroac yofi degec, “Ngic imoc yennoc yadi yadima yoac debeso ande, imoc mi negendimbe.” ifi degec toseango yofi degec, “Ye nemu furiaac dedekperagi ngic.” Paurongo Yesuac siduc nga homecfunac yacyac, yoac imoc deecac yeni ifi degec. 
ACT.17.19	Ifi dema sobengtoa mong kpara Areopage ihai hesicke emma degec,
ACT.17.20	Yoac imoc kedzacnina furia, imocac ge haniagoc dena negembeso anemmede.” 
ACT.17.21	Ateng ngic kuric nga ama mingina sasawa, yeni yoacsiduc furia negemma yoac imocsac denegeng amma siduc homac angkecgec.
ACT.17.22	Ifi anu Pauro ye Areopage tutumang botucfu namma ngic yofi edeyunuec, “Ateng ngic, ni wiac sasawa hemma haniangina yofi hentegecduae, ngeni nemu hania hania homac eweheiyemmema yeneac faka hania hania mekecdae. 
ACT.17.23	Ni taongnginau kengha amma nemuongafocngina yenengkecma arata monnu kibi yofi oho ohoya feu henai, ‘Nemu mi hennegeng angana, yeac arata.’ Nga nemu imoc mi negemma eweheimiandae, yeac hania dekperagingemmeba negenggec.
ACT.17.25	Amma wiac mong hoforu ngicngo ua mema meficgemiande, imoc mi fede, kpac. Ye yengenaoc kekec nga asu amma wiac sasawa ngic yemmekecde. 
ACT.17.26	Amma ngic mocgu meficgema deu yearunac ngic bangeha bangeha nga habuya habuya fingecsahe kecgecdeac deec. Amma naso nga kpete, imoc yengngoc deyemmeec. 
ACT.17.27	Nga ngic yeni yenaoc ubanginango Kebu yengena hofocma meficgeandae, ye imoc negensima ifi anec. Foracngoc, ye hereau kpac, ye ngic nenang botucfu kecde. 
ACT.17.28	Nga yennoc kekecninaac hania, nenang yeac kucfu kecma angammeme angkecdimbe. Amma ngeneac negen negengngic goango yofinoc degec, ‘Nenang Anutuarunac fingering.’
ACT.17.30	Ngeni warac wiac imoc mi negentegecgecac Anutungo hemma imocac yoara mi deec. Yaguc ine bangeha bangeha ngicngac sasawa ubangina dzigeneudeac demeseri ayemmekecde. 
ACT.17.31	Yeng bicngoc naso mong deec, imoc fede. Naso imohai bangeha bangeha ngicngac hanianina desima turunga dindingac merennemmeude. Amma ngic mong ye ua imocnoc meudeac demiec, ye ngic imoc edzacnunuudeac homecfunac megboriu yarec.”
ACT.17.32	Anu Pauro ye homecfunac yacyac, imocac yoac deu goango demembaic ammigec nga goango degec, “Yoac imoc naso monnu dena monggoc negembisina.” 
ACT.17.33	Ifi degec Paurongo wayunuma kenec. 
ACT.17.34	Anu ngic goango ine Pauroaru kpeketahema Yesu negensinggegec. Imoc yenearunac desi desi ngickuneng mong kpara Dionisio, ye Areopageac memba mong nga ngac mong kpara Damari, amma ngicngac goa.
ACT.18.1	Paurongo uaya mesima Ateng wama Korinti taonnu kenec. 
ACT.18.2	Ihai yudangic mong meficgeec kpara Akpira, ye Ponto bangecfu fingerec. Amma ye enema Prisika yegoc Itaria bangecfu kecmaec ngictau Sisa Kraudiongo yudangicngac Roma taonnu kecgec, yeneac dedeseriyoac dema sueyunuu kendacgec. Imocac yeri Roma wama Korinti taonnu gbori gbori hama kefoc. Anu Paurongo yerearu kenec. 
ACT.18.3	Pauro ye seriama memengic nga Akpira ye ua imocngoc mekefecac ye ameau tacyac amma meficgeu yerahafoc hiedzo memeac ua imoc mekefoc. 
ACT.18.4	Mekecma Paurongo sabata tatac nasosoc yudangic yeneac kpekpeturang amau emma yudangic nga grikngic denegeng ammagec yoac deireckeyemmeec.
ACT.18.6	Ifi ayemmeu yeni yoara surema deendema ammigec yeng fakangina wama wambaya kpeihaiu yube mau yofi edeyunuec, “Ngeneac sacngo ngenang orucfu habeso. Nga kopocsicnginaac turunga neac mi anude, imoc ngenang anude. Imocac yaguc wangunuma bangec monnunac ngicngac, yenearu kembade.”
ACT.18.7	Paurongo ifi dema yuda yeneac kpekpeturang ama wama ngic mong kpara Titio Yusto, yeac amau emma tacyac anec. Ngic imoc ye Anutu eweheimima kefec nga amea imoc yudangic yeneac kpekpeturang ama tegiau tarec. 
ACT.18.8	Nga yudangic yeneac kpekpeturang amaac gareng kpara Krispo, ye nga arengfora yeni Yesu negensinggegec. Nga Korinti ngicngac homacngo Kebu negensinggema mitidoku nadzicgec.
ACT.18.9	Anu Tofocnac monnu Kebungo Pauro ongau yoac yofi edeec, “Ni nanggegubade, imocac amma kengec amma enackidzic mi ambesena, ge serima kecma enacyoacna debesena. 
ACT.18.10	Neac ngichabutoa taong yomohai kecdaeac ngic yeneng gumeme mi anggecde.” 
ACT.18.11	Ifi edeu Paurongo kifa mocgu nga noboha ihai tacma Anutuac yoac ngicngac edekpou ayemmeec.
ACT.18.12	Gariong ye Akaia bangecfu kiatoa kecmanu yudangic yeni uba mocgu amma Pauro ngaba ammima yoacfu mekenggec. 
ACT.18.13	Mekemma kiaaru nesunggema yofi edegec, “Ngic yomoc ye dedeseriyoacnina kpeande. Ye sing mong tima Anutu eweheimigecdeac ngic fenggeyunuande.”
ACT.18.14	Edegec Paurongo enacefac amma yoac debeso ammanu Gariongngo yudangic yofi edeyunuec, “O yudangic, ngic ye kopocsic ebiria meficgebac dede yoacngina naric negembai. 
ACT.18.15	Nga ngeni ine ngenang edekpouyoac nga kpac hania hania amma singngina imocac yoacngina engemmama andeac ngenaoc desibisia. Yoac ifia neng naric mi desibade, imoc neac ua kpahac.” 
ACT.18.16	Ifi dema yoacfunac kisangyunuu magec. 
ACT.18.17	Mama yeni uba mocgu amma kpekpeturang ama imocac gareng Sostene kiaac kicfu kpegec kiango imoc hemma ioc baoc anec.
ACT.18.19	Yeni Efeso taonnu sikema Paurongo Akpira nga Prisika wayuruma yudangic yeneac kpekpeturang amau emma yenigoc Anutuac enacyoac denegeng anggec. 
ACT.18.20	Amma yudangic yenigoc kefudeac desambic ammigec ye imoc wama yenigoc yoac yofi dedzege anec. 
ACT.18.21	“Anutungo negennenude isoc ni ngenearu monggoc dzigenebade.” ifi dema Efeso taong wama wageu monggoc emma kenec. 
ACT.18.22	Kengkecma Kaisarea sikema kpebung yenearu emma yenigoc yoacyoac amma Antiokia kemeec.
ACT.18.23	Paurongo Antiokia imohai naso goau kefec. Kecma taong imoc wama Garatia nga Firigia bangec yerecgema Yesuac habu demeseri ayemmema kenec.
ACT.18.24	Naso imohai Efeso taonnu yudangic mong haec, kpara Aporo. Ye Aresandria taonnu fingecma kibiamatoa mesima mitikibiu yoac oho ohoya feec, imocac hania negentegecdarec. 
ACT.18.25	Ye Kebuac enacyoac kpoumigec negenec. Anu ye Yohaneac dokunadzic, imocac sirihasac negenec. Nga ye Yesuac sing gerec gerehagoc tongganangngoc deec.
ACT.18.26	Ye yudangic yeneac kpekpeturang amau siduc gombung kengeha kpac edeyunuec. Amma ihai siduc gombung deu Prisika nga Akpira yeri yoara negemma hoanggema Anutuac sing gboria tongganang deireckemioc.
ACT.18.27	Nga Aporo ye Akaia bangecfu kembeso deu Yesuac habu yeni demeseri ammima Yesuac kpebung edi kecgec, yeneac kibi yofi ohogec, “Ngic yomoc ye ngenearu hau ngeneng ama heimibisia.” ifi ohomigec mekengkecma ihai sikeec. Sikeu Anutungo ngicngac danggunuha yemmeu Yesu negensinggekecgec, yenearu kemma homac meficyunukefec. 
ACT.18.28	Ye didiu yombong yoac kucgoc yudangic dedzameyunuma yofi dekperagiec, “Yesu yennoc Messia.” Ye mitikibigoc yoac imoc dema edzacyunuu ubangina kuha maec.
ACT.19.2	kpesiyemmeec, “Ngeni Yesu negensinggema Tiri Asugoc anggec me kpac?” ifi deu yeneng degec, “Kpac, Tiri Asu kecde, siduc ifia mong mi negening.” 
ACT.19.3	Ifi degec monggoc kpesiyemmeec, “Anu ngeni noc mitidoku nadzicgec?” deu yofi degec, “Neni Yohaneac mitidoku nadziring.” 
ACT.19.4	Ifi degec Paurongo yofi edeyunuec, “Yohanengo ngic ubangina dzigeneudeac doku nadzicyemmema yofi edeyunuec, ‘Ngadenau hama kecde, ngeni ye negensinggebisia.’ ye yoac imoc Yesuac negemma deec.” 
ACT.19.5	Ngic yeni yoac imoc negemma Kebu Yesuac kpacfu mitidoku nadzicgec. 
ACT.19.6	Mitidoku nadzicgec Paurongo maria sebinginau faiu Tiri Asungo yenearu maec. Mama ubangina wakeu yeni nedzarangyoac nga profeteyoac degec. 
ACT.19.7	Ngic ifi anggec, yeneac kpetengina 12 isoc anec.
ACT.19.8	Paurongo yudangic yeneac kpekpeturang amau emma kengeha kpac kecma afo harebec siduc gombung dekperagiyemmekefec. Amma ye Anutuac eucererenggac hania yenigoc demereng angemema defengge ayemmeec. 
ACT.19.9	Ifi anu ngic goa yeni ubaseri amma Yesuac sing gombung ngadehema ngicngac habutoa yeneac kicfu imoc demanganegec Paurongo wayunuec. Wayunuma Yesuac habu kpedzucyunuma wenacsoc ngic mong kpara Tirano, yeac kpoukpou amau siduc gombung dekpou ayemmekefec. 
ACT.19.10	Ye kifa yohockang ifi kecmanu Asia bangectoau yudangic nga grikngic ifingoc Kebuac yoac negendacgec.
ACT.19.12	Paurongo uakporuc nga keremmeme mekefec, ngicngac yeni imoc mema hafeigoc yenearu mekenggec, yeneng imoc kpeserema ngereegec nga asu mangana herenginaunac erema woragec.
ACT.19.13	Yudangic goa bangec yerecgema asu mangana yunukporac anggec, yenearunac ngic goango ngicngac asu manganagoc yeneac witiu Yesuac kpac kpacma tobanggema ua yofi mema degec, “Yesu kpacsiduha Paurongo dekperagiande, ge ngic yeac kpacfu worabesena.” 
ACT.19.14	Amma yudangic mong kpara Skewa, ye womonggareng enara kefec nga yeac medacfora 7 yeni ifinoc anggec. 
ACT.19.15	Ifi amma degec asumanganango yoac yofi merengyemmeec, “Yesu negenduae amma Pauro ifingoc negenduae. Anu ngeni merac?” 
ACT.19.16	Ifi dema ngic asu manganagocngo kucgoc yacma wasai mema medac sasawa yunudacma ngakpingina mesuc kpesuc mema sebingina merecgeu yeni sac nadzicma senggang yacma amaunac mama woragec.
ACT.19.18	Dengerema ngicngac Yesu negensinggegec, yenearunac homacngo sikema angammemengina mangana angkecgec, imoc nonongkac deficgedacgec. 
ACT.19.19	Deficgegec ngicngac homacngo warac bangecac hadehadegoc faka megec, yeni kibingina kpeturanggema ngic yeneac kicfu faigec gerecfu dzeec.
ACT.19.20	Nga yeni ifi anggec Kebuac yoacsiducngo kucgoc fingectegecma noboc noboc sokoma kenec.
ACT.19.22	Ifi dema memefihora Timoteo nga Erasto sueyuruu Makedonia bangecfu waraima kenoc. Nga yengena ine Asia bangecfu monggoc kapia torokpema kefec.
ACT.19.24	Imoc yofi: Silwango marikibimemengic mong kefec kpara Demetrio, yeng Atemis nemu womonggac ongea kapic kapic silwango meu enu ngic yeni bummekecgec. Bummegec ye nga uangic tosofora hiedzo homac kirecgeyemmekefec. 
ACT.19.25	Demetriongo uangic tosofora nga marikibimemengic sasawa kpedzucyunuma yofi edeyunuec, “Ngicwiac, ngeni uanina imocngo dzofinac meficgenemmeande, imoc negendae. 
ACT.19.26	Nga ngic mong hama kecde kpara Pauro, yeac hania negendae. Ye Efeso amaunac nga Asia bangec goaunac ngic noc efea fenggeyunuma uba mesufu ayemmema yofi edeyunuande, ‘Nemuonga ngicmaringo memea, imoc wiac fora kpahac.’ 
ACT.19.27	Yeng ifi anu uanina kuha mabacac nga imocsac kpac. Nemutoanina Atemis yeac womong efaibacac amma Atemis yengena kpacsiduha kuha madacbacac. Anu Asia bangecfunac nga bangec noboc nobocnac ngic yenahafoc eweheimiandae amma siduha dafi kpac anude, imoc obohode.”
ACT.19.28	Demetrio yeng yoac ifi edeyunuu yeni herebu kuneng negemma arohoma yofi degec, “Efeso yeneac Atemis ye engenatoa!” 
ACT.19.29	Ifi amma ngic homacngo yenearu torokpema taong wakema dzomu gerehagoc meficgebesonga kpekpeturangsobennu yenahafoc nedzima kendacgec. Amma Makedonianac ngic yohockang Pauro modaroc, kpacngira Gaio nga Aristako, yeri meyuruma kpedziyuru kenggec. 
ACT.19.30	Nga Paurongo ifi negemma ngic kpekpeturannu kembeso deu Yesuac habu yeneng segeregec. 
ACT.19.31	Amma provinsiac ngickuneng goa Pauroac toso kecgec, yeneng ifingoc kpekpeturang sobennu mi kenudeac dederacyoac yearu faigec kenec.
ACT.19.32	Nga kpekpeturang ihai ngicngac yeneng yoacorong homac anggec yoac sufudarec. Sufudaru goatoango “Hania damocac yei hama nandimbe?” ifi dema obohogec. 
ACT.19.33	Obohoma nammagec yudangic tosongina mong kpara Aresande, ye ngichabutoa botucnginau nammanu deede ammigec yoac dzaeu emma yoac demendzic anudeac ngic maribarac kpouyemmeec. 
ACT.19.34	Enu ngic yeneng ye yudangic, ifi hentegecma yenahafoc aua yohockang ferahema arohoma yofi degec, “Efeso yeneac Atemis ye engenatoa.”
ACT.19.35	Ifi angkecmagec Efeso taonggac kibi oho ohongicngo hama yofi edeyunuec, “Ngeni waickema tacdacgec! Efeso ngicngac ngeni negenggec, Atemistoaninaac ongea nga womonga henggareng angkecdimbe. Amma yeac onga sawaunac maec, imoc bangectoa bangecac ngicngac sasawango negendacdae. 
ACT.19.36	Imocac ngeni ubangina mau faka sicsauc mi ambisia. 
ACT.19.37	Anu ngic yohockang meyuru hadae, yeri nemuninaac womonnunac wiac mong hamangec mi medaoc me Atemis mi emmidaoc. 
ACT.19.38	Demetrio nga uangic ogofora yeni ngic monggac negenggec manganedeu ye yoacfu faibisia. Anu yoacfu faifaia, imocac naso fede amma kia kecdae. Ebicngina imoc yenearu mekemma yoacfu faiemebisia. 
ACT.19.39	Me ngenang yoac mong fedeu enarameme yeneac kpekpedzucfu mekenggec demengere ambisia.
ACT.19.40	Ebicnina yofi fede, ngeni yaguc dzomugerec anggecac amma yoacfu fainunubauac. Dzomugerec meficgegec hania kpacfu ngickuneng hagecde isoc yoacac obohogecde.” 
ACT.19.41	Kibi oho ohongicngo yoac ifi dema sueyunuu kenggec.
ACT.20.1	Yoac orongtoa kpac anu Paurongo Yesuac habu heitaiyunuu hagec. Hagec dederecge ayemmema meseriyunuma maringina mema Makedonia bangecfu kenec. 
ACT.20.2	Kemma bangec imoc ferecgema Yesuac habu tackenggec, yeneac negen negeng midima demeseriyoac homac ayemmekenec. Kengkecma Grik bangecfu kemma 
ACT.20.3	ihai afo harebec kefec. Kecma kondunnu kemema wageusing Siria bangecfu kembeso deu yudangic yeneng ngabayoac dema dekiric anggec ye Makedonia bangecfusing dzigeneudeac negemma kenec. 
ACT.20.4	Anu ngic yofigucngo sinnu Pauro modackenggec: Piroac medac Sopate Bereanac nga Aristako nga Sekundo yeri Tesaronikenac, amma Gaio Derebenac nga Timoteo nga Tikiko amma Tirofimo, yeri Asia bangec dumbengaunac.
ACT.20.5	Ngic imoc yeneng waraima Troa taonnu tomainina kecgec. 
ACT.20.6	Tomainina kecmagec neni ine ic sogong yisya kpac nene, imocac tacnegennaso wisickeu Firipinac wage meing. Wage mema wenac 5 kengkecma Troa taonnu kemma ihai uameme 7 kefing.
ACT.20.7	Anu neni sondau maung nenideac kpedzucneni Paurongo wereckengau kenudeac negemma Anutuac enacyoac edeyunuma kefec. 
ACT.20.8	Edeyunukecmanu tofocnac dzongineu amamana wi taring, imohai kifa homac dzeec. 
ACT.20.9	Anu Paurongo yoacherec deu medac mong kpara Eutiko, ye gauac turic takecma nigeckpeu titing houhouyau ferecgema bangecfu kemema kpema feec. Femanu miacgec homemea anec. Ye ama mana harebec witiau wi, ihacnac makpeec. 
ACT.20.10	Makpeu Paurongo kemema medac witiau foforahema fema ngicngac yofi edeyunuec, “Medac ye gbori fedeac ngeni kiacma mi ewehomegec.” 
ACT.20.11	Ifi dema ama manau emma maung gumecyunuma yenigoc yaka neec. Neu wisickeu yenigoc mitiac denegeng amma kecmanu ama wereckenu wayunuma kenec. 
ACT.20.12	Ngic yeni ine medac gboriu ameau hesicke kemma wosongina nomaneu ubangerec negenggec.
ACT.20.13	Anu goa neneng Paurogoc Aso taonnu eacnideac suenunuu kporuc wageu emma kenni yengena ine hanising haec, yeng areng ifi faiec. 
ACT.20.14	Hama ihai meficnunuma wageu ereu neni nenahafoc kengkecma Mitirene taonnu kensikeing. 
ACT.20.15	Ihanac kengkecma wereckenu dzintau Kio nucfu kemma kondung ferecgema mitiwocfu Samo nucfu kening. Ihanac seikponoc Mirete taonnu kensikeing. 
ACT.20.16	Paurongo pentekos tatac nasou Yerusalennu bic tarudeac deec. Nga neni Asia bangec dumbengau tacmina naso segebacac Efeso eng ferecge kengkecma Mirete sikeec.
ACT.20.18	Hagec Paurongo yoac yofi edeyunuec, “Ni Asia bangecfu hama ngenearu uana dafi hanahema mekefai, imoc haniaunacngoc negenghaandae. 
ACT.20.19	Ni memaemeyombonggema Kebuac enac tofoc tofoho kecbare yudangic yeneng ngaba dekiric anemmagec kiacubahodunggoc nga faitobannu kefai. 
ACT.20.20	Anu yoac desahengemmema mong mi medadanggeba feec. Nga ngeni ngereegecdeac yoac homac ngicngac amasobengnginau nga amea amea kpoungemmekenai.
ACT.20.21	Ni bic seria kpoungemmeba yudangic nga grikngic ubamereng amma Anutuaru kemma Kebunina Yesu negensinggegecdeac ubana kuha mi mamanu dekperagingemmekefai. 
ACT.20.22	Anu yoc Asungo ubanau derecgenendeac Yerusalennu kenduae. Kemba faka mong dafia ihai fingecnenude, imoc mi negenghomeduae. 
ACT.20.23	Ni yofisac negenduae, witicama nga kpendzengngo edi tomaina fede, imoc amasoc haba Tiri Asungo deficgenengkecde. 
ACT.20.24	Deficgenenu ni ine neanna kekecnaac negemba buma engena mi angande. Ni eng sing derecgenenna timodacbadeac anengande. Nga Anutu danggunuhaac siduc gombung desahebadeac Kebu Yesungo denenec, ua imoc mekecma mesibadeac ubana ande.
ACT.20.25	Amma yomoc deba negenggec, ni Kebuac eucererenggac yoacsiduc ngicngac botucnginau dekperagingemmeba negengandae, ngeneng ngade kecma kicna monggoc mi henggecde. 
ACT.20.26+ACT.20.27	Anutungo yoac sasawa derecgenemmeande, imoc hafoangoc edengunuai, imohacnac wiac mong mi waba feec. Imocac yaguc kedzac hesari angemmeba negenggec: mongngo ngenearunac sufuudeu kopocsihaac turunga nearu mi feude.
ACT.20.29	Ni yofi negenduae: Ni wangunuba katekasi enaragocngo ngenearu hama rama memanganengunubeso anggecde. 
ACT.20.30	Amma ngenang botucfunac ngic fingecma yoac fora denggbaringgema Yesuac habu goa utac mengunugecdeac anggecde. 
ACT.20.31	Ngeni imocac negentegecma efaima kecbisia. Ni kifa harebec hadzing tofocnac kiacubamanganggac nonosaeng tembuc tembuc dema gorongina kpekefai, imoc wagec mi maec, imocac ngeni uana imoc negensima kecbisia.
ACT.20.32	Ni Kebuac mariu faingunuduae amma yeac danggunucyoac gombungau kpedzucngunuma faingunuduae. Imocngo kuc megecdeac meseringunuu ngeni ngicngac kpetiac kekec megec kecdae, yenigoc ngenahafoc kekecseri megecde. 
ACT.20.33	Anu ni ngenigoc kecma hiedzoac dewaidzoc mi angemmema 
ACT.20.34	marinango ua meba hiedzo kirecgenemmeu neanna nga ngicfocna iwainina bummeing, ngeni imoc bic negendae. 
ACT.20.35	Uana sasawa mekefai, imohai yofi kpoungemmeai: Ngeni makpekpea meficyunugecdeac ua kucgoc mebisia. Kebu Yesungo yoac yofi deec, ‘Ge ubangerecfu ogoga wiac mong minade, imocac ubangerec buma kuneng gearu fingerude. Nga ubangerecfu ogogango wiac mong genude, imocac ubangerec buma gearu efea fingerude.’ yoac imoc mi nigecngunubeso.”
ACT.20.36	Paurongo yoac ifi desima yenigoc fafoc heima numuec. 
ACT.20.37	Numuu wisickeu negemma kiachodung kiaru yeni hoanggema titikokoc ammigec. 
ACT.20.38	Ye warac yoac mong yofi edeyunuec, “Ngeni kicmesuna monggoc mi henggecde.” Imocac yeni ubahodungtoa negemma hesicke kemma wageu faigec emma kenec.
ACT.21.1	Neni wayunuma kporucwageu emma Ko nucfu kemma wereckengau Rodo nucfu kemma Patara taonnu sikeing. 
ACT.21.2	Ihai kporucwage mong Foiniki bangecfu kenudeac efaimanu meficgema ihai emma kening. 
ACT.21.3	Kengkecma Kipiro nuc kanaugeng taru hemma ferahadacma Siria bangectoaugeng kengkefec. Nga wagengo Tiro taonnu sikema finac ihai faiudeac kenec. 
ACT.21.4	Faimanu neni amau emma Yesuac habu meficyunuma yenigoc wenac 7 kefing. Kecmina Asungo meyunuu yeni Pauroac goroyoac dema Yerusalennu mi kenudeac degec. 
ACT.21.5	Anu kekeng nasonina wegeneu ngicngac nambaracfocnginagoc hesicnunugec nenahafoc taong wama kondung tegiau kemeing. Kemema sangiu fafoc heima numuing. 
ACT.21.6	Numuni wisickeu marimeme amma wageu emmina yeni amau dzigenegec.
ACT.21.7	Tironac kengkecma Toremai taonnu sikemina wageu kekeng imoc wisickeec. Wisickeu neni Yesuac habu ihai yugucyunuma wenac mocgu yenigoc taring. 
ACT.21.8	Wereckengau kengkecma Kaisarea sikema Yesuac siducdede Firipo meficgeing. Firipo ye memefic 7 faiyunugec, yeneac botucfunac. Anu neni yeac amaunoc ening. 
ACT.21.9	Ye naroangfora neakpac ngacnaroang kecgec, yeni Anutungo wosoefac ayemmeu profeteyoac dekecgec. 
ACT.21.10	Ihai uameme dafiguc kecmina Yudaia bangecfunac profete mong kpara Agabo, ye nenearu hasikeec. 
ACT.21.11	Hasikema Pauroac fadenga mema imocngo yengena hanimaria dzegema yofi deec, “Tiri Asungo yofi dede, ‘Fadeng yomocac mingina ye Yerusalennu kensikeu yudangic yeni yofinoc ammima bangec monnunac ngicngac, yeneac mariu faigecde.’ ”
ACT.21.12	Yoac ifi deu neni nga amafora neneng Pauro Yerusalennu mi enudeac desegere ammima edeni 
ACT.21.13	yeng yofi deec, “Ngeni homac kiacma wosoumeme mi anenggec. Ni Yerusalennu witicfu embade, imocsac kpahac. Ni ifingoc Kebu Yesuac momoc homebadeacnoc efaiduae.” 
ACT.21.14	Yoac edeni mi negenu wama yofi deing, “Kebu negenec, imoc fingecbeso.”
ACT.21.15	Uameme goa wisickeu Yerusalennu ennideac efaiing. 
ACT.21.16	Efaini Kaisareanac Yesuac habuunac goa yeneng hesicnunuma ngic mong kpara Manasong, yeac amaunoc fainunugec. Anu Manasongngo Kipiro nucfu fingerec nga waraima ubamereng anec.
ACT.21.17	Anu kengkecma Yerusalennu sikeni imohacnac negen negensinggoc tosofocnina yeneng ogo anemmema ubangerec negenggec. 
ACT.21.18	Nga wereckengau Paurongo Yakoboac amau hesicnunuu ening. Emma tacmina kpebung yeneac enara yeni hagec. 
ACT.21.19	Hadacgec Paurongo maringina meec. Mema Anutungo nonggo tacmimanu bangec monnunac ngicngac, yenearu misingua meu fora fingerec, imocac yoacsiduc sasawa ayemmeec.
ACT.21.21	Anu geac yoacsiduc yofi hau yeni negengkecdae: Ge yudangic bangec monnu ngicngac, yeneac botucfu kecdae, yeni Moseac yoac wagecdeac amma sabacfocngina yeneac sebi tosangina mi herecgegecdeac deracyunuannec. Amma yudangic fakanina wagecdeac edeyunuannec. 
ACT.21.22	Amma ngic yeneng geac ifi negengandaeac dafi ambesonga obohode. Ge Yerusalennu hadang, imocac siducnoc negenggecde.
ACT.21.24	Geng yenearu tahockema faka kpetiac fede, imoc yenigoc modacma hosuc heiheingina bummena orucdzongina merecgema wedzecgec. Ge ifi anna gemma geac yofi negenggecde, ‘Yoara hau negening, imoc fora kpac. Ye yengenaoc Moseac dedeseriyoac tofohokecde.’ Ge ifi anna yudangic Yesu negensinggedae, yeni geac ngaba mi anggecde. 
ACT.21.25	Anu bangec monnunac ngicngacngo Yesu negensinggedae, yeneac warac singyoac deing, imocac yoacsiduc kibiu yofisac ohoma bic faiyemmeing, ngicngac yeni nemunginaac sese dema yang heiyemmegec ngeneng imoc wama mi nebisia. Ngeni yamberec fusia sawagoc mi nebisia amma sac wamaguc mi nebisia. Amma ngeni kaiserofaka wama imoc mi ambisia.”
ACT.21.27	Faka kpetiac imocac uameme 7 wisickebeso ammanu Paurongo Anutuac womonnu emma kecmanu Asia bangecfunac yudangic yeni ye hemma ngic ngaba ammima arohogec habutoa wosongina miaru 
ACT.21.28	Pauro mendanggema arohogec, “Oe Israengic, ngeni hama meficnunugec meni! Ngic yomocngo bangecsoc kengkecma yudangic nenang nga dedeseriyoacnina amma womonnina, imocac ngaba ambesonga, ngic ifi edeyunukecde. Amma womonninau grikngic hesicyunuma ereu kpetiac amanina yomoc goteng heidae.”
ACT.21.29	Pauro ye Efesonac ngic mong kpara Trofimo yegoc taonnu kengha anec yerenggec, imocac ye womonnu hesickeu yerahafoc endaoc, ifi eng negensima degec. 
ACT.21.30	Imocac amafora yeneng arongina negemma yacma gbindindinggema hama kpeturanggedacgec. Kpeturanggemagec ngic goango Pauro mendanggema womonnunac kpedzima magec, imohaingoc nagu heidacgec.
ACT.21.31	Ngabangic yeneng Pauro mema kpehomebeso ammagec Roma wasaingic yeneac garengtoaaru yoac yofi kenu negenec, “Yerusalengngic sasawa yeni yenahafocngoc ngaba sicsauc angemedae.” 
ACT.21.32	Yoac ifi negemma imohaingoc wasai engena mamea meemema nedzima habutoa yenearu kemegec. Kemema henggec ngic yeni Pauro kpema kecgec garengtoa nga wasaifora sikegec, yenemma engsac wagec. 
ACT.21.33	Anu wasai garengtoango sikema deu medacfora yeneng Pauro mendanggema seng yohockangngo dzegegec. Dzegegec Pauro ye merac amma noc wiac anec, imocac kpesi kpesi ua meec. 
ACT.21.34	Anu ngic yeni arona aroga anggec kpeboronnu yoac hania negenudeac obohoma deu wasai yeneng Pauro mema yenang uaamau dzigene kenggec. 
ACT.21.35	Anu Paurongo tireu embeso anu ngic yeneng yerecgema kucgoc igockegecac wasaingic yeneng Pauro mohockema enggec. 
ACT.21.36	Ifi anggec ngic habutoango modacyunuma aroho aroho kemma yofi degec, “Ngic ye kpeni kpac ambeso!”
ACT.21.37	Ifi dema Pauro ama manau meembeso ammagec, yeng wasai garengtoa kpesimiec, “Ni naric yoac edegubai me?” deu garengngo deec, “Ge grikyoac negennec? 
ACT.21.38	Warac aigitangic mongngo ngaba meficgeudeac godzungic 4 tauseng wangecyunuu bangec kisiu hocsiragocfu kenggec. Ge ngic imoc me mong?” 
ACT.21.39	Kpesimiu Paurongo yofi edeec, “Ni yudangic yombong amma Kirikia bangecfu Tarso taong tacde, imohacnac. Ge naric negennenna ngicngac yoac kapia edeyunuba.” 
ACT.21.40	Ifi deu negemmiu Pauro ye tireu namma ngicngac maribarac kpouyemmeu yoacngina kpac anu waickema tacgec hebiraioyoafusing yofi edeyunuec.
ACT.22.1	“Kunengfocna nga tosofocna, ni neanna hania edengunuba negenggec.” 
ACT.22.2	Anu Paurongo hebiraioyoafusing deu negemma ning kpedacgec. 
ACT.22.3	Nga ye tahockema edeyunuec, “Ni yudangic, Kirikia bangecfu Tarso taonnu fingecma imohai kecma yadiai. Kpoukpou Gamarie yeac bageau kecbare yeng kisicfocnina yeneac singyoac sasawa kpounenu negendarai. Amma ngeni yofinenggac faka andae, imoc ifingoc Anutungo negengngereenubeso dema yoac imoc seria yombong mekefai. 
ACT.22.4	Amma ngicngac momoc sing gboria modacgec yunukporac ayemmema witicyunuma witicamau faiyunukecma yunukpebuc ayemmegecdeac deaingoc. 
ACT.22.5	Womonggarengtoa nga yudangic gamangtoangina yeneng neac hepuc naric amma hania ifia dekperagibau. Yenennoc kibi mong ohogec, imocac siriha yofi: Ngicngac sing gboriau modacgec ni meficyunuma witicyunuma Yerusalennu meyunu haanduae. Nga turunga yemmegecdeac tosofocngina Damasko kecandae, yenearu mekembadeac nenggec.
ACT.22.6	Ifi dema sing kengkecma wenac dzongiau isoc Damasko ama mewegenebare, imohaingoc kurumennunac kperagitoango gereagoc mama nerarannuec. 
ACT.22.7	Nerarannuu bangecfu todingge kpe fema yoac mong yofi fingeru negenai, ‘Sauro Sauro, ge nocac nukporac anemma kecannec?’ 
ACT.22.8	Ifi negemma yofi deai, ‘Kebu ge merac?’ Deba yofi edenuec, ‘Nukporac angannec, Yesu Nadzaretenac ninoc.’ 
ACT.22.9	Ngic nigoc kecgec, yeni kperagitoa henggec, yoac edenuec imoc ine obohogec. 
ACT.22.10	Obohogec neng kpesiai, ‘Kebu, noc wiac ambadeac denennec.’ deba Kebungo yofi edenuec, ‘Ge yacma Damasko kenna wiac anna dema degecdegena, imoc edegugecde.’ 
ACT.22.11	Nga kperagitoango kicnau neraranggeu fiba kundung kpeec. Ifi amba ngicfocna yeneng marinau mema Damasko menu kenggec.
ACT.22.12	Ihai ngic mong kefec kpara Anania, yeng dedeseriyoac henanggema memodacma kefu yudangic taong imohaingoc kecgec, yeni sasawango yeac negenggec ngereec. 
ACT.22.13	Ngic yennoc nearu wegenac hasikema yofi edenuec, ‘Tosona Sauro, ge kicga fitegecna.’ ifi deu ihaingoc kicna fitegecma ye henai.
ACT.22.14	Ifi dema yoac yofi edenuec, ‘Kisicfocnina yeneac Anutu, yeng uaya mena dema edeedzacgu anu geng Dindingac mingina hemma yeac enacfunac yoac negennadeac meisingguec. 
ACT.22.15	Ge yeac siducdede amma wiac hennegeng annec, siduc imoc bangecsoc ngic edeyunu kembesena. 
ACT.22.16	Negennec, ge naso mi ukuna! Yacma Yesuac kpac kpacna yeac kpacfu mitidoku nadzicma kopocsicga dzuacna.’
ACT.22.17	Ifi deu Yerusalennu dzigenema Anutuac womonnu emma numuba kicna merecgeu Kebu henai. 
ACT.22.18	Hemba yoac yofi edenuec, ‘Ama yomocac ngicngac yeni geac enacfunac neac siducna negemma wagecde, imocac amma ge Yerusaleng wama bic kenna.’ 
ACT.22.19	Ifi deu yoac yofi meremmiai, ‘Kebu, ge negensinggugec, ni witicfu meyunuma kpekpeturangamea amea meyunu emma dzikacngo yunukefai, imoc bic negendae. 
ACT.22.20	Amma siducdedega Stefano sacgoc homemea kpegecdeac ngakpingina hesigec garenggebare kpegec negemba ngereec, yeni imoc negendacdae.’ 
ACT.22.21	Ifi deba Kebungo yofi edenuec, ‘Kpahac, ni bangec hereau bangec monnunac ngicngac, yenearu sueguba kennadeac ge bic efaima kenna.’ ”
ACT.22.22	Ngic yeni kedzac kpemagec, Paurongo yudangic wayunuma bangec monnunac ngicngac, yenearu kenudeac warac Anutungo edeec, yoac imoc edeyunuu yeni seriangoc arohogec, “Ngic ifia imoc kekeha kpac ambeso. Ye kefu naric mi ande.” 
ACT.22.23	Ifi dema arohoma ngatangyunuu ngakpingina herea hesima yube figec enu meuku anggec.
ACT.22.24	Anggec garengtoango deu wasai yeneng Pauro amanginau meenggec. Amma ngic yeni nocac homac arohomigec faka negenudeac dzikacngo kpegec kopocsiha deficgeudeac desiyemmeec. 
ACT.22.25	Desiyemmeu yeni dzikacngo kpegecdeac witicngo mendangge dzegema taigec. Taigec Paurongo enarangina yofi dema kpesimiec, “Ngeni ngic mong romangic yeneac arennu torokpema kecde, ye yoacfu mi faifai manganaac areng desima dzikacngo naric kpegecde me? Imoc singyoacngina kpede.”
ACT.22.26	Ifi deu enaranginango garengtoaaru kemma edeec, “Dafi ambesonga? Ngic ye romangic yeneac arennu torokpeec kecde.” 
ACT.22.27	Ifi deu garengtoango Pauroaru kemma kpesimiec, “Dena, ge foracngoc romangic arennu torokpema kecnec me?” deu Paurongo deec, “Imoc fora ni romangic yeneac arennunac.” 
ACT.22.28	Ifi deu yeng deec, “Ni hiedzo homac faiba kirecgenuu romangic anai.” Ifi deu Paurongo deec, “Ni ine fingec fingecna romangic yeneac arennu fingerai.” 
ACT.22.29	Ifi deu yeni imohaingoc Pauro faka ammibeso degec, imoc wagec. Wasai garengtoa yeng ine yofi negenec “Pauro ye romangic. Ni ngic ifia witicfu faidua, imoc naric kpac!” Ye ifi negemma kengec kpeec.
ACT.22.30	Wereckengau wasai garengtoango yudangic yeni Pauro hania damocac yoacfu faigec, imocac hania yombong negenudeac womonggareng enara nga yudangic tutumangtoanginaac memba deu sasawa kpedzucnegec. Ammanu Pauro yungecma hesicke kemema kpedzucnegec, yeneac kicfu faiec.
ACT.23.1	Paurongo yudangic tutumangtoanginaac memba yenearu serima yoac yofi edeyunuec, “Tosofocna, deba negenggec, Anutuac kicfu ni kopocsicnaac negengfagunga kpac kecerema yaguc kecduaengoc.” 
ACT.23.2	Ifi deu womonggarengtoa kpara Anania, yeng ngic Pauro yafinggema nanggec, yeni yofi dema edeyunuec, “Ngeni dumbengau kpegec.” 
ACT.23.3	Ifi deu Paurongo yofi edeec, “Anutungo guude, ge katapa mangana gbakingo oho ohoya, ifia manau bic dzame dzamea. Ge dedeseriyoacac modacma yoacna isinggema desinnunadeac ua mebesena. Nga imoc wama nugecdeac serima denec, ifi amma dedeseriyoac fede, imoc ferahanec.” 
ACT.23.4	Ifi deu ngic nanggec, yeneng yofi edegec, “Ge Anutuac womonggarengtoa kuha memama yoac ifia mi demina!” 
ACT.23.5	Ifi degec Paurongo yofi deec, “Tosofocna, ye womonggarengtoa kecde, imoc mi negemma yoac singau mi dedua. Mitikibiu yofi oho ohoya fede,
ACT.23.5	‘Ge enaramemengina mi soweckebesena.’ ” 
ACT.23.7	Yoac ifi deu farisaiongic nga sadukaiongic yeni yenaocngoc easiemegec tutumangngina tohoec. 
ACT.23.8	Nga sadukaiongic yeni deandae, “Homecfunac yacyac nga angero amma bangecac hadehade nga yafing hania hania, imoc mi fede.” Nga farisaiongic yeneng deandae, “Imoc fora fedacde.”
ACT.23.9	Amma imocac tutumangnginau orongtoa megec. Mekecma farisaio yeneac habuunac mitiac negen negengngic goa yacma yoac gereagoc yofi degec, “Neni ngic yomocac kopocsic hofocdimbe. Angero me asu mongngo yoac edeecfu neni imocac yoac mong mi debisina.” 
ACT.23.10	Dema yoacnginango easiemegec wasai garengtoango Pauro taima merecgebauac kengec kpeu deu wasaingic yeneng kemema Pauro ngic botucnginaunac taimama ua amanginau mekenggec.
ACT.23.12	Ama wereckenu yudangic goango yoac dedzege amma yenaocngoc seria deserima yofi degec, “Nenang nenedoku segekecma Pauro kpehomemaguc nenedoku nebisina.” 
ACT.23.13	Ngic yeni uba mocgu amma yoac imoc dedzege anggec, yeneac kpetengina 40 ferahaec. 
ACT.23.14	Ngabangic yenennoc womonggareng enara nga yudangic enarafocngina yenearu kemma deficgeyemmema yofi edeyunugec, “Neni nenedoku segekecma Pauro kpehomemaguc nenedoku nenide, yoac imoc deseriding. 
ACT.23.15	Imocac ngeni tutumangtoaac memba yenigoc wasai garengtoaaru yoac yofi faigec kembeso, ‘Ge Pauro neneac tutumannu suena hau yoara monggoc dehomebisina.’ Anu yoacngina negemma ifi anu nenang sinnu sufuma Pauro mema kpehomenide.”
ACT.23.16	Ifi degec Pauro deuyango yareyoac imoc negemma wasaiamau emma aniha edeec. 
ACT.23.17	Edeu Paurongo wasai yeneac enara mong kpacma yofi edeec, “Ge medac yomoc wasaigarengtoaaru hesicke kenna. Yeng yoac mong edeude.” 
ACT.23.18	Ifi deu ngic yeng medac imoc wasai garengtoaaru hesicke kemma yofi edeec, “Witicngic Pauro yeng kpacnuma edenuu medac yomoc yoac edeguudeac hesicke haduae.”
ACT.23.19	Ifi dema edeu garengtoango medac mariau mema hedzihau meicke kemma tembucngira tacma kpesimiec, “Ge noc yoac mehanec, dena negemba.” 
ACT.23.20	Kpesimiu medacngo yofi edeec, “Yudangic yeni gearu yoac faigec haudeac denegeng andau. Nga geng Pauro tutumangnginau hesicke kenna yeac haniaya seng negenggecde, ifi kpesigenggecde. 
ACT.23.21	Kpesigemma haniaya seng negenggecdeac fenggegugec mi negembesena. Ngic kpetengina 40 ferahede, yeni sinnu sufuma Pauro kpehomegecdeac dedeseri seria yofi dedau, ‘Neni nenedoku segekecma Pauro kpehomemaguc yaka nenide.’ Yoac ifi deserima yeni bic efaima geac yoacac tomai kecdae.” 
ACT.23.22	Medac ye yoac ifi deu garengtoango yofi derahema sueec, “Ge yoacsiduc imoc hama deficgema edenunec, imoc ngic mong mi edeyunubesena.”
ACT.23.23	Amma wasai garengtoango wasaingic yeneac enara yohockang kpacyuruma yofi edeyuruec, “Ngeri kemma yofi ambesera, wasaingic 200 yeni haningo sing kekeng nga becosic witiau kekeng 70 amma sangarameme 200, ifigucngo efaima tofocnac 9 kiroc ammanu Kaisarea mekembisia. 
ACT.23.24	Amma Pauroac becosic goa meficyunuma sate heiyemmebisia. Anu ngeni ye aikic garenggema ngictau Feriki, yearu mekembisia.”
ACT.23.25	Ifi dema ngictauac kibi mong yofi dema ohoec.
ACT.23.26	“Kraudio Risia neng Ngictau Feriki geac kibi yomoc ohoduae.
ACT.23.26	Wenacngerec.
ACT.23.28	Mesini yoacfu faigec, imocac hania negemba dema enara tutumangnginau mekenai. 
ACT.23.29	Mekemma singyoacnginaac tohoma kecdaeac amma yoacfu faigec, imoc meficgema yofi negenai, ‘Ye yoacfu faigec, imoc kpehome home me witicamau fai faiac siriha mi ande.’ 
ACT.23.30	Hau ngic goa yeni sinnu sufuma Pauro mema kpegecdeac dekiric anggec negemma gearu bic sueba hade. Amma yoacfu faidau, ngic imoc ifingoc sueyunuba gearu hama yoara edegubisia.”
ACT.23.31	Ifi ohoma yemmeu wasaingic yeni garengnginaac enac tofohoma Pauro tofocnacngoc hesicke kengkecma Antipatri taonnu kenggec. 
ACT.23.32	Wereckengau wasaingic tosea yeni amau dzigenemagec becosicfu tacgec, yeni yenaoc Pauro hesickema Kaisarea kenggec. 
ACT.23.33	Kemma ngictau kibi mima Pauro ifingoc mariau faigec. 
ACT.23.34	Faigec ngictaungo kibi osoma Pauro kpesimiec, “Ge Bangecga dahacnac?” deu Paurongo deec, “Ni Kirikia bangectoaunac.” 
ACT.23.35	Ifi deu ngictaungo yofi edeec, “Ge yoacfu faigugec, yeni hama fingecnenggec geac yoac debesonga.” Ye ifi dema Pauro Herodeac amau faima garenggegecdeac edeyunuec.
ACT.24.1	Uameme 5 wisickeu womonggarengtoa Anania nga yudangic enarafocngina goa amma singyoacac negen negengngic mong kpara Teaturo, yeni Kaisarea amau kemema ngictauaru Pauroac yoac degecdeac fingecgec. 
ACT.24.2	Fingecgec ngictaungo Pauro deu hau Teaturongo yeac yoac dema ngictau yofi edeec, “Ngictau gombunnina Feriki, ge gombunga garennununa ruaegoc kecdimbe. Amma geac negen negenggac amma kekecnina heimerenu gombunga kecni 
ACT.24.3	nenearu amasoc nga iwai sasawa ngereema ereec. Imocac geac negenni naric angkecde. 
ACT.24.4	Amma yoac deba uanaso ukubanggac mengisima negen negenninaac yoac wegenanec edeguba.
ACT.24.6	Ye Anutuac womong imoc goteng heibeso anu meing. [Mema dedeserininaac sinnu wiac ammibeso 
ACT.24.7	ammina wasaigarengtoa Risia ye medacfora yenahafoc kucgoc hama gereagoc wangecnunuec. 
ACT.24.8	Amma yeac hania degec, ngic imoc yeni gearu hama fingecgecdeac deyemmeec.] Nga neni yeac yoac edegudimbe, imoc geanggaoc dekpesi ammima yoacfu faidimbe, imocac hania sasawa meireckenade.” 
ACT.24.9	Yoac ifi deu yudangic yeni meficgema yoara nanggegec.
ACT.24.10	Anu ngictaungo Pauro yoac anudeac wadzimiu ye yoac yofi meremmiec, “Ge bangec yomohai ngicngac yeneac desidesingic kifa homac kecannec, imoc negensima haniana ubangerecgoc deba. 
ACT.24.11	Ni Yerusalennu Anutu afeheba dema emma kecba uameme 12sac andac, ge yoac imoc negengyohoc amma ngic kpesiyemmena edegugec. 
ACT.24.12	Ni Anutuac womong manau ngic goa yenigoc yoacna engemmama mi anec. Me kpekpeturang ama goau me amasobennu haifaka mema ngicngac hagec, imoc mi anai. Faka imoc mong amba mi henggec. 
ACT.24.13	Ngic yomoc yeneng haniana dema edegudae, yoac imocac fora ifingoc edzacgugecdeacsoc mi ande. 
ACT.24.14	Amma mong deficgegemba negenna: Sing gboria goango miti miti deandae, imoc modacduae. Imocac sinnu kisicfocnina yeneac Anutu eweheimima yoac sasawango dedeserinina modacde, imoc nanggeanduae. Amma profete yeni yoac deoho anggec, imoc negensinggeduae. 
ACT.24.15	Amma kecma ngic mangana nga gombunga homecfunac yacyac nasoya haude, ngic yomoc yaguc nesunggedae, yeni nga ni nenahafoc wiac imoc fingecbesandeac negensinggema kecdimbe. 
ACT.24.16	Ifi amma Anutuac kicfu nga ngic kicfu kopocsicnaac negengfagunga kpac ua serima memangoc kecanduae.
ACT.24.17	Ni kifa goa bangec hereau kecma ubangerecac wiac ngic arengfocna yemmebadeac amma Anutuac sese faibadeac Yerusaleng taonnu hayai. 
ACT.24.18	Amma hosuc heiheiac segekekec nga faka kpetiac mesima womonnu emma kecbare meficnugec. Ihai ngic habutoagoc me kpeboronggoc mi hayai. 
ACT.24.19	Asia bangecfunac yudangic goa, yeni ine kpeborongtoa ifi anggec. Yeninoc kopocsicac wiac mong mekecbau dede gearu hama neac yoac dekperagibau. 
ACT.24.20	Me ngic yoc nandae, yeneac memba tutumannu nambare neac kopocsic mong meficgegec isoc deficgebisia. 
ACT.24.21	Ni yoac mocgusac botucnginau namma yofi kpacma deai, ‘Homecfunac yacyac fede, yoac imoc nanggeanduae.’ Imocac yaguc geac kicfu menu hama yoacfu fainudae.”
ACT.24.23	Amma ye wasaigareng yofi edema sueec, “Ngeni Pauro garenggema ngabakic mi hembisia amma tosofora naric hama heimefic ammibisia.”
ACT.24.24	Uameme goa kecma Feriki ye nga enema, yudangac kpara Drusira, yeri yerahafoc hama Pauroac deec erema Yesu Kristo negensinggegecac hania edeyuruu negenoc. 
ACT.24.25	Negemmaec yofi edeyuruec, “Faka dindingac modacbesonga nga ubasebi garenggema faka mangana wabesonga amma desidesi nasoya haude.” Ifi deu Feriki kengec kpeu Pauro yofi edema sueec, “Naric kenna, kecma naso monnu titing mong fingecnenu monggoc kpacguba habesena.” 
ACT.24.26	Ngictau ye hakecmangoc yofi negenec: Paurongo hiedzo goa nenu witicamaunac waba maude. Negeunga ifi feecac nasosoc kpacma yegoc yoac denegeng angkefec. 
ACT.24.27	Ammanu kifa yohockang wisickeu kia mong kpara Porkio Festo, yeng ngictau Ferikiac tatac meec. Anu Ferikingo yudangic ubangerec kpeyemmedacma Pauro witicamau tacmanu wama kenec.
ACT.25.1	Festo ye Yudaia bangectoaac ngictau ua hanaheec. Hanaheu uameme harebec wisickeu Kaisarea wama Yerusalennu enec. 
ACT.25.2	Enu womonggareng enara nga yudangickuneng yeneng yearu hama Pauroac yoac dekperagima 
ACT.25.3	hatahemima yofi degec, “Ge neneac wosoefac amma yoac faina kenu Pauro ye Yerusalennu habeso.” Yeni sinnu sufuma namma Pauro kpehomegecdeac negemma ifi degec. 
ACT.25.4	Edegec Festongo yofi edeyunuec, “Pauro ye Kaisarea ihai witicamau taru ni yei kapianec tacmaguc monggoc dzigenema kemebade. 
ACT.25.5	Kemeba ngeni Pauro yoacfu faidauac wiac mong metacdaeu debeso dema ngenearunac enarameme goa yeni nigoc kemegec kopocsic mong meficgeec isoc yeni yeac yoac imoc dedacbisia.”
ACT.25.6	Ifi dema uameme 8 me 10 Yerusalennu kecma Kaisarea kemma kemeec. Kemema wereckengau desidesi amau emma tacma deec, “Ngeni Pauro mehagec!” deu meenggec. 
ACT.25.7	Meenggec Yerusalennac yudangic yerecgedacma yoac hania hania homac nesunggema seria dema nanggec. Amma yeni yoac imocac fora meficgegecdeac obohogec. 
ACT.25.8	Nga Paurongo yoacngina turunga meremma hania yofi deec, “Ni yudangic dedeseriyoacngina me Anutuac womong me ngictau Sisa, yeni mong mi demanganeyunuai.”
ACT.25.9	Ifi deu Festongo yudangic ubangerec kpeyemmedarudeac Pauro kpesimiec, “Ge Yerusalennu naric emma ihai yoacga desibai me?”
ACT.25.10	Ifi deu Paurongo yofi meremmiec, “Yoc nanduae, imoc ngictau Sisa yeac yoac desi desiamanoc nga neac yoac yomohai desibesonga. Ni yudangic faka mangana mong mi ayemmeai, imoc geanggaoc negennec. 
ACT.25.11	Ni kopocsictoa mong meficgebai dede nuhomenadeac dena sebina mi segerebai. Nga yeni ikocfu nesunggema haniana dedaeu ngic mongngo yeneac mariu naric mi fainuude, imocac amma Roma ngictau Sisa yeng yoacna desiudeac deduae.”
ACT.25.12	Ifi deu Festongo memeficfora yenigoc denegeng amma Pauro yofi edeec, “Ge ngictau Sisa yearu kembeso denec, imocac yearu kembesena.”
ACT.25.13	Uameme goa wisickemanu ngictau Agripango naina Beanikegoc Kaisarea kemema Festo yuguckeoc. 
ACT.25.14	Amma yeri uameme goa yegoc tacyac ammaec Festongo Pauroac yoacsiduc ngictau Agripa yofi edeec, “Ferikingo ngic mong witicamau faima kendaru takecde. 
ACT.25.15	Anu hasikema Yerusalennu emba yudangic yeneac womonggareng enara nga enarameme yeni nearu hama kpedzucnema ngic ye kpegec homeudeac edenugec. 
ACT.25.16	Edenugec ni yoac turunga yofi merengyemmeai, ‘Ngic mong hania kpacfu memeting ammiammi, sing imoc romangic nenearu mong mi fede. Ngic yoaragocngo ngic yoacfu faide, yeri eacma nammaec fora debesonga.
ACT.25.17	Ifi meremba yei eacemeing, imohaingoc wereckengau ni desi desiamau emma Pauro mehagecdeac deai.’ 
ACT.25.18	Ifi dema Pauro yoacfu faigec yeni yeac faka mangana mong deficgegecde debare yeni yenang mitinginaac sing fede, imocac hesucemegec. 
ACT.25.19	Ngic mong kpara Yesu, yeac yofi degec, ‘Ye bic homeec.’ Anu Paurongo yofi dekperagiec, ‘Ye gbori kecde.’ Yeni ifisac degec. 
ACT.25.20	Nga ni yoac imoc negentegecbadeac osima yofi kpesimiai, ‘Ge Yerusalennu naric emma ihai yoacga desibesonga me?’
ACT.25.21	Edeba Pauro ye ngictau Sisango yoara desiudeac deec. Ifi deu desiai, ‘Pauro ye witicamau tomai tacmanu kecma sing mong meficgemaguc ngictau Sisaaru faiba kenude.’ ”
ACT.25.22	Festongo ifi dema edeu Agripango deec, “Ni neannaoc ngic yengena enacfunac yoara negembadeac anende.” Ifi deu Festongo deec, “Wereckenu naric negennade.”
ACT.25.23	Wereckengau Agripa nga Beanike yeri sebikibi meemema tutumang amau enoc. Nga wasai garengtoa nga ama imocac ngic engena yeni yenahafoc modacyuruma enggec. Anu Festongo deu Pauro meenggec. 
ACT.25.24	Meemmagec Festongo yofi edeyunuec, “Ngictau Agripa nga ngicfocna yaguc nigoc tacdae, edengunuba negenggec: Ngic yomoc nande, yeac amma yudangic noc efeango yei nga Yerusalennu kpacnuma hatahenemma deandae, ‘Ye naric mi kecbeso.’ 
ACT.25.25	Nga yengenaoc Roma ngictau Sisango yoara desiudeac deecac yearu sueba kenude. Nga neng ine ye homeudeac kopocsic mong mi meficgeai. 
ACT.25.26	Amma yoac fora hofocma ngictau Sisa yeac kibi ohoba dema obohoduae. Imocacnoc ngic yomoc ye ngenearu nga ngictau Agripa gearu faiba nanu ngeni haniaya negemma fora meficgegec kibi ohoma faiba kembeso. 
ACT.25.27	Nga ni ngic mong witicamaunac kopocsihaac kibi mi ohoma Roma taonnu eng sueba kekenggac negemba naric mi ande.”
ACT.26.1	Agripango Pauro yofi edeec, “Geanggaoc haniaga dena negenni.” Ifi deu Pauro ye maria sinema yengena haniaya yofi edeyunuec, 
ACT.26.2	“Ngictau Agripa, yudangic yeni yoacfu fainudae, imocac turunga gearu debade. 
ACT.26.3	Geng yudangic neneac haifaka nga deendemanina fede, imoc negendacnec, imoc fora, amma negennemma tacmana yoacna debadeac ubana ngereede.
ACT.26.4	Ni sabacfungoc amanau kekecmemena kecerema Yerusalennu kenai, imocac hania yudangic yeni negendacdae. 
ACT.26.5	Ni waracngoc farisaio singngina tongganang yeneac botucfunoc kefai. Nga haniana hennegeng anggecngo dena imoc naric edegubau. 
ACT.26.6	Anutungo homemea megboriyunuude, yeng yoac imoc bangecfocnina bicngoc deseriyemmema edeyunuec, yoac imoc fora fingecbesande, imoc negensinggeduaeac yaguc yoacfu nanduae. 
ACT.26.7	Israe kisi 12 yeni hadzing tofocnac nasoya kpac Anutungo wiac deseriyemmeec, imoc fingecdacbesandeac negensinggema Anutu afehema kecdae. O ngictau Agripa, imocac hania imoc nenahafoc negensinggemaguc yudangic yeneng yoacfu fainudau. 
ACT.26.8	Amma Anutungo homemea megboriyunukecde, imoc ngeni nocac negenggec mi angana isoc angkecde. 
ACT.26.9	Amma ni Yesu Nadzaretenac, yeac kpacsiduhaac kuc sing hania haniau memabesare dema yofi anai.
ACT.26.10	Anu womonggareng enarango uakibi nenggec mekecbare kpetiac arengfora noc efea witicamau faiyunukecma yunuhomegecdeac degec, imoc hepuc amma negengyemmeai. Imocngoc Yerusalennu anai. 
ACT.26.11	Amma ni naso homac yudangic yeneac kpekpeturang amaya amaya kemma ubamereng kpemeting ayemmema Yesu denggbaringgegecdeac ayemmema yunukporac ayemmekefai. Amma herebu yombong ayemmeai, imoc efea kpac amma imoc yeisac mi anai, kpac. Ni bangec goaac taonnu ifingoc kemma yunukporac ayemmekefai.
ACT.26.12	Ifi angkecba womonggareng enara yeneac dedeu uakibi mema Damaskou ua ifingoc mebadeac fainugec kenai. 
ACT.26.13	O ngictauna, ni sinnu kembare naso 12 kiroc ammanu kurumennunac kperagi mong kuneng wenacac kperagia ferahade, ifiango mama ni nga arengfocna nerarannunuec. 
ACT.26.14	Nerarannunuu neni bangecfu todingge kpefedacma hebiraio yoacfu yoac mong yofi fingeru negenai, ‘Sauro Sauro, ge nocac nukporac anemma kecannec? Ge ubaseri ifi angkecma yasu biringa enaragocfu geanggaoc kpena nendangguu kpendzeng kpenade.’
ACT.26.15	Ifi negemma yofi deai, ‘Kebu ge merac?’ deba yofi edenuec, ‘Nukporac anengkecnec, Yesu ninoc. 
ACT.26.16	Ge yacma nanna. Yaguc neac enac tofoc tofohongic annadeac fingecgenduae. Imocac wiac yaguc hennec nga ngade edzacguba hennade, imocac enacdedena kecbesena. 
ACT.26.17	Ni yaguc arengfocga nga bangecareng, yeneac mariunac mesigukecbade. 
ACT.26.18	Amma ni yenearu sueguba ge kemma ngicngac kicngina merecgena kundung ngadehema kperagiu kembisia. Amma Satanggac kuc herecgena yeni Anutuaru kembisia. Ifi amma yeni Anutuarunac kopocsic wawa megecde. Mema kpetiac kekec yemmeyemmea nga Kebu ni negensinnudae, yeneac habuu torokpegecde.’
ACT.26.19	Ngictauna Agripa, ni kurumennunac onga henai, imoc mi kpeai. 
ACT.26.20	Ni hanahema Damasko kemma dzigenema Yerusaleng nga Yudaia bangecac yuda ngicngac amma bangec monnunac ngicngac, yenearu kenai. Kemma yeni ubangina dzigeneu Anutuaru kpeketahema ubamerem merenggac angammeme meficgegecdeac edeyunukefai.
ACT.26.21	Ni ifi anaiac yudangic yeneng womonnu menuma nuhomebeso anggec 
ACT.26.22	Anutungo garennukecmanu enacyoara deai amma yaguc deduae. Ni ngic engena mamea ngenahafocngoc tacmagec yomoc namma edengunuduae. Profete nga Mose yeneng wiac fingerudeac dema ohogec, imocngoc dekecduae. 
ACT.26.23	Messia ye kpendzeng negengkecma homeec. Amma homemea yeneac enara mema yacma yudangic nga bangec monnunac ngicngac momoc kperagiyoara dekperagiyemmedarude. Yoac imocnoc Mose nga profete yeneng ohogec.”
ACT.26.24	Pauro ye haniaya ifi dema edeyunuu Festongo yofi arohomiec, “Ge negen negengtoagango ubasufu meficgegende.”
ACT.26.25	Ifi deu Paurongo yoac yofi meremmiec, “Ngictau Festo, ni ubasufu mi anduae. Ni yoac fora tongganang deduae. 
ACT.26.26	Yoac deduae, imocac hania ngictau Agripa yeng negendeacnoc yearu efea deduae. Yoac deduae, imoc sufu sufu mi fingerec. Ngictau ge negen negeng monggac mi obohonec. 
ACT.26.27	Ngictau Agripa, ge profete yeneac yoac negensinggenec me? Negensinggenec, imoc negenduae.”
ACT.26.28	Ifi deu Agripango yofi edeec, “Anengkecmana mi hereemanu Kristoac areng ambaiac.” 
ACT.26.29	Ifi deu Paurongo deec, “Naso herea me wegenac, imoc mi debade. Ge nga ngic goa yaguc yoac yomoc deba negendae, ngeni ni isoc anggecdeac numuduae. Senggoc tacduae, imocgoc anggecdeac ine mi deduae.”
ACT.26.30	Ifi deu ngictau Agripa nga Festo amma Beanike nga goa tagec yeni yacma 
ACT.26.31	kendacma denegeng amma yofi degec, “Ngic ye homecac me witicamaac areng mong mi ande.” 
ACT.26.32	Amma Agripango Festo yofi edeec, “Ngic yomoc ye ngictau Sisango yoara desiudeac mi debac dede, ge naric yungecna kemma kecbac.”
ACT.27.1	Anu wasaingic enara mong kpara Yurio, yeng Sisaac habu, imohacnac wasaingic 100 garengyunuec. Nga Itaria bangecfu kennideac naso wegeneu ngictaungo deu Pauro nga witicngic goa Yurio yeac mariu faiyunugec, yeng meyunuu yenahafoc kporucwageu enggec. 
ACT.27.2	Nga wage imoc Adramiteng taonnunac amma Asia bangec dumbengau modacma taong tackenec, ihai enudeac dedea, neni wage imohainoc emma Tesaronikenac makedoniangic mong kpara Aristako, yegoc nenahafoc kening.
ACT.27.3	Wereckengau wage Sidong taonnu emmanu Yuriongo Pauro ogo ammima negemmiu taonnu keng emma ogofora yugucyunuu heimefic ammigec. 
ACT.27.4	Nga wageu monggoc emma taong wamina firangngo kennideugeng haecac Kipiro nuc nga Asia bangec botucngirau kening. 
ACT.27.5	Kemma Kirikia nga Pamfiria bangec ferecgema kengkecma Mira taonnu Rikia bangecfu kensikeing. 
ACT.27.6	Kensikeni ihai Aresandria taonnunac kporucwage mong tacma Itaria bangecfu kembeso anec. Nga wasaingic enarango imoc meficgema ihai menunuu ening. 
ACT.27.7	Emma uameme goa dengec dengec kengkecma ua ebiriangoc mema Kinido taong tarecfugeng sikeing. Sikeni firangngo kpemerennunuu Kreta nucfugeng kening. 
ACT.27.8	Kengkecma nuc imocac dumbenga mong kpara Sarimone ferecgema Rasaia mewegenema kondung medaha mong feec, kpara Wage bris gombunga, neni uaesa mekecmangoc ihai ening.
ACT.27.9	Kondunnu naso herea kengkefing amma kianomang naso mewegenenunu kecma memanganenunubacac Paurongo goroyoac yofi deec, 
ACT.27.10	“Ngicwiac, yoc monggoc kennide negemba heocnenide. Wage nga finacsac kpac, ngic nenahafoc kondunnu kemebinggac.” imoc hemma negenduae. 
ACT.27.11	Ifi edeu wasaigareng yeng ine Pauroac yoac mi negensinggema wagegareng nga wage mingina yereac yoac negemma tofohoec. 
ACT.27.12	Nga kondung medaha bic henggec wagengo ihai kianomanggoc tatacacsoc mi anec. Ifi anu yeni imoc wama Kreta nuc imocac taong mong brisiagoc kpara Foiniki, ihai naric endacma tacmagec kianomang naso wisickeudeac homacngo degec. Ihai mura seria mi kpeande, yowarecngosac efea kpeande.
ACT.27.13	Anu kondunggac firang firang gombunga kpeu wagengic yeneng degec, “Naric kennide.” dema angka kpedzigec ereu Kreta nuc kpegegenggema kening. 
ACT.27.14	Kemmina naso mi hereemanu firang kpara murango nuc ferecgema wage sebikpengau kucgoc kpeec. 
ACT.27.15	Kpema wage mefaheu firanggac kucfu wage garenggegecdeac ambibiema wagec firanggac songou kenu kening. 
ACT.27.16	Kengkecma nuc kapia mong kpara Kauda, imoc wadzahemima kemmina dinggi kondunnu kemebeso anu mi mebinggacsoc 
ACT.27.17	uaesa mekecma dinggi wage witiau kpedzima faiing.
ACT.27.17	Nga wage tohobacac imoc witicngo meserima kpefuseing. Kpefusema dzegema Siriti sangiu, ihai embinggac amma wage yomeaac kporuc kuneng kpedzigec mau firangngo fifinunuu kening. 
ACT.27.18	Kenni firang kuhagoc kpema feu memanganenunubacac wereckengau finac goa kondunnu ukugec kemeec. 
ACT.27.19	Kemeu hadzing tofocnac harebec anu wageac finac goa monggoc ukugec kemeec. 
ACT.27.20	Kemeu hadzing tofocnac homac firang yadango kpema feec. Feu neni wenac me asomeng mong mi fingeru hemma negen negennina fonggou kekecnina mi fingerudeac negening.
ACT.27.21	Anu ngic yeni naso herea nenedoku wama kecmagec Paurongo kemma botucnginau namma yofi edeyunuec, “Ngicwiac, ngeni neac yoac negembau dede Kreta nuc mi wabing. Amma forangoc, wage mi manganeu finac naric mi ukubing. 
ACT.27.22	Nga nenang botucfunac mongngo mi kpac anudeac ubangina kuha mi mabeso. Nga wage ine kpedzameude. 
ACT.27.23	Worang tofocnac Anutunaac enac tofoc tofohoya kecduae, yeac angero mongngo nearu hama namma 
ACT.27.24	yofi edenudac, ‘Pauro, mi kengecguu, ge Roma ngictau Sisa yeac kicfu nambesena, imoc fingecbeso. Anutungo geac nunumuac amma yofi dede, “Ngic yomoc ngeni wageu kecdae, ngenearunac mongngo mi kpac anude.” ’ 
ACT.27.25	Imocac ngic yomoc ngeni ubangina ngereeu. Anutungo yoac edenuande, imoc ifi fingerude, imoc negensinggeduae. 
ACT.27.26	Anu wagengo ine nuc monnu enu wani nedzamebeso.”
ACT.27.27	Ifi deu Adria kondunnu meang kpeang kecmina hadzing tofocnac 14 anec. Amma tofocnac dzongiau wagengic yeni bangec mewegene 
ACT.27.28	negemma kpete ukugec kemeu mita 36 anec. Iohanec wisicke kemma kpete monggoc ukugec kemeu mita 27 anec. 
ACT.27.29	Anu hoc witiau embinggac dema kengecyunuu wage buyau angka 4 ukugec kemeu ama wereckenudeac numugec. 
ACT.27.30	Numumagec wagengic yeni wage wama worabeso negensima wage dinggia faigec kemeu ikoc amma yofi degec, “Neni wage dumbengau angka mong faini kemeude.” 
ACT.27.31	Ifi degec Paurongo wasaigareng nga ngicfora yofi edeyunuec, “Wagengic woragecdeu ngeni komoc mi kpegecde.” 
ACT.27.32	Edeyunuu wasaingic yeni dinggiac witic herecgegec kondunnu kemeec.
ACT.27.33	Kemeu ama werec wereckenggac Paurongo ngic yeni yaka negecdeac ngombongyunuma yofi edeyunuec, “Ngeni ebicfu yaka wama kecmagec, yaguc uameme 14 ande. 
ACT.27.34	Herenginango yakaac derecgemanu yaka mi nene kecma homebauac ngombongngunuma deduae.” Ifi dema yofi deec, “Ngeni ubayohoc mi anggec nocac orucdzongina mong mi mama sufuude.” 
ACT.27.35	Ifi deu yeni sasawango hemmagec kicnginau ic sogong mong mema Anutu dangge edema merecgema neec. 
ACT.27.36	Neu yeni imoc hemma ubangina ngereeu ifingoc yaka nedacgec. 
ACT.27.37	Ngic wageu kefing, neneac kpetenina 276. 
ACT.27.38	Anu yaka negec gebecyunuu wage efaiudeac wit homac wageu feec, imoc kondunnu ukugec kemeu wage efaiec.
ACT.27.39	Ama wereckenu bangec mi hehenaac hembibiegec. Amma kondung medaha mong hoc kpahac sangisac feu yeni imoc hemma wage imohai naric enudeac degec. 
ACT.27.40	Ifi degec ngic yeneng angka witicngina herecgegec kondunnu kemeu naso socfungoc wage gombunga garenggegecdeac somba yungecma kporuc kpedzigec enu firang kporucfu kpeu kondung kpendzicma kenggec. 
ACT.27.41	Kemma kondung botuhau sangi mong erema feec, ihai emma wage dumbengau hendanggeu serimanu siritembong yadango wage buyaubigeng kpedzameec.
ACT.27.42	Wage dzameu witicamangic yeni fifia mema worabauac wasaingic yeneng yunuhomebeso degec. 
ACT.27.43	Ifi degec wasaingic garengnginango Pauro onggonggeudeac negemma kpetariyemmema yofi edeyunuec, “Fifia meme ngeneng kondunnu waraima yuma kemema fifia mema tegiau enggec. 
ACT.27.44	Amma goa neneng katapa witiau nga goa wage kpedzac kpedzamea witiau kenggec.” Neni nenahafoc ifingo ifi amma tegiau endacni nenearunac monggac sebia mi manganeec.
ACT.28.1	Neni kondung tegiau gombunga emma naning. Nanni nuc imoc kpara Merite degec negening. 
ACT.28.2	Anu nuc imocac ngicngac yeneng hoannunuma kianomang nasoac amma gerectoa yukenemmegec dzeu negening. Amma faka gombunga goa ifia homac anemmegec. 
ACT.28.3	Anu Paurongo gerec kpiriria kpedzucnema medzucke hama gerecfu faiu kemeec. Kemeu boudzoc mong gerec negemmima gereckpiriria manaunac erema Pauro mariau kima kpataingge nanec. 
ACT.28.4	Ifi nanu bangec imocac ngicngac yeneng imoc hemma denegeng amma degec, “Ngic imoc ye ngic kpehomeecnoc, ye kondunnu mi kemema homedac, imoc fora. Nga ye kondung tegiau yei eremanu turunga sikemiu homeude.” 
ACT.28.5	Ifi degec Paurongo boudzoc gigima kpesiu gerecfu kemeu sebiau ebic mong mi fingerec. 
ACT.28.6	Yeni imoc hemma yofi degec “Boudzoc enara imohai yadiude me ye makpema homedarude.” ifi dema tomai tacmagec sebiau ebic mong mi fingeru yeni hemma negemma degec, “Ngic ye nemu.”
ACT.28.7	Nuc imocac ngickuneng kpara Popirio, yeac ama bangeha wegenac feu yeng ama heinemmeu uameme harebec yegoc tacyac aning. 
ACT.28.8	Ammina Popirio mamango amau sebigerec hafei amma kerac ukuuku ammiu feec. Feu Paurongo ameau emma maria sebiau faima numuma ngic mengereec. 
ACT.28.9	Mengereu ngereeu nuc imocac ngicngac siduc imoc negemma hafeigoc homac yeneng ifingoc sikedacgec mengereyunudarec. 
ACT.28.10	Mengereyunuu ngicngac yeni ubangerectoa negennemmema kekennaso wegeneu singgac neneyaka nga hiefinacgoc kennideac sirihau wageu fainemmegec.
ACT.28.11	Kporucwage mong kianomang nasoac ihai nangkefec. Nga afo harebec wisickeu neni wage imohai emma kening. Wage imoc Aresandria taonnunac nga dumbengau nemuonga mong nanec, kpara Kasotoro nga Porukisi. Kasotoro nga Porukisi yeri foratombosonga. 
ACT.28.12	Kengkecma Siraku taonnu kensikema emma ihai uameme harebec tacma 
ACT.28.13	taong imoc wama Regiong taonnu kemma taring. Imohai tacni wereckengau ngadeninausing yowarec kpeu uameme mong wisickeu Puteori taonnu kening. 
ACT.28.14	Kensikema negen negensinggoc tosofocnina goa meficyununi heitainunugec uameme 7 yenigoc tacyac amma imohacnac hanising kengkecma Roma kening. 
ACT.28.15	Kensikeni Roma taonnu Yesuac habungo siducnina bic negenggecac goango hakecma Apio yeneac emenecfu meficnunugec. Nga goango ama mong kpara Kiang ama harebec, imohai meficnunugec. Meficnunugec Paurongo yenemma Anutu dangge edema ubangerec negemma kuc meficgeec.
ACT.28.16	Roma taonnu sikeni Pauro witicamau mi faima ama monnu tarudeac deu yeni naric degec. Ye imohai tacma worabacac wasaingic mongngo ye garenggema kefec. 
ACT.28.17	Ye ifi tacmanu uameme harebec anu yudangic yeneac garengfocngina kpacyunuu sikema yenahafoc tacgec yoac yofi edeyunuec, “Tosofocna, ni yudangic arengfocnina mi memayunuai me kisicfocnina yeneac singyoac nga fakangina deendema mi anai, imoc fora. Anu yeni Yerusalennu mendannuma romangic yeneac mariu eng fainugec. 
ACT.28.18	Fainugec romangic yeneng haniana dekpesi amma hania kpacfu nuhomegecdeac dema kopocsicna hofocma yungecnugecdeac degec. 
ACT.28.19	Ifi degec yudangic yeneng yoac imocac igocnuma kpetarigecac ngictau Sisango yoacna desiudeac deai. Yudangic yeneac yoac mong yei mehama deba dema mi hayai.
ACT.28.21	Ifi deu degec, “Yudaia bangecfunac geac yoackibi mong mi faigec hau hening. Me ngic mong suegec hama geac kopocsic yoac mong mi deu negening. 
ACT.28.22	Imocac wiac negennec, imoc geanggaoc dena negenni naric ande. Ge mitiareng denec, imoc bangecsoc deendema anggec negendimbe.”
ACT.28.23	Ifi dema tutumanggac naso mong degec naso imoc hau yudangic kpetengina homacngo Pauroac amau kpeturanggegec. Kpeturanggemagec, yeng Anutuac eucererenggac hania edeyunuec. Amma ye Moseac dedeseriyoac nga profete yeneac yoac, imoc osoma yenang negen negengngina wama Yesu negensinggegecdeac deireckeyemmeudeac ua meec. Ye asoacngoc hanahema ifi dema kecmanu ama toforeyemmeec. 
ACT.28.24	Amma ngic goa yeneng imoc ireckema yegoc uba mocgu anggec nga goa yeni mi negensinggegec. 
ACT.28.25	Amma yudangic yeni yenaocngoc yoacngina feracemeu Paurongo yoac mocgu yofi edeyunuec, “Tiri Asungo profete Yesaiaac enacfu kisicfocngina yeneac yoac yofi deec,
ACT.28.26	‘Ge kemma ngichabu yofi edeyununa: Ngicngac kedzacngo negen negeng, yeni imoc negemma naric mi negentegecgecde. Amma kicngo heheng yeni imoc hemma naric mi hentegecgecde. 
ACT.28.27	Imoc yofiac, ngicngacareng yomoc yeni herengina tondzera nga kedzacnginango yoac negenggecdeac ebiridae amma kicnginango wiac henggecdeac mepisickegec. Yeni kicnginango wiac mong hembauac nga kedzacnginango negembauac amma negen negengnginango wiac mong negentegecbauac, imoc yeni ubangina dafiu dzigeneu mengereyunubade.’ 
ACT.28.27	Ngeni yeni isocngoc. 
ACT.28.28	Imocac edengunuba negenggec, Anutungo memengerec sing meficgeec, imoc bangec monnunac ngicngac, yeneac arennoc ande, yeneng yoacna negemma komoc kpegecde.” Paurongo ifi deu negemma wama kenggec. 
ACT.28.29	[Kemma sinnu yudangic yenaocngoc yoacngina feracemeu kenggec.]
ACT.28.30	Pauro yengenaoc ama kuric bummema kifa yohockang ihai kecmanu ngicngac yearu kengha anggec, yeni ama heiyemmekefec. 
ACT.28.31	Heiyemmema kengeha kpac yombong kecma Anutuac eucerereng dekperagiyemmeec. Ye Kebu Yesu Kristoac hania kpouyemmekefu ngic mongngo mi kpetarimiec.
ROM.1.2	Yeng siduc gombung imocnoc warac profete yenearu yoac dedzege amma habesandeac deu yeneng imoc mitikibi kpetiacfu ohogec fede. 
ROM.1.3	Siduc imoc yofi, Anutuac Medac, Kebunina Yesu Kristo, yeng ngicsebiac arennu Dawidiac fingecsaheunac fingerec amma 
ROM.1.4	kpetiac minginaac Asungo kucgoc yombong yeac yofi dekperagiec, yennoc homecfunac gborima yarec, imocngo yofi edzacnunude, ye Anutuac Medacyombonga. Imoc Kebunina Yesu Kristoac siduc gombung. 
ROM.1.5	Anutungo deu ye wosoefac anemmema aposoro ua nemmeu neni yeac kpacac amma bangec monnunac ngicngac Anutu mi negemmidae, yeneac botucfu yoac dekperagini yeneng ye negensinggema yoara tofohogecde, ua imoc mekecdimbe. 
ROM.1.6	Nga Anutungo ngeni ifingoc kpacngunuma Yesu Kristoac areng anggecdeac negende.
ROM.1.8	Bangeha bangeha yeneng ngeneac negen negensingnginaac yoacsiduc edeemeandae, imoc wiac engena ifi negemma ngeneac negensima Yesu Kristoac kpacfu Anutuna dangge edekecduae. 
ROM.1.9+ROM.1.10	Ni numuanduae, imohai nasosoc ngeneac negensima numukecduae. Anutungo imoc hemma hepucna ande. Nga ongaasunango uaya mekecma yengena Medahaac siduc gombung dekperagianduae. Amma ni nasosoc Anutu numumiba yeng negenu naric anu ngenearu bic habade.
ROM.1.11	Hama ngenemba nenahafoc kecma ngeni serigecdeac Tiri Asuac wosoefacac kuc ngenearu mederebade, imocac homac anende. 
ROM.1.12	Ni yofi negemma imoc deduae, ni ngenearu haba nenang negen negensinninango nanggeemema ngeneng ni meserinugec neng ngeni meseringunubade. 
ROM.1.13	Negen negensinggoc tosofocna, yofi negenggecdeac anende. Ni miti uaac fora imoc bangec monnunac ngicngac Anutu mi negemmidae, yeneac botucfu kpedzucneanduae, ifi isocngoc ngenearu hama miti uaac fora goa kpedzucnebade. Amma imocac naso homac arenga faikecbare wiac goango ine dzegenukefec.
ROM.1.14	Ni grikngic nga bangec monnunac ngicngac Anutu mi negemmidae amma fakangina siriha kpac kecandae, yeni miti dekperagiyemmebesare. Amma ngic negen negenggoc nga negen negengina kpac, yenearu siduc gombung mamangkima dekperagima imocngo turunna kpoubesare. 
ROM.1.15	Imocac amma Roma taonnu ngicngac kecdae, ngenearu ifingoc siduc gombung dekperagibadeac herena yacande.
ROM.1.17	Anutungo ngicngac dindingac denemmeande, imocac siduc gombunnu yofi fingectegecande, negen negensinggoc hanahema negen negensinggoc mesibesonga. Amma yoac yofi bic oho ohoya fede,
ROM.1.17	“Ngic dindingac ye negen negensinggoc kecma kechereema kecbesande.” 
ROM.1.18	Ngicngac goa yeni Anutuac faka nga yoac ngadehema sing ferahaandae amma faka nga yoac fora kpema waandae. Ngicngac imoc yeneac turunga kurumenunac fingeru Anutungo imoc kpouyemmeude. 
ROM.1.19	Anutu haniaya botucnginau dindingac hengkecdae. Imocnoc Anutu yengenaoc mekperagiyemmeande. 
ROM.1.20	Amma hanahema ama bangec meficgeecfunac kecerema yofinenggac kecdimbengoc yengena kicngo mi hengena nga yeng wiac meficgeec, imoc henggec. Imocngo yengena marikibiaac siriha fingecyemmeu negentegeckecdae. Yeng nasoya nasoya kuc mingina kefecngo kefude nga kecbesande amma ye Anutu, yeni imoc hentegecma kecdae. Imocac mongngo yoac mong yofi naric mi deude, “Anutu kecde, imoc mong mi negentegeraiac kopocsicna wabeso.”
ROM.1.22	Yeni ifi kecma deandae, “Neni negen negentegecgoc.” ifi dema samackpeng amma dzingfonga kecandae.
ROM.1.24	Ifi angandaeac amma Anutungo yenang hereyacyac fakanginau wayunuu yeni kaiserofaka angkecma sebingina faka gameagocfu kpeandae.
ROM.1.25	Anutungo wiac sasawa deu fingerec, yearu dedengerec nga dedengerec fekengkecbeso, imoc fora. Nga yeni ine Anutuac yoac fora wama ikocyoac hoanggegecde. Nga ye wiac sasawa deu fingerec, yeac eweheihei faka wama yeac bageu monggoc mi kecandae. Yeng deu wiac fingerec, yeni imoc afehema imocac kingang kpeandae. 
ROM.1.26	Imocac amma Anutungo kpae mong mi heiyemmema wayunuu hereyacyac faka gameagocngo fenggeyunuu ngac yeni ngicgoc kecandae negengandimbe, yeni sing imoc wagec faka goa ngacngo faka mi angana, imoc angemekecdae. 
ROM.1.27	Nga ngic yeni sing imohaingoc ngacgoc kekec kecandae negendimbe, imoc wama herengina gerec isoc borang tiu ngicngo ngicfu kemma faka gameagoc angemeandae. Ngicngac ifi angkecdae, yeni yenaocngoc fakangina gameagoc anggec, imocacsoc turungango kekecnginau faka dindingac modacma meficgeyemmeude.
ROM.1.28	Ngicngac yeni Anutu negemmibesonga negenggec wiac mamea anu faka imoc ngadehema wagec. Imocac amma Anutungo ifingoc kpae mi heima wayunuec. Wayunuu yeni faka kpedahango fenggeyunuu faka ngicngo mi angana, yeni imoc modacma angemekecgec. 
ROM.1.29	Nga yeneac hereu faka mangana hania hania wake wakea fede, imoc yofi, yeni ngicngac dindingac kpac. Yeni ngabagoc nga kichodunggoc kecma faka mangana amma keracmanganggoc kecandae. Yeni herengina yaru ngic yunukpebuc anggecdeac ayemmeu ngabau eweandae. Yeni ikoc nga ngaba arennu ngic memanganeyunugecdeac ayemmeande amma gubekisang kecandae. 
ROM.1.30	Kecma yeni enacfu faifai amma Anutu ubango wama ubaseri kecma yoacngina goria amma sebiengeng faka angkecdae. Amma nonggomangfocngina yeneac yoac kpema faka mangana gboria meficgeandae. 
ROM.1.31	Nga yeni negen negengngina kpac kecma yenang yoacngina kpeandae. Yeni ngicngac tosofocngina heresongogoc hoangyunugecdeac obohoma ngicngac yeneac ubamangang mong naric mi negenggecde.
ROM.1.32	Ngicngac faka mangana ifia angandae, yeni homecac areng andae. Yeni Anutuac sing dindingac imoc negemmaguc sifu faka ifia angkecdae. Nga yeni imocgoc torokpema goa yenenggec faka mangana ifia amma kecgec, imoc ifingoc negenggec ngereeande.
ROM.2.2	Anu faka nga angammemengina ifia angkecdae, yeni Anutungo sing forau isingyunuma kopocsicnginaac turunga yemmeude, imoc negendimbe. 
ROM.2.3	Nga ngicngac goa faka ifia angkecdae, ge yeneac faka isinggema kopocsicnginagoc andae dema geangga faka ifiangoc angkecma Anutuac isic isinggenasou degbedicyoac goa dema woranadeac negennec nga imoc kpac yombong. 
ROM.2.4	Anutungo faka yumea yombong anggemma modzotitia kpac tomaiga naso herea kecande, imoc ngadehenadeu naric mi ande. Nga ubaga merennadeac Anutungo yumea anggende, ge sifu imoc negentegecbesena. 
ROM.2.5	Nga here dzege dzegegoc kecma ubaga mi meremma kopocsic mekpedzuc angkecma turunga menade. Nga Anutuac turung kpoukpouac nasotoa hau turunga dindingac fingectegecgembesande. 
ROM.2.6	Imoc yofiac,
ROM.2.6	“Kebungo ngicngac tembuc tembuc angammemengina hennegeng amma turunga kpouyemmeude.” 
ROM.2.7	Mong ye mamangkima faka gombunga mekecma kurumenggac kuc kibikperagiagoc nga eweheihei amma kekecseri meudeac ammiu uatoa mekecde, Anutungo ye kekec wisic wisickea kpac miude nga mibesande. 
ROM.2.8	Nga mong ye yengenaacsac negemma kecma yoac fora mi tofohoande nga sing dindingac kpema mangana modacande, Anutungo yearu herebuya kpakema kopocsicac turunga miude. 
ROM.2.9	Nga ngicngac angammeme mangana angkecdae, yeni sasawango kpendzeng nga ubaebictoa meficgegecde. Yuda arengngo imoc waraima meficgemagec grik areng yeneng momoc meficgegecde. 
ROM.2.10	Ngicngac faka nga angammeme gombunga angkecdae, yeni sasawango kurumenggac kuc nga kibikperagia nga eweheihei amma ruae meficgegecde. Yuda arengngo imoc waraima meficgemagec grik areng yeneng ifingoc meficgebesandae.
ROM.2.11	Anutu ye monde mondea mi femide. 
ROM.2.12	Ngicngac dedeseriyoac yenearu mi faifaia, yeni kopocsic meficgegec Anutungo dedeseriyoara kpac, yeni sasawa manganaac areng desiyunuma wayunuude. Nga ngicngac dedeseriyoacac bageau kecma kopocsic meficgegec, yeni dedeseriyoacngo yoacfu faiyunudaru kopocsicnginagoc kecma manganedacbesandae. 
ROM.2.13	Nga ngicngac faka nga angammenginango dedeseriyoac modackecdae, Anutungo yenemma dindingac deyemmeude. Nga ngicngac dedeseriyoac kedzacngosac negengandae, yeni dindingac mi deyemmeude, kpac.
ROM.2.15	Nga dedeseriyoacngo wiac ambesonga dede, imoc ngicngac ubanginau bic oho ohoya fede, imoc edzacnunuandae. Amma here negen negengngina imocngo meseriude. Ubangina nga here negen negengngina yeri yerahafoc ua mema yoacfu kopocsingngina deficgeandape me nanggeyunuma meficyunuandape. 
ROM.2.16	Imoc Anutuac desi desi nasotoau fingectegeru henggecde. Ni siduc gombung Yesu Kristongo nenec, imoc yofi dekperagianduae, Anutungo nasotoau ngicngac yeneac negen negeng sufu sufuya feec nga fede, imoc isinggema desibesande.
ROM.2.17	Yudangic ngeni ngenanggac deandae, “Ni yudangic dema dedeseriyoacngo nanggenuu kecduae.” Amma ge Anutu negemminec imocac negenna engena angkecde. 
ROM.2.18	Anu dedeseriyoacngo sing kpougenu ge Anutuac negen negeng nga songo bic negemma faka nga angammeme damoc gombunga, imoc isinggema naric ireckenade. 
ROM.2.19	Nga yofi negengemeannec, “Ngicngac kicpisic yeneac sing edzacyunuyunu ngic amma kundung manau kengkecdae, yeneac kperagia, imoc ni.” 
ROM.2.20	Nga dedeseriyoacfu negen negeng nga yoac fora hafoangoc fedeac ge negen negengngina obohoandae, yeneac negennec, “Ni yeneac dederecgengic.” amma ngicngac nambaracuba mekecdae, yeneac yofi negengannec “Ni yeneac kpoukpou.”
ROM.2.22	Amma kaiserofaka mi ambesonga, ifi demaguc geangga kaisero angannec. Nga ge nemu ngadeyunuannec amma geanggaoc ine womonginau emma yeneac wiac hamangec meannec. 
ROM.2.23	Amma Anutuac dedeseriyoac mekecma geanggaac negenna engena anu gennoc dedeseriyoac kpema Anutu game witiau faiannec. 
ROM.2.24	Mitikibiu yoac yofi oho ohoya fede,
ROM.2.24	“Ngeni ifi angkecdaeac amma bangec monnunac ngicngac, yeneac botucfu Anutuac kpac denggbaringgegecde.” 
ROM.2.25	Ge sebi tosaga herecgema dedeseriyoac modacnadeu imocngo memefihagoc anude. Nga dedeseriyoac kpenadeu ine sebi tosaga herec herecgeango sifu sebi herec herecgea areng mi annade. 
ROM.2.26	Anu areng goa sebi tosangina mi herecgegec, yeni angammemenginango dedeseriyoac modacdacande, yeni sebi herec herecgeareng, kpacngina ifi naric kpacbesonga. 
ROM.2.27	Nga ge sebi tosaga herec herecgeango kecma dedeseriyoacac kibi mekecma dedeseriyoac ine kpema kecna ngic mong ye sebi tosea mi herecgegec, yeng dedeseriyoac modackecma faka nga angammemega isinggema ge kopocsicgaggoc deude. 
ROM.2.28	Ngic mong ye sebiugeng yudangic ande, ye yudangic fora mi ande, kpac. Nga ngicsebiu sebi tosea herecgeandae, imoc sebi herec herecge fora mi ande, kpac. 
ROM.2.29	Mong ye ubahereau yudangic ande, yeng yudangic yombong. Anutuac Asungo ubahereaac herec herecge ua meu Anutungo ngicngacareng ifia dengereyunuande, imoc ngicac ua kpahac. Nga dedeseriac kibingo ubahereac herec herecge ua, imoc naric mi meude.
ROM.3.1	Yudangic yeneng sebi tosangina herec herecgea kecmagec faka imocngo yofi meficyunuu areng goa tatacngina feracyunugecde. 
ROM.3.2	Anutungo yudangic kekecnginau hafoangoc nanggeyunuma ngicareng goa feracyunuma yudangic faka gombunga homac yombong ayemmeude. Yeng yeneac negenu ngereeu yengena yoac garengegecdeac yeneac botucfu faiec fede, imoc negenggec engena ambeso. 
ROM.3.3	Anutungo yoac dedea modackecde. Anu goa yeni negen negensingngina kpac kecgec, fakangina imocngo Anutuac faka mi meickeec. 
ROM.3.4	Imoc kpac yombong. Yoac yofi oho ohoya fede,
ROM.3.4	“Geng yoac denec, imoc fora fingectegerude nga ge ngic hania isinggema yoacngina desinec, imoc dindingac.” 
ROM.3.4	Yoac yofi deni seria febeso, “Anutu ye fora nga ngicngac sasawa nenang ine ikocninagoc.”
ROM.3.5	Goa yeni deandae, “Ngicngac angammemenina manganangonoc Anutuac faka dindingac mekperagiude.” Yoac imoc fora mi ande nga fora ambac dede Anutungo mangananinaac turunga kpounemmeu, imocngo dindingac naric mi ambac. Ni ngicac negen negeng modacma yoacna ifi deduae. 
ROM.3.6	Anutu ye fakaya dindingac mi ambac debac bangeha bangehaac ngicngac naric mi isingyunuma desiyunubac, imoc foracngoc. 
ROM.3.7	Neac ikocyoacngo Anutuac yoac fora mekperagima kpara dengerebac ye kopocsicngic naric mi denembac. 
ROM.3.8	Goa yeni enacfu faifai anemmema deandae, “Wiac gombunga fingerudeac nenang angammeme goa mangana ambisina.” Nga goa yeneng neneac deandae, “Imocnoc kpounemmeandae.” Ngicngac yoac ifia deandae, yeni Anutungo kopocsicnginaac turunga, imocac sirihau yemmeude.
ROM.3.10	Imocac yofi oho ohoya fede,
ROM.3.10	“Ngic mongngonec dindingac mi kecde, imoc kpac yombong. 
ROM.3.11	Amma ngic mong negen negentegecgoc mi kecde me mongngo Anutu hofoc hofoc ua mong mi mekecde, kpac. 
ROM.3.12	Yeni sasawango Anutuac sing ngadehedacma yenahafoc manganegec, mongngonec angammeme gombunga mi angkecde, imoc kpac yombong.” 
ROM.3.13	“Yeni ubangina imoc kicsere angge anggea.” 
ROM.3.13	“Yeni nedzarangnginango ikoc ayemmeandae amma bibicnginau boidzocac marasing mekecdae.” 
ROM.3.14	“Yeni enacnginau sowecyoac nga negemmangang herenginaunac gerec dzema ereande.” 
ROM.3.16	Amma yeni sing kengkecdae, imohai amabangec memanganema ngicngac ebicfu faiyunuandae.
ROM.3.17	“Ngicngac imoc yeni ruaegoc kekecac sing mi negendae, kpac.” 
ROM.3.18	Amma yeni Anutuac kicfu dzonong fedefedegoc namma eweheimigecdeac mong mi negensiandae. 
ROM.3.19	Neni yofi negendimbe, dedeseriyoac imocngo ngicngac dedeseriyoacac bageau kecdae, imoc yeneac enacngina medzickeudeac nga bangeha bangeha ngicngac sasawa yeni Anutuarunac turunga megecdeac amma yoara dede.
ROM.3.21	Anu yofinenggac Anutungo ngicngac dindingac denemmeande, ye imoc didiu faiu hengkecdimbe. Sing imoc dedeseriyoac nga profete yeni hepuc angandae nga imoc dedeseriyoacac sing mi ande, kpac. Imoc sing gboria amma siriha mong yombong. 
ROM.3.22	Anutungo Yesu Kristo fainemmeec nga ngicngac ye negensinggedae, yeneac dindingac deyemmeude. Nga ngicngac sasawa nenang siricnina mong mong mi ande, 
ROM.3.23	nenang sasawa kopocsic meficgema kuc nga kibikperagia Anutuarunac haande, imoc kekecninau obohoma kecdimbe. 
ROM.3.24	Obohomina Yesu Kristongo witicfunac yungecnunuec. Yungecnunuma Anutungo wosoefac anemmeandeac amma dindingac denemmeude. Imoc fingecnemmeudeac nenaoc ua mong mi meing.
ROM.3.25	Anutungo Yesu hensima nonongkac faiu nanu ngicngac nenang imoc negensinggedimbe, Yesungo kopocsicninaac turung kpou kpouac bung amma sawango kopocsicnina dzuackecde. Sing imohai Anutu ye yengena dindingac, imoc edzacnunuudeac negenu ngereec. Imoc yofiac, ye warac ngicngac faka yumea ayemmema kopocsicnginaac turunga bic mi kpouyemmema 
ROM.3.26	naso herea modzotitia kpac tomaingina kefec. Ye naso yofinenggac ngicngac Yesu negensinggekecdimbe, nenang dindingac denemmeude. Ye yengena dindingac, imoc edzacnunuudeac negensima Yesuac uaac amma dindingac denemmeude.
ROM.3.27+ROM.3.28	Ifiac amma angammemenina gombunga imocac sebinina meennideac sing mong mi fede, kpac. Anutungo ngicngac dindingac deyemmeande, imoc negen negensingnginaac amma deude, neni imoc negemma meseridimbe. Yeni dedeseriyoac modackecdaeac ye dindingac mi deyemmeude, kpac. Imocac negen negensinggac amma sebiengeng naric mi annide. Ge uagaac amma ngic dindingac naric mi annade, imocac sebiga naric mi meennade. 
ROM.3.29	Goa yeni yofi deandae, Anutu ye Yuda yeneac Anutusac. Nga imoc fora kpac, ye bangec monnunac ngicngac, yeneac Anutu momoc kecde, imoc fora. 
ROM.3.30	Anutu mocgungonoc kecde. Amma ye sebi tosangina herecgegec, yeni negen negensingnginaac amma dindingac deyemmeude. Nga sebingina mi herecgegec, yeni ifingoc negen negensingngina hemma dindingac deyemmeude. 
ROM.3.31	Nga negen negensinninango dedeseriyoac mi meickenide, kpac. Nenang negen negensingngo dedeseriyoac nanggenide.
ROM.4.1	Kisicnina Abrahang yeac hania henni. 
ROM.4.2	Goa yeni yeac deandae, “Anutungo angammemeaac amma yeac ngic dindingac demiec.” Imoc fora mi ande nga imoc fora ambacfu ye sebia naric meembac. Nga imoc ine Anutuac kicfu kpac.
ROM.4.3	“Abrahang ye Anutu negensinggeecac amma, yeng yeac ngic dindingac demiec.” 
ROM.4.4	Ngic mong ua meande, yeac uabung imoc wosoefacac mimia mi ande, imoc ua meecac turunga ande. 
ROM.4.5	Nga mong ye uaac sing wama negenserima Anutu negensinggeude, yeac yofi fingerude, Anutungo ngic mangana dindingac deyemmeande, yeng ngic imoc negen negensingaac amma uaya kpac wosoefacfu ngic dindingac demiude. 
ROM.4.6	Nga mong ye angammeme gombunga mong mi ammanu Anutungo yeac dindingac deu yeac kenec meude, ngic ifia yeneac Dawidingo ifingoc yofi deec,
ROM.4.7	“Ngicngac goa yeni singyoac kpema kecmagec Kebungo manganangina wayemmema kopocsicngina semeyemmeec, yeni kenecnginagoc. 
ROM.4.8	Nga 
ROM.4.9	Kenecyoac, imoc ngic sebi tosangina herecgegec nga ngic mi herecgegec yeneac momoc dedea. Abrahangngo negensinggeecac Anutungo yeac negemma ngic dindingac demiec, ifinoc negemma deandimbe. 
ROM.4.10	Abrahang ye sebi tosea herecgeuguc Anutungo dindingac demiec me? Imoc kpac, ye sebi tosea mi herecgemanungoc Anutungo ye dindingac demiec. 
ROM.4.11	Abrahang ye negensinggeu Anutungo yofi demiec, “Ngic imoc dindingac.” ifi dema sebi tosea herec herecgeac ma Abrahang miec. Ye sebia mi herecgema bic negensinggeec. Nga ngic sasawa sebingina mi herecgema negensinggeandae, Anutungo yeneac dindingac deudeac yeni Abrahanggac kisicfora, ifi kpacyunuec. 
ROM.4.12	Nga ngic sebi tosangina herecgema Abrahanggac hanititi modacma Kebu negensinggeandae, yeneac ifingoc yofi deec, Abrahang ye yeneac kisicngina. Negen negensinnu kisicngina Abrahang, ye hanahema sebi tosea mi herecgema bic negensinggeec, ye isoc andae.
ROM.4.14	Nga ngicngac yeni dedeseriyoac hoanggema wiacngina mebau dede negen negensinggoc kekec foraya kpac ambac. Nga Anutungo wiac yemmeudeac deseriec, imoc ifingoc kuha kpac ambac. 
ROM.4.15	Dedeseriyoacngo kopocsicac turunga heficgeude nga dedeseriyoac mong mi feudeu dedeseriyoac ifingoc mi kpebau.
ROM.4.17	Nga Abrahanggac negensima yofi oho ohoya fede,
ROM.4.17	“Ni faiguai, imoc ge ngicngacareng homac yeneac kisicngina ambesannec.” 
ROM.4.17	Nga Anutungo ngic homemea megboriyunuande nga wiac mong mi fede, imoc bic fede, ifi isoc ye imoc dema kpara kparu fingecande.
ROM.4.17	Ifiac amma Abrahang ye nenang mannina, imoc Anutuac kicfu nga negen negensinggac sinnu. 
ROM.4.18	Yeng gboricgoc anudeac siriha mi kefec, kpac. Nga ye Anutu negensinggeecac ngicngacareng homac yeneac kisicngina anec. Imocacnoc yoac yofi bic dedea feec,
ROM.4.18	“Bangecfocga yeni homac yombong, kpete imocacsoc fingecbesandae.” 
ROM.4.20	Ye Anutungo wiac miudeac deseriec, imocac negengyohoc mong mi amma serima negensinggema kecma Anutu afehekefec. 
ROM.4.21	Nga Anutungo yoac deserimiecmoc imoc meudeac imocac kuha soha femiec, Abrahangngo ifi negentegecma negenseriec. 
ROM.4.22	Imocac amma yofi nande, “Anutungo yeac negensima, ngic dindingac demiec.”
ROM.4.23	Nga yoac yomoc, “Yeac negensima ngic dindingac demiec.” imoc Abrahanggacsac negemma mi oho ohoya fede, kpac. 
ROM.4.24	Imoc nenanggac momoc oho ohoya fede. Anutungo Kebunina Yesu homecac arennunac megboriu nenang ua imoc meec, ye negensinggeni yeng ifingoc negennemmema dindingac denemmeude. 
ROM.4.25	Nga nenang sing feraheing, imocac amma ngicngac yeneng Yesu homecfu faigec. Nga Anutungo dindingac denemmeudeac Yesu homecfunac monggoc megboriu yarec.
ROM.5.1	Ifi amma Anutungo negen negensinnina hemma dindingac denemmeu Kebunina Yesu Kristoac amma yegoc ruaeu kecdimbe. 
ROM.5.2	Yeng sing meficgenemmeu Anutuac danggunuc manau yofinenggac kecdimbe. Nga Anutuac kuc kibikperagiagoc ngade fingecnemmebesande, imoc wiac engena, ifi negemma sogaima kecdimbe. 
ROM.5.3	Amma imocsac kpac, nenang ifingoc kpendzeng witiau kecma imocac negenni engena anu sogaikecdimbe. Kpendzeng kpekpe, imocngo herenina meseriude. 
ROM.5.4	Meseriu modzotitia kpac kecma seserigoc nannide nga eucererenggac fora fingecbesandeac negensinggema kecdimbe. 
ROM.5.5	Ifi kecmina ubaninaac kuha naric mi maude. Nocac Tiri Asugoc anni Anutungo songoya ubahereninau kpakeec fede.
ROM.5.6	Nenang sicsauc kecminangoc Kristoac naso hau yeng nenanggac tatac mema homeec. Makpekpea kecminangoc, ye ifi anemmeec. 
ROM.5.7	Ngic mongngo ngic dindingacac amma homeudeac negenside, siduc ifia mi negengandimbe. Nga mong ye faka nga angammemea gombunga angkecde, mongngo yeac amma kengec wama homecfu naric kembac gedang. 
ROM.5.8	Anutungo songoya edzacnunuma Kristoac deu yeng ngicngac nenang kopocsicgoc kecmina nenanggac ammanoc homeec. 
ROM.5.9	Anu yeac sawaac amma Anutungo ngicngac dindingac denemmeu yofinenggac kecdimbe. Imocac ye ifingoc turung kpoukpouac nasou yoacnina deu komoc kpebesandimbe, imoc negenserima kecdimbe. 
ROM.5.10	Nga nenang Anutuac ngabafora kecmina Medahaac homecngo ngaba meickeu Anutugoc ruae fingecnemmeec. Ruae fingecnemmeu nenang ifingoc Medahaac kekecac amma komoc kpebesandimbe, imocnoc negenserima kecdimbe. 
ROM.5.11	Amma imocsac kpac, Kebunina Yesu Kristongo kopocsicnina meickema Anutugoc ruae meficgenemmeu nenang yofinenggac Anutuac negenni wiac engena anu sogaima kecdimbe.
ROM.5.13	Dedeseriyoac bangectoa bangecfu mi femanu kopocsicngo bic haec. Dedeseriyoac mi feudeu kopocsicac hennegeng naric mi fingerude. 
ROM.5.14	Nga Adanggarunac erekecma Moseac nasou homecngo ine ngicngacareng sasawa garengyunuec. Adangngo kopocsic meficgema Anutuac yoac kpeec. Nga goa yeni yeac kopocsic imoc isoc mi meficgegec nga homecngo yeni sifu meyunuec. Adang ye ngic haudeac dedea, yeac ongea.
ROM.5.15	Sing ferac ferahea, imoc siriha mong ande nga danggunuc imoc siriha mong, imoc fora. Ngic mocgungo kopocsicfu makpeecac ngicngac ebiriango homedacgec. Nga Anutungo wosoefahaac nga ubangerehaac wiac ngicngac yemmeande, imoc ine homactoa anu yenearu ebiria yombong kpakeyemmeec. Imoc ngic mocguacsac, Yesu Kristoac wosoefacac amma ifi fingecma feec. 
ROM.5.16	Ngic mocgungo hanahema kopocsic meficgeec, Anutungo imocac amma wosoefahaac wiac yemmeande, ifi mi negembisina, kpac. Ngic mocgungo kopocsic hanahema meficgeu Anutungo turung kpoukpouac faka hanahema meec. Meu ngicngac homac yeneng ine sing ferahema turungnginagoc anggec. Anggec Anutungo ifi hemma wosoefac ayemmema kopocsicnginaac turunga waec.
ROM.5.17	Ngic mocgungo hanahema sing feraheu yeac kopocsicac amma homecngo ngicngac garengyunuudeu ine yofi negembisia, Anutungo ngicngacareng danggunuctoa ayemmema wosoefacfu dindingac deyemmeu, yeni ngic mocgu, Yesu Kristo, yegoc kecma kekecac arennu kecma wiac homac yenahafoc garenggegecde.
ROM.5.19	Nga ngic mocgungo enac tofoc tofoho faka wau ngicngac ebiriangoc yeni kopocsicnginagoc andacgec. Nga ifi isocngoc ngic mocgungo enac tofoc tofoha anecac amma Anutungo ngicngac ebiriangoc yeneac dindingac deyemmeec nga deyemmeude.
ROM.5.20	Anu kopocsicngina kuneng monggoc anudeac dedeseriyoac haec. Nga kopocsicngina kuneng yombong anu danggunucngo monggoc yombong kopocsicngina ferahema fingecma feec. 
ROM.5.21	Imoc yofiac, kopocsicngo homec meficgema yenenggareng anec, ifi isocngoc danggunucngo garennina anu Anutungo Kebunina Yesu Kristoac amma dindingac denemmema kekec wisic wisickea kpac nemmebesande.
ROM.6.1	Imocac yofi debisina. Anutuac wosoefacngo yadiudeac nenang kopocsicfu monggoc torokpema mi kecbisina, kpac. 
ROM.6.2	Nga kopocsicfunac bic homeing, ifi negemmaguc sifu ihai monggoc torokpema mi kecbisina. 
ROM.6.3	Nenang Yesu Kristoaru kpeketahama kecnideac doku nadzicnemmegec. Amma sasawango homehau bariyuhung anemmeu nadzicdaring, ngeni imoc mi obohodae. 
ROM.6.4	Nga doku nadzicni Anutungo yegoc tonggonunuu homecfu kemeing. Manggac ye kuc nga kibikperagitoayango Yesu homecfunac megboriu kekec gboriau enec. Enu nenang ifingoc kekec gboriau kecnideac yegoc torokpenunuec.
ROM.6.5	Yesungo homeec, imocac siricfu yegoc torokpema homeing. Amma ye homecfunac gborima yarec, nenang ifingoc torokpeinggac gborima yacnide imoc negendimbe. 
ROM.6.6	Kopocsicac kuc heresebininau ua mekecde, imoc kpac anudeac ubaherenina esea mariponnu Yesugoc kpekpea, imoc negendimbe. Kopocsicngo minginnina monggoc mi kefudeac ifi anec. 
ROM.6.7	Imoc yofiac, Yesungo ngic homeec, ye kopocsihaac witicfunac bic mesiec.
ROM.6.8	Nga nenang Kristogoc bic homeing dema yegoc ifingoc kecnide, imoc negensinggedimbe. 
ROM.6.9	Nga Anutungo Kristo homecfunac megboriu yarec. Amma ye yacma monggoc mi homeude, imocnoc negendimbe. Ye homecac kuc bageau monggoc mi kecde. 
ROM.6.10	Ye ngicngac kopocsicninaac amma atac mocgusac homeu wisickeec. Amma yofinenggac kecde, imoc Anutuac hoannu kecde. 
ROM.6.11	Imocac ngeni ngenanggac yofi negembisia, kopocsicfunac bic homema imocac bageau monggoc mi kecdimbe. Nenang yofinenggac Yesu Kristogoc kpeketahema Anutuac hoannu kecdimbe.
ROM.6.13	Amma oruc kickedzac nga hanimaringina imocngo kopocsicac kingangkpekpe mi ambeso, kpac. Ngeni warac homecfu kecgec, yofinenggac ine kekec forau kecdae, imocac ngenaoc efaima kemma Anutuaru oruc kickedzac nga hanimaringina desigec imocngo yeac kingangkpekpe ambeso. 
ROM.6.14	Ngeni dedeseriyoacac bageau kekec, imoc bic wama danggunucac bageau kecdae, imocac amma kopocsingo kunengngina mi ambeso.
ROM.6.15	Imocac yofi annide. Nenang dedeseriyoac bageau mi kecdimbe, kpac. Nenang danggunucac bageau kecdimbe. Imocac kopocsic meficgeni, imoc mi ngereeude nga ifi mi fingecbeso! 
ROM.6.16	Ngeni ngic monggac wanacareng kecgecdeac desiemegecdeu ngeni yeac wanacareng kecma yeac enac tofohobisia, imoc negendae. Ifi isoc ngeni kopocsicac wanacareng kecma enara tofohogecdeu homec meficgegecde. Nga ngeni enac tofoc tofohofakaac bageau kecma dindingac kekec meficgegecde.
ROM.6.17	Anu ngeni warac kopocsicac wanacareng kecgec, imoc bic wagec wisickeec. Wisickeu kpoukpouyoacac hoannu faingunugec, ngeni ubangina hafoangoc imohai desiemema imoc tofohokecgecac amma Anutu dengereduae. 
ROM.6.18	Ngeni kopocsicac witicfunac bic mesi mesingunuya nga yaguc dindingac kekecac wanacareng amma kecdae. 
ROM.6.19	Nga ngeni sebifusiac kucmamanginagoc kecdaeac ngeneac siricfu yofi deduae. Ngeni warac oruc kickedzac nga hanimaringina desiemema uba wonongagoc kekec nga singyoac kpekpe, imocac bageau wanacareng kecgec. Ifi kecma singyoac kpema kecgec. Ngeni ifi isocngoc yofinenggac oruc kickedzac nga hanimaringina desiemema dindingac kekecac bageau wanacareng kecbisia. Kecma kpetiac kekecfu yadiseri anggecde.
ROM.6.20	Amma ngeni kopocsicac wanacareng kecmagec dindingac kekecac yoacngo naric mi garengngunuec, kpac. 
ROM.6.21	Ngeni imohai kopocsicac fora mekecgec imocngo kekecngina memanganeec amma ngeni yofinenggac imoc negemma gamengunuande. Faka nga angammeme ifianoc homec heficgeude. 
ROM.6.22	Ngeni yaguc kopocsicac witicfunac mesingunungunuya nga Anutuac wanacareng kecdae, imocac fora yofi, ngeni kpetiac kekec kecma yadiseri angkecmagec wisickeu kekecseri megecde. 
ROM.6.23	Imoc yofiac, kopocsicac buma imoc homec megecde nga Anutuac wosoefac, imoc Kebunina Yesu Kristoac amma kekecseri buma kpac nemmebesande.
ROM.7.1	Tosofocna, ngeni dedeseriyoac negendae, imoc negenduae. Imocac yofi debeso negenduae. Ngicngac gbori kecmagec dedeseriyoacngo kunengngina amma garengyunuande, fora. 
ROM.7.2	Imocac ngac mong ye ngicfu kenudeu, ngic ye kecmanungoc ngacngo yegoc dzahacemema kefecde. Dedeseriyoacac sing ifi fede. Kecma ewea homeudeu dedeseriyoacngo ngac ngicfu witickeec, imocac witiha kpac anude. 
ROM.7.3	Nga ewea gbori kecmanungoc ngac ye ngic monggaru kenudeu yeac serongac degecde. Nga ewea homeudeu ine ngac ye dedeseriyoacac witicfu monggoc mi kefude. Ye naso imohai ngic monggac ngac anudeu serongac mi anude. 
ROM.7.4	Tosofocna, ifi isocngoc Anutungo Kristoac sebiu ngeni yegoc ngunuhomeu ngeni dedeseriyoacac bageau monggoc mi kecdae. Ngeni ngic homecfunac yarec, yegoc torokpema kecgecdeac nga nenang Anutuac uaac fora annideac ye ifi anec.
ROM.7.5	Nenang warac uba eseaac arennu kecmina dedeseriyoacngo songo mangana herenina miaru homecac fora meficgekefing. 
ROM.7.6	Nga yofinenggac dedeseriyoacfunac yungec yungecnunuya kecdimbe. Dedeseriyoacngo mendannunuec, imohacnac bic homeing. Dedeseriyoacfunac homema ua esea imoc wama Asuac ua gboriau emma nandimbe.
ROM.7.8	Nga kopocsic ye dedeseriyoacfusing ine singa meficgema hensongofaka hania hania herena manau miacande. Amma dedeseriyoac mi febacfu, kopocsic ye homemea ambac. 
ROM.7.9	Ni warac dedeseriyoara kpac kecbare dedeseriyoacngo hau negenai. Negemba imohai ine kopocsicngo kekehagoc amma ua meu 
ROM.7.10	homeai. Imohai yofi henai, dedeseriyoacngo kekec meficgeudeac faifaia fede, imocngonoc homec meficgenenec. 
ROM.7.11	Kopocsicngo dedeseriyoacfu singa meficgema ikocfu wangecnuma kpebucnuec. 
ROM.7.12	Imocac yofi fede, dedeseriyoac imoc yengenaoc kpetiac nga nonoyoac ifingoc kpetiac nga dindingac amma gombunga.
ROM.7.13	Wiac gombunga, imocngo homecfu mi fainuec, kpac. Kopocsicac hania fingectegerudeac kopocsicngo ine homecfu fainuec. Nga kopocsicngo wiac gombunga mema imocngo nearu homec meficgeec. Ifi anu dedeseriyoacngo kopocsic heficgeu kopocsic ye wiac mangana yombong, imoc fingectegerec.
ROM.7.14	Dedeseriyoac imoc Asuarunac, imoc negendimbe. Nga ni ine uba eseanagoc kecba kopocsicngo wanac menuu, kopocsicac bageu kecduae. 
ROM.7.15	Nga faka nga angammeme angkecduae, imoc dafiac angkecduae, imoc mi negentegecduae. Ni wiac mong ambadeac negensianduae, imoc mi angkecduae. Nga faka ubanango waanduae, imoc ine angkecduae. 
ROM.7.16	Amma faka goa songona mi angande, imoc mekecduaeu imocngo yofi deseride, dedeseriyoac imoc gombunga. 
ROM.7.17	Ifi anu neannaoc faka imoc mi angkecduae, kpac. Kopocsic neac here manau fede, imocngo faka imoc angkecde. 
ROM.7.18	Neac hereu wiac gombunga mong mi fede, ifi negenduae, imoc uba eseaac deduae. Imoc yofi, ni faka gombunga ambadeac negengkecma ine faka nga angammeme gombunga ambadeac obohoanduae. 
ROM.7.19	Fora, angammeme gombunga ambesonga negenganduae, imoc mi angkecduae. Nga faka mangana wabadeac negenganduae, imoc ine angkecduae. 
ROM.7.20	Ni faka goa mi ambadeac anengkecde, imoc ambadeu ine neannaoc faka imoc mi anduae, kpac. Kopocsic herena manau fede, imocngo ine faka imoc heficgeu anganduae.
ROM.7.21	Faka gombunga ambesonga negembare faka manganango ine herenaunac bic erema kekecna garenggeande, imoc meficgeanduae. 
ROM.7.22	Amma ubaonganau Anutuac dedeseriyoac ubangerecgoc hoanggekecbare 
ROM.7.23	songo monggac singyoacngo ine sebinau fingeru henganduae. Nga imocngo negen negennau dedeseri fede, imocgoc ewema kecdape. Ewekecma kopocsicac singyoacngo sebina witicfu faima sebinau uaya mekecde.
ROM.7.24	Ni ngic makpekpea ubahodunggoc kecma sebinagoc homecac bageau kecbare merang imohacnac mesinuude? 
ROM.7.25	Anutuac dangge deduae, Yesu Kristo Kebunina yeng mesinuude. Mesinuu neanna negen negennango Anutuac dedeseriyoacac bageau kecma wanac ua mekecduae nga ubana eseango ine kopocsicac singyoac kingang kpemima kecduae.
ROM.8.1	Nga ngicngac Yesu Kristogoc kpeketahema kecdae, yeni ine yoacac arennu mi makpegecde. 
ROM.8.2	Ge Yesu Kristogoc kpeketahema kecna Kekec Asuac
ROM.8.3	Uba esea ye dedeseriyoacac kuha memau dedeseriyoacngo wiac obohou Anutungo ua imoc yofi meec. Ye Medacyombonga sueu nenang siric mema bangecfu maec. Mau Anutungo yeac sebiu kopocsicnina desima meickeu kpac anec. 
ROM.8.4	Anu nenang uba eseaac sinnu kengkeng imoc wama Tiri Asugoc kpeketahema kengkecdimbe. Kengkecma dedeseriyoacac faka dindingac kekecninau fingectegerude.
ROM.8.5	Ngicngac uba eseaac songo nga negen negeng modacandae, yeni negen negengngina uba eseaac arennu faiandae. Nga ngicngac Asuac songo nga negen negeng modacandae, yeni negen negengngina Asuac arennu faiandae. 
ROM.8.6	Anu uba eseaac negen negeng imoc homehagoc nga Asuac negen negeng imoc kekehagoc amma ruaeagoc. 
ROM.8.7	Uba eseaac negen negengngo Anutu ngaba ammikecde amma Anutuac dedeseriyoac mi tofohoande. Imoc dedeseriyoacac bageau kefudeac obohoude. 
ROM.8.8	Nga ngicngac uba eseaac songo nga negen negeng modackecdae, yeni Anutuac ubasongo meficgegecdeac singa obohokecdae.
ROM.8.10	Nga Kristongo ngeneac ubahereu kefudeu sebingina imoc kopocsicnginaac amma homeec. Nga ongaasunginango ine dindingac kekecac amma kekehagoc anec. 
ROM.8.11	Anutu ye Asuyango Yesu homecfunac megboriec. Amma Asu imocngo ubaherenginau kecdeu yeng sebingina homecac bageau kecde, imoc ifingoc Asuyango megboriude.
ROM.8.12	Negen negensinggoc tosofocna, negenggec, nenang turunninagoc kecdimbe nga imoc ine uba eseaac negemma kpac. Asungo bic megborinunuec, imocac amma uba eseaac arennu kecnideac turunga mong mi fenemmede. 
ROM.8.13	Ngeni uba eseaac songo nga negen negeng modacma kecgecdeu homecac areng anggecde. Nga Asuac kucfu uba eseaac angammeme kpebucgegecdeu kechereema kecbesandae. 
ROM.8.14	Anutuac Asungo ngicngacareng wangecyunukecde, yeni sasawango Anutuac medacfora. 
ROM.8.16	Nenang Anutuac nambaracfora kecdimbe, yoac imocnoc Anutuac Asu yengenaoc hepuc amma ongaasuninau faiu dekecdimbe. 
ROM.8.17	Nga yeac nambaracfora kecdimbeu ye iwaiya hendzima nemmeude. Amma Kristogoc areng mocgu kecma urecwiacnina menide. Neni nenahafoc kuc nga kibikperagininagoc annideac yegoc ifingoc kpendzeng kpeni Anutungo fora nemmeude.
ROM.8.18	Imoc yofi negensiduae, kuc kibikperagiagoc ngadeu nenannu fingectegecbesande, imoc wiac engena yombong nga yofinenggac ebic fingecnemmekecde, imoc wiac mamea. 
ROM.8.19	Anutungo deu wiac fingecdarec imoc sasawango Anutuac medacfora didiu fingectegecgecdeac mamangkima yeneac tomai kecdae.
ROM.8.21+ROM.8.22	Amma imocac yofi negendimbe, Anutungo deu wiac sasawa fingecdarec, ihacnacngoc erekecma yaguc kecdimbe. Nga yeneng ifingoc wedzec horarac amma gadze yiniu homema hoaeandae, imocac witic hesima Anutuac nambaracfora yeneac amabangecfu kenggecdeac ayemmeude. Amabangec imoc witiha kpac nga imoc kuc nga kibikperagiagoc.
ROM.8.24	Amma nenang wiac foraya fingerudeac negenserima tomai kecma komoc kpenide. Mong ye foraya bic henu imoc fingerudeac negenserima kecande, faka siriha ifia mi fede, kpac. 
ROM.8.25	Nga wiac mi hengena imoc mebesandimbe, ifi negensinggema kecdimbeu modzotitia kpac mamangkima tomai kecnide.
ROM.8.26	Ifi kecmina Asungo kucmamaninaac amma hama meficnunuu ifi me ifi numuni ngereeude, imoc mi negentegecandimbeac amma yeng agennina tima yoara kpac hereudumengau numuu Anutuaru engande. 
ROM.8.27	Enu ngicherenina hengkecde, yeng Tiri Asuac negen negeng ifingoc negenude. Asu ye Anutuac negen negeng modacma kpetiac habu nenanggac amma nunumua faikecde.
ROM.8.29	Imoc yofiac, Anutungo ngicngac bic negengyunuec, yeni meisingyunuu yadiseri amma yengena Medaha isoc anggecdeac desiyunuec. Medahango munafora homac yeneac waracdacngina anudeac ifi arenggeec. 
ROM.8.30	Arenggema ngicngac warac bic meisingyunuec, yeni ifingoc kpacyunuma dindingac deyemmeec. Dindingac deyemmema kuc kibikperagiagoc ifingoc yemmeec.
ROM.8.32	Anutungo Medacyombonga mi segerema sasawa nenanggac amma ngaba yeneac mariu waec. Nga nenanggac waecac amma ye ifingoc ubangerehaac torokpema Medahagoc wiac sasawa nemmeude. 
ROM.8.33	Mongngo Anutuac meisingfora yoacfu faiyunuudeu, Anutungo yeneac yoac ifingoc deu firang anggecde. 
ROM.8.34	Yesu Kristo yennoc homeec. Homeu Anutungo ifingoc ye homecfunac megboriu yarec. Yacma Anutuaru enec, foiau tacma nenanggac amma numukecde. Imocac mongngo meisingfora yoacfu kopocsicninagoc dema negende, ye osiude. 
ROM.8.35	Amma Kristongo heresongogoc hoannunukecdeac, kekec imohacnac wiac mongngo nenang mederenunuudeacsoc mi ande. Kpendzeng me ubaebic me nunukporac anemmegecde me herehomehome me senggang kekec me manganebeso annide me dzikacbeang, imoc sasawango Kristoac songounac naric mi meicnunuude. 
ROM.8.36	Yoac yomoc bic oho ohoya fede,
ROM.8.36	“Geac areng andimbeac amma yeni asoacnac kemma marai homecfu fainunukecdae. Yeneng nenemma yofi negenggec, ‘Neni rama kpebucyunuandae, yeni isoc andimbe.’ ” 
ROM.8.37	Imoc sasawa fingecnemmeu Kristongo heresongogoc bic hoannunuu nenang yegoc kecma feracyunuyombonggema firang amma kecdimbe. 
ROM.8.38+ROM.8.39	Nga Anutungo heresongogoc hoannunuu nenang Kebunina Yesu Kristogoc kpeketahema kecmina wiac mongngo naric mi mederenunuude, imoc negenseriyombonggeduae. Imoc homec me kekec, angero goa me ngictau goa, wiac goa yaguc fedae me wiac ngade fingecgecde, wiac goa kucnginagoc wihacnac me wiac goa kucnginagoc emuhacnac nga wiac goa Anutungo deu fingecgec, yeni sasawango yeac songounac naric mi meicnunugecde.
ROM.9.1	Ni Kristogoc kpeketahema yoac fora deduae, ikoc mi anduae. Nga Tiri Asungo here negen negenna midiu imocngo hepucna anu yofi deduae. 
ROM.9.2	Ni nasosoc arengfocna yeneac amma ubahodungtoa nga ubaebicgoc kecduae. 
ROM.9.3	Nga neng yeneac do mema sowecac bageau kecma Kristoaru agac kecbadeac negenduae. Neni kisicnina mocgu. 
ROM.9.4	Nga yeni Israe areng, yeni manggacac medacyombong kuc nga kibikperaginginagoc kecdae. Yeni dzadzahac nga dedeseriyoacgoc kecma Anutuac womong garenggekecdae. Amma Anutungo wiac yemmeudeac deseriyemmeec, imoc yenearu fedengoc. 
ROM.9.5	Nga yeni kisicbangecfocngina negendae, yeneac fingecsaheunac Kristongo ngicsiric amma fingerec. Ye Anutunoc, wiac sasawaac engena. Yearu dedengerec nga dedengerec fekengkecbeso, imoc fora.
ROM.9.6	Anutu yoara kuha made, ngeni ifi mi negembisia. Imoc yofi, Israengicngac Israe fingecsaheunac, yenearunac goa Israe yombong mi andae. 
ROM.9.7	Imocac siriha yofi, Abrahanggac bangecfora goa yeni Sara kimearunac. Imocac yofi oho ohoya fede,
ROM.9.7	“Isakaac fingecsahengo geac bangecfocga yombong debesandae.” 
ROM.9.9	Ye Abrahang nga Sara yerigoc yoac yofi dedzege anec,
ROM.9.9	“Ni naso deduamoc imohai habare Sarango medac mong mema kefude.” 
ROM.9.10	Nga imocsac kpac, Bangecnina Isaka ye Rebekagoc feu yeng fora tombosonga kpenangyuruec. 
ROM.9.11+ROM.9.12	Nga medac yeri mi fingecma kecmaecngoc yereac angammemengira gombunga me mangana mong mi femanu Anutungo yereac Rebeka yofi bic edeec,
ROM.9.11+ROM.9.12	“Darango muneaac kingang kpebesande.” 
ROM.9.11+ROM.9.12	Anutungo mong uayaac amma mi meisinggeude, ye songoya nga negen negengaac amma ngicngac kpacyunuande, imoc seria nanudeac ye ifi anec. 
ROM.9.13	Imocac yofi oho ohoya fede,
ROM.9.13	“Ni Yakobo heresongogoc hoanggema Esau ine ubanango ukuai.” 
ROM.9.14	Ifiac amma yofi denide. Anutungo sing mi segeude. Ye yoara gombunga angande. 
ROM.9.15	Yeng Mose yofi edeec,
ROM.9.15	“Ni mong wosoefac ammibadeac negemma ye wosoefac ammibade. Nga monggac ubamangang ammibeso negenduae, ye ubamangang ammibade.” 
ROM.9.17	Mitikibiu yoac oho ohoya fede, imocngo Farao yofi edeec,
ROM.9.17	“Ni gearu kucna bangeha bangeha edzacyunubade nga kpacna dekperagigec kenu negendacgecdeac amma miacguai.” 
ROM.9.18	Imoc yofi, Anutungo mong wosoefac ammibesonga negendeu, imoc ammiude. Amma monggac herea dzegebesonga negendeu, imoc dzegeude.
ROM.9.19	Ge yoacna imoc negemma yofi denade gedang, “Anutuac songo nga negen negeng kpeudeac sing mi fede. Nga sing kpekpe mi febac dede yeng ni kopocsicnagoc naric mi debac.” 
ROM.9.20	Bangecngic ge negenna, ge ngicsac, ifi dema Anutuac yoac turunga mi merembesena. Marikibi minginango wiac mong meu wiac maringo memea, imocngo mingina naric mi kpesimiude,
ROM.9.20	“Ge nocac ni ifia menunec?” 
ROM.9.22+ROM.9.23	Enang goa yeni kuc kperaginginagoc anggecdeac Anutungo warac wosocefac ayemmema mengereyunuec. Ngicngac yeni yeac kuc kibikperagiagoc henggecde, songoya ifi anec. Ye desi desiac fakaya ngicngac edzacyunuudeac nga yeni kuha negenggecdeac enang goa yeni kpedzac kpedzameaac arennu bic faifaia nandae, yeneac amma modzotitia kpac nasoherec tomaingina kecande, ye songea naric modacma ifinoc anude. 
ROM.9.24	Imocac nenannoc kpacnunuec. Imoc Yuda arengsac kpac, ye bangec monnunac ngicngac momoc kpacyunuec. 
ROM.9.25	Ye profete Hoseaac kibiu ifingoc yofi dede,
ROM.9.25	“Ngicngacareng mong warac neac ngicngac mi kecgec, yeni neac ngicngac, ifi kpacyunubade. Nga ngac mong heresongogoc mi hoanggeai, ye neac songongac, yeac kpara ifi kpacbesandua.” 
ROM.9.26	Nga bangec monnunac ngicngac Anutungo yeneac yofi deec,
ROM.9.26	“Ngeni neac ngicngac kpac.” Amma bangec imohaingoc yofi kpacyunubesandae, “Yeni Anutu kekehagoc yeac medacfora.” 
ROM.9.27	Yesaiango ine Israe yeneac negemma yofi kpacma dede,
ROM.9.27	“Israe ngicngac yeni kpetengina kuneng, imoc kondunggac sangi isoc anudeu ni sifu yenearunac noboha efeanecsac onggongyunuba komoc kpegecde. 
ROM.9.28	 bangecfu ngicngac yoacngina bicbic isinggema desiyunuma uaya mesibesande.” 
ROM.9.29	Nga Yesaiango kpefingyoac yofi bic deec,
ROM.9.29	“
ROM.9.30	Ni yofi torokpema deduae, bangec monnunac ngicngac, yeneng dindingac kecgecdeac seseriua mong mi mekecma kekec dindingac eng meficgegec. Yeni negensinggegec, imocac amma Anutungo dindingac kpacyunuec. 
ROM.9.31	Nga Israe ngicngac yeni ine dedeseriyoacngo kekec dindingacfu faiyunuudeac seseriua mekecgec. Mekecma dedeseriyoacfusing dindingac kekec mi meficgegec. 
ROM.9.32	Yeni faka nga angammemenginaac negensima negen negensing fora imoc ine wagec. Yeni hocfu kpondzong heima mayunuec. 
ROM.9.33	Imocac yofi oho ohoya fede,
ROM.9.33	“Negendae, ni Sionnu hoc mong faiba imohai yeni kpondzong heigecde nga peperandziu tifainggema negemmangang meficgegecde. Nga mongngo ye negensinggeudeu ye game kpekpeu mi embesande.” 
ROM.10.1	Tosofocna, Anutungo arengfocna kopocsicac ebicfunac mesiyunuu komoc kpegecde, imocac heresongonango negengyombonggema ye numumianduae. 
ROM.10.2	Amma ni yeneac hepuc amma yofi deduae, yeni Anutuac kingang kpegecdeac ngombongemema seseri angkecdae. Nga ye dafi kingang kpemibesonga, imocac negen negentegec ine mi feyemmede. 
ROM.10.3	Amma yeni yenaocngoc sing dindingac meficgegecdeac arenggema uaya mekecdae. Nga Anutungo sing mong bic meficgema ngicngac dindingac deyemmeande, sing imoc ine mi negendae. Ifi amma yeni Anutuarunac kekec dindingac fede, imocac bageau kecgecdeac waandae. 
ROM.10.4	Kristongo dedeseriyoac hafoangoc modacdaru dedeseriyoacac ua wisic wisickea anec. Imocac amma ngicngac ye negensinggeandae, yeni sasawango dindingac kekec meficgegecde.
ROM.10.5	Mosengo dedeseriyoacac sing dindingac kekec imocac yofi ohoec fede,
ROM.10.5	“Ngic mong ye dedeseriyoac modacdarude, yeng sing imohai kekehagoc amma kefude.” 
ROM.10.6	Nga Anutungo negen negensinninaac amma dindingac denemmeude, sing imocngo yofi dede,
ROM.10.6	“Ge geanggaoc ubaheregango yofi mi kpesiemebesena, merang kurumennu enude?” 
ROM.10.6	Imoc Kristo kurumennunac memaudeac negemma dede. 
ROM.10.7	Me yofi, “Merang hofeu kemeude?” Imoc Kristo homecfunac meereudeac negende. Ifi mong mi negembisia.
ROM.10.8	Imocac geac yoac yofi dedea fede,
ROM.10.8	“Anutuac yoac imoc hoanggau nga enacgau amma heregau fede.” 
ROM.10.8	Nga negen negensinggac yoac imocnoc dekperagingemmekecdimbe. 
ROM.10.9	Imoc yofiac, ge enacbibicgango, Yesu ye Kebu, imoc dekperaginade nga Anutungo Yesu homecfunac megboriec, imoc negensinggenadeu Anutungo kopocsicgaac ebicfunac mesiguu komoc kpenade. 
ROM.10.10	Nenang ubahereninango ye negensinggeni yeng dindingac denemmeude. Nga enacbibicninango ye dekperagini yeng kopocsicninaac ebicfunac mesinunuu komoc kpenide. 
ROM.10.11	Mitikibingo imocac yofi dede,
ROM.10.11	“Mongngo ye negensinggeudeu, ye gamekpekpeu mi enude.” 
ROM.10.13	Nga
ROM.10.13	“Ngicngac yeneng 
ROM.10.14+ROM.10.15	Nenang mong sueni yeng Anutuac yoac dekperagiyemmeude. Nga Anutuac yoac dekperagiu negemma naric negensinggegecde. Negensinggema yeni Kebuac kpara kpacma komoc kpegecde. Imocac yofi oho ohoya fede,
ROM.10.14+ROM.10.15	“Ngic yeni siduc gombung mehakecgec ngicngac yeneng yeneac hani udumeng ubangerehagoc negenggecde.” 
ROM.10.16	Anu ngicngac yenearunac homacngo siduc gombung imoc ine mi tofohogec. Yesaiango yofi dede,
ROM.10.16	“Kebu ge negenna, yoac dekperagiyemmeing, imoc yeni mi negensinggegec.” 
ROM.10.17	Nga Kristoac yoac dekperagiyemmeni yeni yoara negengandae. Amma yoac imoc negemma negensinggegecde.
ROM.10.18	Anu Israe yeni yoara kedzacnginango mi negenggec me? Ifi kpac, yeni bic negenggec. Yofi oho ohoya fede,
ROM.10.18	“Ubaudumengngina imoc bangectoa bangecfu kengkecde. Yeni yoacnginango bangectoa bangec yomocac noboc noboc wisic wisickeau kendarude.” 
ROM.10.19	Ifiac amma monggoc deba, Israe ngicngac yeni yoara ubaherenginango negentegecgec me? Mosengo Anutuac enac mema imocac yofi deec,
ROM.10.19	“Ni faka angemmeba ngeni ngicngacareng mong bangec mocguac areng mi andae, yeneac keracmangang anggecde. Nga areng mong negen negentegecngina kpac, ngeni yeneac herebu negembesandae.” 
ROM.10.20	Yesaiango kengeha kpac imocac torokpema bangeha bangeha ngicngac, yeneac yoac yofi deec,
ROM.10.20	“Ngicngac yeneng ni mi hofocnuma eng meficnugec. Nga neac dekpesia kpac kecgec, yenearu fingecyemmeai.” 
ROM.10.21	Amma Israe areng yeneac ine yofi deec,
ROM.10.21	“Ngicngacareng mong yoacna mi tofohoandae nga yoac kpekpe kecdae, yeneng hagecdeac asoacfunac kemma tofocnac marina sineyemmekecduae.” 
ROM.11.2	Anutungo ngicngacfora bic meisingyunuma mi wayunuec, kpac. Nga Eria ye hereebiha Anutuac kicfu dekperagima israengicngac yeneac yofi dema numuec, imoc mitikibiu oho ohoya fede, 
ROM.11.3	“Kebu, yeni geac profetefocga yunuhomegec nga geac arataga kpembarackegec. Nga ni mocgungosac kecbare kekecna meickegecdeac negendae.” 
ROM.11.4	Ye ifi numuu Anutungo ine turunga yofi meremmiec,
ROM.11.4	“Ni ngicfocna 7 tauseng bic segereyunuba kecdae. Nga yeni nemu Baari yearu fafoc mong mi heimigec.” Ngeni imoc negembisia. 
ROM.11.5	Ifi isocngoc Anutungo yofinenggac yenearunac tosea meisingyunuma wosoefaha ayemmeu yengena habubisic mong amma kecdae. 
ROM.11.6	Yeng meisingyunuma danggunuha yemmeec, imoc yenang angammemengina gombungaac amma mi meisingyunuec, kpac. Ye angammemengina gombungaac amma meisingyunubac dede wosoefaha imoc wosoefac fora mi ambac.
ROM.11.7	Imocac amma yofi fede, Israe yeni wiac megecdeac uatoa mekecma imocac fora mong mi meficgegecde. Nga Anutungo ngicngac yeneac botucfunac meisingyunuec, yeneng ine wiac imoc meficgegecde. Anu Israe noboha yeni ubaseri nga ubafong amma kecdae. 
ROM.11.8	Imoc yeneac yoac mong yofi oho ohoya fede,
ROM.11.8	“Anutungo faka meu yeni ongaasungina dzingfong anec. Amma kicnginango wiac mong mi hemma kedzacnginango wiac mong mi negenggec. Yeni ifia keceregecngo yaguc kecdaengoc.” 
ROM.11.9	Imocac Dawidingo yofi deec,
ROM.11.9	“Yakaneneac fakangina angandae, imocngo subabanggeng nga ufic isoc meyunuu kopocsicnginaac turunga ambeso. 
ROM.11.10	Wiac mong mi henggecdeac yeni kicngina kundung kpebeso. Ge nasoya kpac ngadehokuc meyununa kecbisia.” 
ROM.11.12	Nga Israe yeni Anutuac yoac ferahegec, faka imocngo Anutuac wosoefactoa heficgeu bangeha bangeha yenearu kendarec. Amma Israe yeni Anutuac sinnu makpegec, imocngo bangec monnunac ngicngac wiac gombunga homac yombong meficgeyemmeec. Kecma Israe ngicngac sasawango negensinggegecde, naso imohai wiac engena yombong fingerude.
ROM.11.13+ROM.11.14	Anu bangec monnunac ngicngac kecdae, ngeneac yofi deduae, neanna arengfocna yeneng ngeneac keracmangang anggecde. Amma yeni sing imohai ngeni isoc kopocsicac dzuac dzuac mema komoc kpegecde. Ifi fingerudeac negemma neng ngeneac aposoro anai. Amma ua mekecduae, imocac negemba engena yombong ande. 
ROM.11.15	Anutungo Israe ngadehema waec, imocac bangec monnunac ngicngac ngeni Anutugoc uba mocgu amma ruae meficgegec. Ifi fedeu Anutungo monggoc Israe hoangyunuude, imocngo heficgeu homemea yeneng gborima kekec meficgegecde.
ROM.11.16	Ngeni yaka buma heima waraima Anutu migecdeu yaka sasawa imoc kpetiac anude.
ROM.11.18	Ifi andeac, ge sebiengeng amma fawa noboha yeneac yofi mi negembesena, “Neng feracyunuduae.” Ge ine sebiengeng annadeu yofi negembesena, ge ic fawasac, geng ic godea mi nanggenec nga ic godeango ine ge nanggeguma kecde. 
ROM.11.19	Ifi deba geng yofi denade gedang, “Yeni ninoc icfu torokpenugecdeac fawa goa metackegec.” 
ROM.11.20	Denec isoc, yeni mi negensinggegecac amma metacyunuec. Nga geng negensinggenecac amma seria nangkecnecngoc. Imocac negen negenggau sebiengenga kpac amma kengecgoc kecbesena. 
ROM.11.21	Anutungo yengena fawa mi onggongyunuecfu ge ifingoc naric mi onggongguude.
ROM.11.23	Nga fawa tosea negen negensingngina kpac, yeneng meremma negen negensinggoc anggecdeu ye icfu monggoc torokpeyunuude. Nga Anutungo icfu torokpeyunuudeac naric mi obohoude. 
ROM.11.24	Ge kateac oliwaac fawa kapia, imoc herecgeguma oliwa ic fora mong geac areng mi ande, imocgoc torokpeguudeac mi ebiriudeu, oliwa ic fora yengena fawa monggoc toro torokpe ua imocngo wiac efea yombong anude.
ROM.11.25	Tosofocna, ngeni ngenanggac negenggec engena ambacac amma yoac mong yomoc sufu sufuya fede, imoc negenggecdeac negenduae. Imoc yofi, Israe noboha yeneac uba negen negengngina imoc fonggoma femanungoc bangec monnunac ngicngac, ngeni erema hakecma kpetenginaac sirihau hafoangoc ambeso. Kpetengina hafoangoc anuguc Israe areng tosea ifingoc erema torokpegecde. 
ROM.11.26	Ifi anu Kebungo Israe hafoangoc kopocsicac ebicfunac mesiyunuu komoc kpegecde. Imocac yoac yofi oho ohoya fede,
ROM.11.26	“Memengerec ngic ye Sionnunac hau Anutu ngadeheandae, yeneac faka mangana imoc sasawa Yakoboac arennunac meickeude.” 
ROM.11.27	“Nga kopocsicngina meickebade, imocngo naso imohai dzadzahacngina febesande.” 
ROM.11.28	Siduc gombung hau Israe yeni imoc ngadehema Anutugoc ngaba angkecma ngeneac sing meefaigec. Anutungo ine Abrahanggac bangecfora meisingyunuma kisicfocnginaac amma hoangyunukecde. 
ROM.11.29	Anutungo ngicngac kpacyunuu wosoefacfu kuc yemmema negen negenga ngade meremma monggoc wangecyunubac, faka imoc mi femide, kpac. 
ROM.11.30	Amma bangec monnunac ngicngac, ngeni warac Anutuac yoac kpekpe kecgec nga yofinenggac Israe yeneng yeac yoac kpekpe kecgecac amma Anutuac wosoefac ngenearu fingerude. 
ROM.11.31	Yeni hanahema Anutuac yoac kpegecac ngeni Anutuac wosoefac megec. Nga Anutungo yofi faiec, ngeni wosoefac imoc megecguc yeni imoc ifingoc megecde.
ROM.11.32	Anutungo ngade ngicngac sasawa wosoefac ayemmeude. Ye imocac hanahema ngicngac yoackpekpenginaac amma witicfu faiyunudarec.
ROM.11.34	Imoc yofiac,
ROM.11.34	yeac negen negennu wiac fede, imoc ngic mongngo naric mi negenude. Nga mongngo ye negen negeng naric mi meficgemiude. 
ROM.11.35	Amma ngic mongngo hanahema Anutu wiac mong miecfu ye imocac turunga kpoumiude, imoc kpac yombong. 
ROM.12.2	Ngeni bangectoa bangec yomocac ngicngac yenigoc angammemengina siriha mocgu mi ambeso. Anutungo uba negen negengngina heigboringemmeu ngeni Anutuac songo negengising anggec yeng wiac kpacgoc nga gombunga yombong anu imoc negenu ngereeude, imocac siriha naric negentegecgecde.
ROM.12.5	Ifi isocngoc nenang homac amma Kristoac manau sebi mocgu andacdimbe nga neni tembuc tembuc sasawa yeneac tosea.
ROM.12.7	Nga Anutungo ngic me ngac mong ngicngac meficyunuudeac kuc nga ua miu yeng memefic uanoc mebeso. Nga kpoukpou uaac kuc femide, yeng imocac sirihau ngicngac kpouyemmebeso. 
ROM.12.8	Mong ye ogofora negen negengngina midima demeseri ayemmeudeac kuc femide, ye uaya imocac sirihau mekecbeso. Mong ye ubangerecac ngicngac wiac hania hania eng yemmeande, ye wiac imoc wosoefacfu yemmebeso. Nga enara kecma ua imoc meande, ye seseri amma uaya mebeso. Nga ubamangang negemma memeficua meande, ye ubangerecfu nga songogoc ngicngac ogofora meficyunubeso.
ROM.12.9	Ngeni heresongogoc hoangemekecdae, imocngo faka fora ambeso. Ngeni faka nga angammeme mangana ngadehema faka gombunga serima angkecbisia. 
ROM.12.10	Nga ngicngac negen negensinggoc kecdae, ngeni botucnginau heresongogoc hoangemema eweheihei angemegecdeac seserigoc feracemebisia. 
ROM.12.11	Amma ngeni ua serima megecdeac modzotitia kpac kecma herengina wagec Asungo midiu ngeni Kebuac wanacareng kecma yeac ua mekecbisia. 
ROM.12.12	Nga Anutungo wiac fingecngemmeudeac deec, imoc fingecbesande, ngeni ifi negemma sogaibisia. Nga kpendzenggac manau ngisima kecma mamangkima numukecbisia. 
ROM.12.13	Amma kpetiac areng yeneng wiac monggac obohogec ngeni ebicngina negemma wiac yemmebisia. Nga ama monnunac goa hagec ngeni ama heiyemmegecdeac angemmebeso.
ROM.12.15	Ngicngac sogaima kecandae, ngeni yenigoc sogaibisia. Nga ngicngac kiacandae, ngeni yenigoc kiacbisia.
ROM.12.17	Nga ngicngac memanganengunugec ngeni yeneac turunga mangana mi merengyemmebisia. Ngeni ngicngac sasawa yeneac botucfu faka gombunga ayemmegecdeac arenggema kecbisia. 
ROM.12.18	Ngeni ruaegoc kecgecdeac kuc fengemmede, imocac sirihau ngicngac sasawa yenigoc ruaeac sinnu kecbisia. 
ROM.12.19	Songo tosofocna, faka mangana angemmegec, imocac turung mi kpouyemmebisia. Anutungo turungngina kpouyemmeudeac titing faimagec yengenaoc manganaac turung kpoukpou ua imoc mebeso. Imocac yofi oho ohoya fede,
ROM.12.19	“Manganaac turung kpoukpou, imoc neac ua, Kebungo ifi dede.” 
ROM.12.20	“Ngabaga hereaac homeu geng yaka mibesena nga dokuac ammiu geng doku gumebesena. Ge ifi annadeu gerecwewengaima oruhau kpeturanggena tarude.” 
ROM.12.21	Ge manganango memaguudeac titing mi faimibesena, ge ine faka gombungango mangana memama firang ambesena.
ROM.13.2	Imocac mong ye gawamangfocnina yeneac yoac kpeude, ye Anutungo areng faiec, imoc kpeude. Amma ifi angandae, yeni yenaoc angammemenginaac turunga taima ebic meficgegecde. 
ROM.13.3	Nga kia gawamangngo ngicngac faka gombunga angkecdae, yeni kengec mi meficgeyemmegecde, kpac. Ngicngac faka mangana angkecdae, yeni ine kengec meficgeyemmegecde. Nga ge kia gawamang yeneac kengeha kpac kecnadeac negennec isoc faka gombunga angkecna kia gawamangngo dengereguude.
ROM.13.4	Geng gombunga kecnadeac amma yeni Anutuac kingangngic kecdae. Amma yeni foracngoc wasaibeang kucmamayagoc mi mekecdaeac faka nga angammeme mangana meficgenadeu ine kengecgubeso. Yeni Anutuac kingang ngicfora kecma manganameme yeneac turunga kpouyemmegecde. 
ROM.13.5	Nga turung kpoukpou ua, imocacsac kpac, ngeni negeng madzac ambauac ifingoc enacngina tofohobisia. 
ROM.13.6	Gawamangfocnina yeni wisic wisickea kpac Anutuac bageu ua imocnoc mekecdae. Nga ngeni imocacnoc takesi faiandae. 
ROM.13.7	Ngeni takesimeme yeni takesi yemmebisia nga finacac takesi degec imoc yemmebisia. Amma kunengfocngina yeneac kengecngunuu enarafocngina eweheihei ayemmebisia. Nga wiac ayemmebesonga dedea fede, imoc sasawa andacbisia!
ROM.13.9	Dedeseriyoac goa yofi fede,
ROM.13.9	“Ge kaisero mi ambesena, ngicngac mi yunuhomebesena, hamangec mi mebesena, hensongo mi ambesena.” 
ROM.13.9	Dedeseriyoac imoc nga dedeseriyoac goa tosea, imoc yoac mocguac manau kpeturanggedacma yofi fede,
ROM.13.9	“Ge geangga anggengande, siriha imocngoc gegoc wegenac kecde, ye heresongogoc hoanggebesena.” 
ROM.13.12	Tofocnac bic kpac anudeac ande nga ama wereckenudeac ande, imocac nenang kundunggac angammeme wadacma kperagiaac tebemariku heima mekecbisina. 
ROM.13.13	Amma wiac wenackperagiu angana ande, imoc modacbisina. Nenang doku seria nene nga kaisero amma sicsauc faka hania hania, imoc mi angkecbisina. Amma ewekpekpe nga keracmanganggoc kekec wadacbisina. 
ROM.13.14	Uba eseaac songongo ngenearu yacbacac ngeni sebinginaac songo mi nanggebisia. Ngeni Kebunina Yesu Kristo ngakpi isoc heima kecbisia.
ROM.14.2	Goa yeni Kebu negensinggema yaka sasawa naric nedacgecde. Nga goa ine Kebu negensinggema kecma kucmama amma semeng uaac yakasac negecde. 
ROM.14.3	Ngic mong ye wiac sasawa neande, yeng ogea yaka goa segea fede, ye mi ngadehebeso. Amma mong ye yaka goa segea fede, yeng ogea wiac sasawa neande, imoc kopocsihagoc mi debeso. Anutungo ye bic hoanggeec. 
ROM.14.4	Geng ngic monggac kingangngic angammemea isinggema ye kopocsihagoc denadeac kuc mi genggena, kpac. Ye angammemeango deu maude me nanude imoc kebuyango ine naric deude. Amma kingangngic ye nanudengoc, Kebungo imocac kuc miudeac mi obohode.
ROM.14.6	Ngic uameme monggac negenu engena angande, ye Kebu negensima ifi anude. Nga yaka sasawa neande, yeng Kebuac negensima Anutu ubangerec edema yaka neude. Nga ngic yakasege angande, ye ifingoc Kebuac negensima Anutu ubangerec edeudengoc. 
ROM.14.7	Nenanggarunac mongngo yengenaac amma kecde, imoc mi fede. Nga mongngo yengenaac amma homeude, imoc mong mi fede. 
ROM.14.8	Nenang gbori kecnideu Kebuac amma kecnide nga homenideu Kebuac amma homenide. Homenide me gbori kecnideu Kebu yengena arennoc kecnide. 
ROM.14.9	Kristo ye gbori kecdimbe nga homegec nenanggac Kebu, imocac amma ye homema monggoc gborima kekec meec.
ROM.14.11	Mitikibiu yoac yofi bic oho ohoya fede,
ROM.14.11	“Kebungo yofi dede, ‘Ni kekec mingina. Imocac ngicngac sasawa yeni neac kicfu fafoc heinenggecde amma nedzarang sasawango Anutu kecde, imoc dekperagibesandae.’ ” 
ROM.14.12	Ifi anu nenang sasawa tembuc tembucnina namma haifakanina bangecfu aning, imocac siduc Anutu dekperagimibesandimbe.
ROM.14.13	Nga nenang tosofocnina yeneac faka monggoc isinggema mi demanganeyunubisina, kpac. Ngeni ine yofi isinggehomebisia, tosofocnina mayunuudeac sinnu ic me hoc me botac mong mi faibisina. 
ROM.14.14	Anu yaka me wiac mong imoc yengena seuha mi ande, imoc Kebu Yesugoc kpeketahema kecma ireckema negenseriduae. Nga mongngo ine wiac monggac dema imoc seuhagoc, ifi negensiudeu, wiac imoc yearu seuhagoc anude. 
ROM.14.15	Nga geng yaka mong nena negen negensinggoc tosoga imocac ubaebic meficgeudeu ye heresongogoc mi hoanggema kecnec. Kristongo ifingoc tosogaac amma homeec, ye yaka nenegaac amma makpema manganebacac wabesena. 
ROM.14.16	Imocac amma ngeni wiacngina seuha kpac mekecdae, imoc gombunga garenggema kecgecdeu, goa yeneng wiacngina gombunga fede, imocac deendema mi ammigecde. 
ROM.14.17	Imoc yofiac, nenedoku imocngo Anutuac eucererenggac fora mi ande. Tiri Asungo faka dindingac nga ruae amma sogac sogai nemmeande, imocngo ine Anutuac eucererenggac fora ande.
ROM.14.18	Anu mong ye sing imoc modacma Kristoac kingang kpekecde, ye Anutungo negemmiu ngereeude nga ngicngac yeneng ifingoc ye hennegeng ammigec naric anude. 
ROM.14.19	Imocac nenang ruaefakau meficemema angammemengina nanggeemema emekpesi angemebisina. 
ROM.14.20	Imocac ge yakagaac amma Anutuac ua mi hendzicna. Yaka sasawa imoc kongaha, imoc fora. Amma yaka nene fakagango tosoga naric ammiu makpeude. 
ROM.14.21	Ge yakagango tosogaac ubea memanganema ammiu makpebacac geng yang me waingdoku segega kecnadeu imocngo ngereeude. Me faka nga angammemega mongngo tosoga ubaebic meficgemibacac fakaga imoc wana ngereeude.
ROM.14.22	Amma geng wiac goa negen negenggau negenna naric anu imoc geanggaoc Anutuac kicfu mekecbesena. Nga ngic mong ye wiac goaac negenu naric angkecde nga imocngo hereebic miu yoacfu mi faiemekecde, ye kenehagoc. 
ROM.14.23	Ngic mong ye yaka goa negengyohocfu neude, yeng yoacfu makpeude. Ye mi negensinggema yaka imoc sifu neude. Faka nga angammeme negen negensinggoc mi angkecdimbe, imoc sasawa kopocsihagoc.
ROM.15.1	Ngicngac Kebu negensinggema seria nandimbe, nenang kucmama kecdae, yeneac ebic serima tofohoma nenanggacsac negemma meficemema mi kecbisina. 
ROM.15.2	Amma nenang tembuc tembuc ngicngac wegenac kecdae, yeni ngereegecdeac nga yeni Kebu negensinggema yadiseri anggecdeac kingang kpeyemmebisina. 
ROM.15.3	Kristongo ifingoc yengenaac ngereeudeac ua mi meec, kpac. Yeng faka anec imoc yofi oho ohoya fede,
ROM.15.3	“Dedenggbaring areng yeneng denggbaringgugec, dedenggbaringngina imocngo neac witiu enec.” 
ROM.15.5	Amma Anutungo modzotitia kpac nga nangge nangge minginango meficngunumanu ngeni Yesu Kristoac negen negeng modacgec negen negengngina mocgu ambeso. 
ROM.15.6	Ifi amma ngeni ngenahafoc enacurecfu Kebunina Yesu Kristoac Anutu nga Manggac dengeregecde. 
ROM.15.7	Nga Anutuac kpac kuneng fingerudeac negemma Kristongo hoangngunuec, ifi isocngoc ngeni hoangemebisia.
ROM.15.9	“Imocac ni bangeha bangeha ngicngacareng tosea, yeneac botucfu dengereguma yegecfu kpacga afehebade.” 
ROM.15.10	Amma monggoc yofi dede,
ROM.15.10	“Bangec monnunac ngicngac, ngeneng yeac ngicngac arengforagoc kpeturanggema ngenahafoc sogaibisia.” 
ROM.15.11	Amma mong yofi,
ROM.15.11	“Bangec monnunac ngicngac, ngeni 
ROM.15.12	“Isaiac godeaarunac sera mongngo fingecma bangec monnunac ngicngac, yeneac ngictaungina amma garengyunuu yeneng ye negensinggema kecbesandae.” 
ROM.15.13	Anutungo kekecseri deserima faiec, ye negensinggegec yeac sogac sogai nga ruaengo hafoangoc mewakengunubeso. Imoc mewakengunumanu Tiri Asungo nanggengunuu kekecseriac yoacngo ubanegen negengnginau sokongunubeso.
ROM.15.14	Tosofocna, ngeni ngenaoc wiac gombunga arenggegec nga negen negeng sasawa imocngo mewakengunuu ngenaocngoc gorongina naric kpeemegecde, fakangina ifia fede, imoc negenseriyombonggeduae. 
ROM.15.15	Ni ifi negemma kengeha kpac kecma yoac goa heigboringemmema ohoduae, imoc Anutungo wosoefac nga kuc nenecac anduae. 
ROM.15.16	Ifi amma Yesu Kristoac kingangkpekpe kecma bangec monnunac ngicngac botucnginau Anutuac kicfu womonggareng kecma ua kpetiac mekecma yeac siduc gombunggac ua mekecduae. Mekecba Tiri Asungo bangeha bangeha ngicngacareng tosea, yeni Anutuac sese dema kpetiac meyunuu Anutungo yeneac negenu ngereede.
ROM.15.17	Ni Anutuac kicfu kingang kpekpe uaya mekecma Yesu Kristogoc kpeketahema kecduae, imoc negemba engena yombong anu naric deduae. 
ROM.15.18	Kristongo dafiu kuc nenu neng bangec monnunac ngicngac yenearu kemma yeac yoac dema uaya meba yoara modacgec, imoc mi dekperagiyemmebaiu imocngo ebiribac. 
ROM.15.19	Imoc Anutuac Asu yeac kucfu fingerec, yeac kucfaka hania hania morora hemma yoara modacgec. Ni siriha ifia Yerusalennu hanahema bangec noboc noboc mekengkecma Iririkong provinsiu wisickeu Kristoac siduc gombung dekperagiyemmedarai.
ROM.15.21	Imocac yoac bic oho ohoya fede,
ROM.15.21	“Yeac kpacsiduc mong mi dekperagiyemmegec, areng imoc yeneng hentegecgecde. Nga ngicngac kedzacnginango yeac kpacsiduc mi negenggec, yeneng imoc negentegecbesandae.” 
ROM.15.23	Nga yofinenggac uana bangec yomohai bic mesiba wisickeec. Amma ngenearu habadeac kifa homac songona bic anec. 
ROM.15.24	Imocac Spania bangecfu kembade,
ROM.15.26	Kpetiac habu Yerusalennu kecdae, yenearunac goa makpekpea kecdae. Nga Makedonia nga Akaia habu yeneng yeneac ubamangang negemma memefic goa kpedzucnema faigecdeac degec. 
ROM.15.27	Yeni ifi anggecdeac ayemmeec. Yerusalenggac kpebung yeneng Asuac wiac gombunga bangec monnunac ngicngac, yenearu mederema yemmegec bangec monnunac ngicngac, yeneac turunga anec. Imocac amma yeni yenang dzofinacngo meficgeyemmeude imocngo ngereede. 
ROM.15.28	Ifi anu ubangerecnginaac fora imoc Yerusalennu mekemma yemmeba makpekpea yeneng imoc megecdeac singa meseribade. Imoc wisickeuguc ngenearu sing hama Spania bangecfu kembade. 
ROM.15.29	Nga habade, naso imohai Kristoac kenec hafoangoc fede, imocgoc ngenearu habade, imoc negensiduae.
ROM.15.31	Yudaia bangecfu areng goa Kebu mi negensinggeandae, yeneac mariunac yeng onggonnuudeac numubisia. Amma ni memeficac wiac mehama kpetiac areng Yerusalennu kecdae, yeni imoc henggec ubangina ngereeude, imocac momoc numubisia. 
ROM.15.32	Ifi ammagec Anutungo negenu ngereeu ngenearu hama sogac sogaigoc tacnegembade.
ROM.15.33	Anutu ruae minginango sasawa ngenigoc kecbeso, imoc fora.
ROM.16.1	Ngactosonina Foibe, ye nanggema yoac goa deba negenggec. Ye Kengkereaiac kpebung kingang kpeyemmeande. 
ROM.16.2	Ngeni Kebugoc kpeketahema ye hoanggema yeng wiac monggac obohou ngeni imoc meficgema mibisia. Ngeni kpetiac arenggac fakanina modacma ifi ammibisia. Ye ngicngac homac meficyunukecma ni ifingoc meficnuec.
ROM.16.4	Yereng neac amma kekecngira mi segereoc. Ni yerearu ubangerecna faiyecmeduae, imoc nengsac kpac. Bangec monnunac ngicngac, yeneac kpebung sasawa fekendae, yeneng ifingoc ubangerec deyecmedae. 
ROM.16.5	Amma kpebung yereac amau kpeturanggeandae, yenearu ifingoc wenacngerecna faiba hade. Nga songo tosona Epaineto wenacngerecna ifingoc edebisia. Ye Asia bangecfunac Kristogoc kpeketahema yeac waracmedac anec. 
ROM.16.6	Nga wenacngerecna Mariaaru sueba kende. Ye ngeneac amma uatoa mekefec. 
ROM.16.7	Amma ngicngahocna neac bangec mocguna Androniko nga Yunia yerearu wenacngerecna faiba kende. Yeri aposoro botucnginau eweheiheigoc uangira mekecdape. Nga ni Kristoaru mi kpeketahebare yereng ye bic negensinggeoc.
ROM.16.8	Ni Kebugoc kpeketahema Ampiriato heresongogoc hoanggeduae, yearu wenacngerecna faiba kende. 
ROM.16.9	Amma Urbanogoc Kristoac ua meing, yearu wenacngerecna nga songo tosona Sitaki yerearu wenacngerecna faiba hau edeyurubisia.
ROM.16.10	Nga Apere ye Kristoac ngic fora, yearu wenacngerecna sueba kende nga Aristoburoac arengfora yenearu wenacngerecna faiba hau edeyunubisia. 
ROM.16.11	Nga Herodiong bangec mocguna amma Narikisoac arengfora Kebugoc kpeketahema kecdae, yenearu wenacngerecna sueba hau edeyunubisia. 
ROM.16.12	Nga Kebuac ngac Tirifaina nga Tirifosa, yeri yeac ua mema kecdape. Amma tosongira Peresi ye yeac uatoa ifingoc mede nga ngicngac homacngo yeac heresongo negengkecdae. Wenacngerecna yenearu sueba hade. 
ROM.16.13	Amma Rufu ye Kebuac meising ngic nga yeac nonggea momoc, yerearu wenacngerecna sueba hau edeyurubisia. Nonggeango ni ifingoc nonggo anende. 
ROM.16.14	Amma Asingkrito nga Firegong amma Hereme nga Patoroba nga Herema amma negen negensinggoc tosofocnina goa yenigoc kecdae, yenearu wenacngerecna sueba hade. 
ROM.16.15	Nga Firorogo nga Yuria amma Nereo nainagoc nga Orumpa amma yenigoc kpetiac areng sasawa kecdae, wenacngerecnango yenearu kende.
ROM.16.18	Areng ifia yeni Kebunina Kristoac kingang ua mong mi kpekecdae. Yeni ine yakaac songo nga negensongongina fingerudeac ngicngac goa negengisinga kpac tobangyunuma ubaherengina mesufuma yoac gombunga dema dekerec ayemmegecde. 
ROM.16.19	Nga ngeni enac tofoc tofoho areng kecdae, ngicngac sasawa yeneng imoc bic negenggecac negemba ngereede. Nga ngeni faka nga angammeme gombunga negentegecgecdeac amma angammeme manganaac arennu kopocsicngina kpac kecgecdeac anengande. 
ROM.16.20	Anutu, ye ruae mingina. Yeng naso mi hereemanu Satang haningina bageau memama kpedzameude. Kebunina Yesuac wosoefacngo ngenigoc febeso.
ROM.16.22	Ni Teatio, Kebugoc kpeketahema kecma kibi yomoc ohoma ngenearu ubangerecna faiba hade.
ROM.16.24	Kebunina Yesu Kristoac ruaengo sasawa ngenigoc febeso. Imoc Fora.
ROM.16.26	Feerekefu bangec monnunac ngicngac sasawa, yeneng ye negensinggema yoara modacgecdeac Anutu kekecseri minginango profete yeneac yoac mitikibiu fede, imocac deu yofinenggac didiu fingectegerec. Fingectegeru bangeha bangeha ngicngacareng tosea yeneng yoara naric negentegecgecde. 
ROM.16.27	Anutu mocgungo negen negentegec mingina. Nga nenang Yesu Kristogoc kpeketahema dedengerec nga dedengerec Anutuaru faini fekengkecbeso, imoc fora.
1CO.1.1	Anutungo Pauro negennenu Yesu Kristoac aposoro anai. Ni nga negen negensinggoc tosonina Sostene, nereng kibi yomoc faide hade. 
1CO.1.2	Anutungo Korinti taonnu yeac kpebung kecdae, ngeni kpacngunuma Yesuac amma kpetiac mengunuec, ngeneac kibi yomoc faingemmedipe. Amma ngicngac sasawango Kebunina Yesu Kristoac kpac kpacandae, kibi yomoc ngenearu momoc faidipe. Kebu Yesu ye ngeni nga neni, nenanggac Kebu momoc. 
1CO.1.3	Anutu Mannina nga Kebunina Yesu Kristo yereac danggunuc nga ruaengo ngenearu febeso.
1CO.1.4	Anutungo Yesu Kristoac amma wosoefac angemmeec, imocac ni nasosoc ngeneac negemma Anutu dangge edekecduae. 
1CO.1.5	Ngeni yegoc kpeketahema kecgec yeng wiac sasawa hafoangoc ngemmeec. Yoacdede nga negen negentegec keme kemea, imoc sasawa bic fengemmede. 
1CO.1.6	Imoc yofiac, Kristoac dedekperagi edengunuing, imocac fora kekecnginau fingeru hemma kecgecde. 
1CO.1.7	Imocac amma ngeni Yesu Kristo didiu fingectegerudeac tomai kecma Asuac wosoefacac kuc sasawa, imocac mong mi obohodae. 
1CO.1.8	Ye yengenaoc meseringunuu kechereemagec naso wisickeu ngeni Kebunina Yesu Kristoac nasotoau kopocsicngina kpac nanggec yoacfu naric mi faingunubesande. 
1CO.1.9	Anutungo Medaha Kebunina Yesu Kristogoc momoc torokpegecdeac kpacngunuec amma yeng yoacdedea modarude.
1CO.1.11	Tosofocna, Koroeac amaunac yeneng ngeneac yofi edenugec, “Yeni botucnginau tohoemema deendema angemema kecdae.” 
1CO.1.12	Ngenearunac ngic goango deandae, “Ni Pauroac ngic.” imoc deandae. Nga goango deandae, “Ni Aporoac ngic.” amma goango deandae, “Ni Kefaac ngic.” nga goango deandae, “Ni Kristoac ngic.” ngeni tembuc tembuc ifia dekecdae. 
1CO.1.13	Negenggec, Kristo ye mi tohoec, kpac. Yeni ngeneac amma Pauro mariponnu mi kpegec. Nga Pauroac kpacfu doku mong mi nadzicngemmegec, imoc kpahac. 
1CO.1.14	Ni ngenearunac mong doku mi nadzicngemmeai, imocac Anutu dengereduae. Krisipo nga Gaio yerisac nadzicyemerai. 
1CO.1.15	Ifiac amma ngic mongngo yofi mi debeso, “Ni Pauroac kpacfu doku nadzirai.” 
1CO.1.16	Stefana nga arengfora yeni ine doku nadzicyemmeai, fora. Amma torokpema goa nadzicyemmeai me kpac, imoc mong mi negenduae. 
1CO.1.17	Kristongo doku nadzicyemmebadeac mi suenuec, kpac. Yeng ngicngac siduc gombung edekpou angemmebadeac suenuu hayai. Nga Kristoac mariponggac yoac imoc kucmama ambacac yoac imoc ngicac kucfu nga negen negentegecgoc mi debade.
1CO.1.19	Yoac yofi oho ohoya fedengoc,
1CO.1.19	“Ni ngic negen negentegecnginagoc yeneac negen negentegec kpetotiebade nga ngic negen negenggoc yeneac negen negeng memabade.” 
1CO.1.21	Nga ngicngac yeni bangecac negen negentegecgoc kecma Anutu negemmigecdeac obohogecde. Obohoma siduc gombung denggbaringgema imocac ubasufuyoac deandae. Ubasufuyoac imocac yofi dekperagidimbe: Anutungo ngicngac ebicfunac mesiyunuu komoc kpegecde, ye faka imocac negenu ngereeude.
1CO.1.22	Yudangic yeni kuc hania hania isinggegecdeac faka kuhagocac kpesi kpesi faiandae. Nga grikngic yeneng negen negentegec keme kemea meficgegecdeac ayemmeande. 
1CO.1.23	Anu nenang ine Kristo mariponnu kpegec homeec, yoac imoc edekpou ayemmeni yudangic yeneng imoc negenggec ubangina mi heiude nga grikngic yeneng negenggec imoc ubasufuyoac angkecde. 
1CO.1.24	Anu Anutungo yudangic nga grikngic kpacyunuu negensinggegecde, yeneng Kristoarunac Anutuac kuc nga negen negentegec megecde. 
1CO.1.25	Anutuac ubasufuyoacngo ngicngac yeneac negen negentegec ferahema negen negengtoa anude nga kucmamayango ngicngac yeneac kucngina ferahema kuctoayagoc anude.
1CO.1.27	Anutungo ngicngac negen negentegecnginagoc game kpekpeu faiyunuudeac ngicngac yeneac kicfu wiac ubasufuyagoc angkecde, ngicngac imoc meisingyunuec. Amma yeng ngicngac kucngina engena game kpekpeu faiyunuudeac ngicngac yeneac kicfu wiac kucmama angkecde, ngicngac imoc meisingyunuma meyunuec. 
1CO.1.28	Nga ngicngac yeneac kicfu wiac mamea angande nga wiac seuha deandimbe amma wiac kpac amma mi fede deandimbe, Anutungo imocnoc meisinggeec. Meisinggeu wiac goa engena angande, imoc kpac anudeac ye ifi negenec.
1CO.1.30	Anutungo negengngemmeecac ngeni Yesu Kristogoc kpeketahema kecdae. Yeng Yesu sueu Anutuac negen negentegec botucninau mehaec. Mehau nenang Anutuac kicfu dindingac nga kpetiac annideac yeng kopocsicac witicfunac mesinunuec. 
1CO.1.31	Imocac yoac yofi oho ohoya fede,
1CO.1.31	“Ngic mongngo miacemebeso negende, ye Kebungo kekehau dafi ammiec, imocsac negemma miacemebeso.” 
1CO.2.1	Tosofocna, ni ngenearu hama Anutuac negen negeng sufu sufuya fede dekperagingemmema yoacna efea me negen negentegectoaac siricfu yoac mong mi edekpou angemmeai, kpac. 
1CO.2.2	Ni ngenigoc kecma yofi deba seriec, “Korinti taonnu kecma Yesu Kristosac dekperagibade nga ye dafiu mariponnu kpegec homeec, imocsac dekperagibade.” 
1CO.2.3	Ni ngenearu hayai, imohai kucmama nga kengec amma dzonong fedefede anai. 
1CO.2.4	Amma Anutuac yoac dekperagima yoacna songeagoc me negen negentegecfu mi wangecngunuai, kpac. Tiri Asuac kucfakango yoacna meseriu ngeni imoc hemma negenggec. 
1CO.2.5	Ngeneac negen negensing imoc ngicac negen negentegecfu feu mi ngereeude. Anutuac kucngosac negen negensingngina nanggeu febeso.
1CO.2.6	Imocac amma goa ngeni bic yadiseri anggec, ngeni yoac negen negentegecgoc edengunuandimbe. Yoac dedimbe, imoc naso yomocac negen negentegec kpac nga naso yomocac engena yeneac negen negentegec mi ande, nocac ngadeau kpac andacgecde. 
1CO.2.7	Nga Anutuac kuc nga kibikperagingo fingectegecnemmeudeac ye bangec nga kurumeng mi fingecmaec negen negentegeha sufu sufuya imoc faiec fede, negen negentegec imocnoc dekperagidimbe. 
1CO.2.8	Naso yomocac engena sasawa sawau me bangecfu yenearunac mongngo negen negentegeha mi negenggec, kpac. Yeni imoc negembau dede yeni kuc nga kibikperagi mingina Kebu mariponnu naric mi kpebau. 
1CO.2.9	Imocac yofi oho ohoya fede,
1CO.2.9	“Anutungo wiac kicngo mi hehena nga kedzacngo mi negen negena amma ngic hereau mi negen negenga, imoc arenggema ngicngac ye hoanggema heregoc yeac songo negenggecde, wiac imoc yeni yemmeude.”
1CO.2.10	Anutungo wiac imocacnoc negensima Asuya sueu dekperaginemmeu negening. Yeng wiac sasawa hennegeng amma Anutuac negen negeng keme kemea momoc hennegeng angkecde. 
1CO.2.11	Geng ngic monggac ubaherea nga negen negena naric mi negennade, kpac. Ngicac ongaasungosac imoc negenude. Siriha ifiangoc mongngo Anutuac ubaherea nga negen negena naric mi negenude, imoc kpac. Anutu yengena Asungosac wiac imoc negengkecde. 
1CO.2.12	Anutungo wiac hania hania wosoefacfu nemmeec. Amma nenang imoc negentegecnideac Asuya nemmeu meing. Bangecac asu mong mi meing, kpac. 
1CO.2.13	Nga Anutungo wiac nemmeec, imocnoc dekperagidimbe. Yoac imoc ngicac negen negentegecfu mi dekecdimbe, imoc Asuac negen negentegecfunoc modacma denide. Neni Asuac yoac imoc Asuac kucfu dekperaginide.
1CO.2.14	Anutuac Asuarunac Asuac wiac, imoc ngic mong ye Anutuac Asuya kpac kecma naric mi meude. Imoc yearu ubasufu faka anude. Asuac wiac imoc asuu hennegeng ambesonga, imocac amma ngic Asuya kpac, yeneng Asuac wiac mi negenggecde. 
1CO.2.15	Ngic Kebuac Asugoc kecde, yeng wiac sasawa naric hengising anude nga ngic mongngo ngic imoc naric mi hengising ammiude.
1CO.2.16	Mitikibininau yoac yofi oho ohoya fede,
1CO.2.16	“
1CO.2.16	Nga nenang Kristoac negen negenggoc kecdimbe.
1CO.3.1	Tosofocna, warac ngenearu hayai, imohai ngic Tiri Asugoc kecdae, imocac sirihau yoac edengunubadeac osiai. Ngeni Kristogoc kpeketahema sabac siricfu kecgecac ngicngac uba esea modacgec edeyunuanduae, ifi isoc yoac edengunuai. 
1CO.3.2	Ngeni naso imohai yaka seria negecdeacsoc mi anggecac namusac gumecngunuai. Nga ngeni yagucngoc yaka seria negecdeacsoc mi ande. 
1CO.3.3	Ngeni uba eseaac siricfu kecdaengoc. Imoc yofiac, ngeni keracmangang angemema yoacngina ngabasiric deendema angemeandae. Ngeni ifi amma ngictehec siric kecma 
1CO.3.4	mongngo deude, “Ni Pauroac ngic.” Nga mongngo ine deude, “Ni Aporoac ngic.” Ngeni ifi degecdeu negemba ngeni ngictehecac arennu kecdae.
1CO.3.6	Neng komoc homecba Aporo yeng imocac witiau doku kpakeec. Nga Anutungo uaya mema imoc meyadiude. 
1CO.3.7	Ngic yaka homerude, ye engena kpac nga doku semeng witiau kpakeande, ye engena mi ande. Anutungo wiac meyadikecde, ngeni yeac negenggec engena ambeso. 
1CO.3.8	Amma ngic wiac homecande nga ngic doku witiau kpakeande, yeri uangiraac hania mocgu ande. Ngade kecma yeri tembuc tembuc uangiraacsoc bung meecde.
1CO.3.9	Neri Anutugoc ua mekecdipe nga ngeni Anutuac semengua nga yeac ama. 
1CO.3.10	Anutungo wosoefac anemma amamemeac negen negeng nenu imocac ngiha anai. Ifiac amma ni imocac sirihau simengwotung arenggema ukuba kemeec. Nga imocac witiau ngic goango torokpema ama megecde. Amma amamemengic yeneng uangina dafi mekecma simeng witiau ama torokpema mekecdae, imoc tembuc tembucngina isinggema mebisia. 
1CO.3.11	Anutungo Yesu Kristo bic gununggeec simengwotunga isoc nande. Nga ngic mongngo yeac tegiau wotung mong ukuu kemeudeac singa mi fede.
1CO.3.12	Anu ngic mongngo simeng imocac witiau torokpema ua mekefude, yeng gol me silwa me hoc seria siriha gombunga me ic me birohoc me tomocngo meudeu 
1CO.3.13	uayaac hania Kebuac nasotoau fingectegerude. Naso imohai gerecngo uaninaac hania tembuc tembuc tobanggema mekperaginemmebesande. 
1CO.3.14	Ngic mongngo ama meu gerecngo uaya tobanggeu seria nanudeu ye imocac ua bung meude. 
1CO.3.15	Nga monggac uaya dzeude isoc wiaha tegecma kpac anude nga Anutungo yengena gerecfunac mesiu komoc kpeude.
1CO.3.17	Nga ngic mongngo Anutuac womong memanganeudeu Anutungo ye ifingoc memanganeude. Anutuac womong imoc kpetiac nga womong imoc ngeninoc.
1CO.3.18	Ngic mong yengenaocngoc ikoc mi angemebeso. Botucnginaunac mongngo yengena negensima yagucac negen negentegec mekecdeu yeng bangecac ngic yeneac kicfu ubasufuyagoc amma negen negentegec fora meficgebeso. 
1CO.3.19	Bangec yomocac negen negentegec imoc Anutuac kicfu ubasufuyagoc. Imocac yoac yofi oho ohoya fede,
1CO.3.19	“Ye ngic negen negentegecnginagoc yeneac yoac dzegema yenang botacfu faiyunuude.” 
1CO.3.20	Amma mong yofi,
1CO.3.20	“
1CO.3.21	Ngeni ngic monggac kpara kpacma yegoc torokpema sebiengeng angandae, imoc mi ngereede. Imoc yofiac, wiac sasawa imoc ngeneac bic anec. 
1CO.3.22	Imoc Pauro me Aporo me Kefa me bangeha bangeha me kekec me homec me wiac mong bic faifaia fede me dengec fingerude, imoc sasawango ngeneac. 
1CO.3.23	Nga ngeni ngenaocngoc Kristoac ngicngac nga Kristo ye Anutuac ngic.
1CO.4.1	Nenang Kristoac kingangkpekpefora. Nga yeng Anutuac negen negeng sufu sufuya, imoc garenggenideac uayoac nemmeu ua imoc mekecdimbe, ngicngac yeneng ifi negembisia. 
1CO.4.2	Ngic mong ye gareng ua mekecde, ye enaraac yoac modacma sing naric mi segebeso.
1CO.4.3	Nga ni neannaac yofi deba, ngeneng me ngic goa yeneng yoacfu fainuma yoacna desigecde, imocac negemba wiac engena mi ande. Nga neannaoc ifingoc naric mi isingemema forana debade. 
1CO.4.4	Here negen negennau hofocemema ebic mong mi meficgeduae, fora. Nga ni kopocsicna kpac, imoc naric mi debade. Kebungo haniana hennegeng amma yoacna desiude. 
1CO.4.5	Imocac amma ngeni nasoya mi fingecmanungoc ngic monggac yoac mi desibisia. Kebu yengenaoc hama wiac kundunnu sufuma fede, imoc mekperagima ngicngac negen negengnginaac hania didiu faiu fingectegerude. Amma yeng naso imohai ngicngac tembuc tembuc dedengerecngina edeyunuu negenggecde.
1CO.4.7	Geac fakaga imoc siriha mong kpac, ge wiac sasawa mekecnec, imoc eng genggena mekecnec. Anu wiac imoc engsac genggec, imocac amma sebiga mi meembesena.
1CO.4.8	Ngeni bic gebecngunuu finactoanginagoc anggec amma ngeni nenia kpac ngictau andae. Nga forangoc, ngeni ngictau fora kecbau debac songona kuneng ambac. Nga ngeni ngictau ambau isoc neneng ngenigoc kecma ngictau momoc ambing.
1CO.4.9	Ni yofi negenduae, Anutungo aposoro fainunuu ngicngac yeneac areng wisic wisickeau nandimbe. Yeni tenicfagoc anemmegecdeac wenac kpekpeu fainunugec. Ngicngac nga angero yeneac kicfu gameagoc nga homecac areng isoc kecandimbe. 
1CO.4.10	Neni Kristoac amma memaemema ubasufu isoc anni ngeneng ine sebingina meemma, “Neni Kristogoc kpeketahema fitira kecdimbe.” ifi deandae. Nga kucmama kecmina ngeneng kucnginagoc kecgecde. Nga ngicngac yeneng ngeni eweheihei faka angemmema neni ine mangana dema wanunuandae. 
1CO.4.11	Anu neneng naso yofinenggac ifingoc hereninaac homema dokuac anemmeu wamba tegec tegera heima kecni ngicngac yeneng nunuandae. Amma amagerecnina kpac kuric isoc kecma 
1CO.4.12	nenaoc marininango uatoa meandimbe. Ngic yeneng sowecnunugec ine kenecyununide amma nunukporac anemmegec ubanina mi mau serima kecnide. 
1CO.4.13	Nga ngicngac yeneng denggbarinnunugec yeneac yoac gombunga denide. Neni yofinenggacngoc bangecfu seuc isoc anni ngicngac yeneng ukununugecde.
1CO.4.14	Gameac yoac edengunubadeac yoac yomoc mi ohongemmeduae, imoc kpac. Ni ine songonambaracfocna demeting angemmebade, ifi isoc ohongemmeduae. 
1CO.4.15	Ngeni Kristogoc kpeketahema kecmagec garengfocngina teng tauseng demeting angemmebau ngeni sifu mangngina mocgusac kecde. Nennoc siduc gombung angemmeba ngeni Kristoaru kpeketahema kekec gboria meficgegec. 
1CO.4.16	Ifi anu negen negengngina midima edengunuduae, ngeni ni dafi amba hemma modacnuma anduae isoc ambisia. 
1CO.4.17	Imocac amma yaguc Timoteo sueba ngenearu haude. Ye songomedacna kecma Kristogoc kpeketahema kecde amma ye yoac modacma mong mi segeude. Ni Yesu Kristogoc kpeketahema dafi kecanduae, yoac imoc kpebung sasawa fekendae, ngeni edekpou angemmeanduae. Nga Timoteongo ngenearu hama yoac imocnoc heigboringemmeude.
1CO.4.18	Ngic goa ngenearunac yeneng neac ifi negemma deandae, “Ye nenearu mi haude.” goa ngenearunacngo neac ifi negemma sebingina meemma yoacna kpeandae. 
1CO.4.19	Nga Kebungo negenu ngereeude isoc naso mi hereemanu ni ngenearu habade. Hama yoac kpekpe areng kucngina dafi fede, imoc hennegeng ambade. Amma yoacnginasac mi negembade. 
1CO.4.20	Anutuac eucerereng imoc yoacfusing mi fingectegerude, imoc kpac. Imocngo Tiri Asuac kucfu fingectegerude. 
1CO.4.21	Anu ngeni neac dafi angemmede, imoc edenubisia. Dzikacgoc habadeac angemmede me heresongogoc nga yumea kekecac asugoc habadeac angemmede?
1CO.5.2	Faka ifi femanu ngeni ine sebingina meengandae, imoc naric mi ande. Ngeni imocac ubahodung negemma ngic faka imoc angande, ye botucnginaunac meickebau, imocngo ine ngereebac. 
1CO.5.3	Ni sebingo hereau kecduae, fora. Nga ongaasunango ine ngenigoc kecduae. Ifi kecma ngic imocac fakaya isinggema bic desiai. 
1CO.5.4	Ngeni nga ni, nenang ongaasuu Kebunina Yesuac kpacfu kpedzucnema kecmina Kebunina Yesuac kucngo nenanggoc feu 
1CO.5.5	nenang ngic ifia Satanggac mariu faibisina. Nga sebiango bangecac faka sasawa modackecde, imoc memanganedaru kpac anu ongaasuyango Kebuac nasotoau komoc kpebeso.
1CO.5.7	Anu nenang ramamedaha Kristo, yeni sese imoc bic kpegec homema dzuacnunuec. Imocac ngeni uuha esea yisgoc meickedacma uuha gboria faibisia. 
1CO.5.8	Imocac amma nenang uuha esea yisgoc, imocac ngaba nga faka mangana wadacma faka kongaha nga yoac foragoc, imocac ic sogong yisha kpac mekecbisina.
1CO.5.9	Ngic serofaka angandae, ngeni yenigoc kpeketahema mi kecbisia, imocac kibiu bic ohongemmeai. 
1CO.5.10	Amma bangecfu areng serofakanginagoc me kichodungnginagoc amma ngic ikoc amma ngicngac wiacngina wangecyunuandae me nemu eweheiyemmeandae, ngeni yeni sasawa wayunudacgecde, imocac ine mi negemma dedua. Ngeni imoc anggecdeu ngeni bangec yomoc wadacma kenggecdeac singsac fengemmeude. 
1CO.5.11	Ngeni negen negensinggoc tosofocngina deyemmeandae, yeneac negemma ine yofi ohoai. Yeni serofaka angandae me hiedzoac kichodunggoc kecandae me nemu eweheiyemmeandae me ngicngac goa deendema ayemmeandae me doku seria nekecma ubasufu angandae me ngicngac ikoc ayemmema wiacngina wangecyunuandae, faka ifia angandaeu ngeni ngicngac imoc yenigoc kpeketahema mi kecbisia nga ngeni yenigoc yaka ifingoc mi nebisia.
1CO.5.12	Ngicngac ngadeau kecdae, yeni isingyunuma yoacngina naric mi desibade, imoc neac ua kpac. Ngeni ine arengfocngina botucnginau kecdae, yeni isingyunuma yoacngina desibisia. 
1CO.5.13	Nga Anutungo ngicngac ngadeau kecdae, yeneac faka nga angammemengina isinggema yoacngina desiude. Ngeni ngicngac mangac manganea botucnginaunac meicyunubisia. 
1CO.6.1	Fakangina yomoc mi ngereeude. Ngenearunac ngic mongngo ogea ngaba ammima gamea kpacngo kpetiac tosofora yenearu mi kemma feracyunuude. Feracyunuma ngic negen negensingngina kpac, yenearu kemma ogea yoacfu faiande. 
1CO.6.2	Kpetiac areng ngeneng kecma ngiha ngiha yoacngina desigecde. Ngeni imoc mi negendae gedang. Ngeni ngade ngenaoc ngiha ngiha yoacngina desibesandae, imocac ngenaoc yofinenggac wiac efeanec yoacfu ifingoc desibisia, imoc ngereeude. 
1CO.6.3	Amma ngeneng ngade angero isingyunuma yoacngina desigecde, ngeni imoc negendaenoc. Ifiac amma ngeni faka goa botucnginau fede, imoc naric isinggebisia. 
1CO.6.4	Yaguc ine yoac mong botucnginau fingeru ngeni sing segema ngic goa kpebunggac eweheiheiu mi kecdae, yeni meisingyunuma yoacngina desigecdeac faiyunuandae. 
1CO.6.5	Ngeni gamengunuudeac negemma imoc deduae. Nga ngeneac botucfunac ngic mongngo negentegecma kecma tosofora yeneac ebicyoac dema mengereude, imocngo naric ambac. 
1CO.6.6	Nga yofinenggac ngeni ine negen negensinggoc tosofocngina kecdae, ngeneng negen negensingngina kpac, yeneac kicfu kemma yoacfu faiemeandae.
1CO.6.7	Ngeni yoacfu faiemeandae, faka imocngo edzacngunuude ngeni firang mi andae. Nga tosofocngina yeneng ikocfu yoacngina dema me wiacngina wangecngunuandae, ngeni imoc eng wagec feu ngereebac. 
1CO.6.8	Nga ngeni ine negen negensinggoc tosofocngina mangana nga ikoc ayemmema wiacngina wangecyunuandae.
1CO.6.10	hamangecmeme me ngicngac kichodungnginagoc me doku seria nema ubasufu angandae me enacfu faifai yoac deandae me ikoc amma hiedzo wangecyunuandae, areng ifia yeni sasawango Anutuac eucererenggac mingina naric mi anggecde nga ambesandae. 
1CO.6.11	Nga ngenearunac ngicngac goango warac ifi kecgec. Ifi kecmagec Kebungo yengena kpacfu nga Anutuninaac Asu yeac kucfu dzuacngunuma dindingac dengemmema kpetiac arennu faingunuec.
1CO.6.13	Yaka imoc hereninaac amma fede nga hereninango yakaac amma fede. Nga kecma Anutungo meicyuruu kpac anecde. Sebininango Kebuac amma fede, imoc serofaka anudeac amma mi fede nga Kebu ye sebininaac amma kecde. 
1CO.6.14	Anu Anutu kuctoayango Kebunina megboriu yarec, kecma yeng nenang ifingoc megborinunuu yacnide.
1CO.6.16	Imoc yofiac, ngic mongngo serongacgoc feudeu ye yegoc sebi mocgu andape, ngeni imoc negembisia,
1CO.6.16	“Ngicngac yohockang yeri sebi mocgu amma kefecde.” yoac imoc dedea fede. 
1CO.6.18	Ngeni kaiserofaka woramima meickebisia! Nga mong ye faka nga angammeme mangana goa angande, imoc yengena sebiac ngadeu angkefude. Nga sero angande, ye ine yengena sebia kopocsic meficgemima memanganeemeude. 
1CO.6.19	Anutungo Tiri Asu ngemmeu mekecdae, ye ubaherenginau kefu sebingina imoc yeac womong, imocac ngeni ngenaoc ubasebinginaac mingina kpac. 
1CO.6.20	Ngeni bungngina memea nga Kebungo bung imocacsoc faiec, imocac ngeni sebinginango Anutu kpac kuneng mibisia.
1CO.7.1	Ngeni kibinginau yofi kpesinenggec, “Ngic ye ngacgoc feude, imoc naric me kpac.” imocac yofi deba negenggec: 
1CO.7.2	Kaiserofaka fingecbacac ngic tembuc tembuc ye yengena enemagoc ambeso nga ngac tembuc tembuc ye yengena eweagoc ambeso. 
1CO.7.3	Nga singngo wiac dede, ngicngo enema imoc mibeso nga ngacngo ifingoc ewea imoc mibeso. 
1CO.7.4	Amma ngac ye yengena sebiac mingina mi ande, kpac, eweango ine yeac sebiac mingina ande. Nga ifi isocngoc ewea ye yengena sebiac mingina mi ande, kpac. Enemango ine yeac sebiac mingina ande. 
1CO.7.5	Imocac eweeneng ngeri ngeraocngoc sebingira mi segereemebesera. Ngeri naso goausac numuecdeac uba mocgu amma naso dema naric segereemebesera. Nga ngeraoc sebingira garengemeecdeac kuc mi fengecmedeac Satangngo faitobannu faingurubacac ngeri naso wegenanecsac eng kecma monggoc ngerahafoc kecbesera. 
1CO.7.6	Nga imocngo dedeseriyoac mong mi ande. Ngeri dafi naric anecde imocac deduae. 
1CO.7.7	Neanna songo ine yofi, ngicngac ngeni ni kecduae isoc kecgec ngereebac. Anu Anutungo wosoefahaac wiac nemmeande, imoc ngicngac tembuc tembucnina nemmeu mekecdimbe. Ye ngic mong kuc yoc mima mong imoc miude.
1CO.7.8	Ngic goa ngeni ngac mi mema eng kecdae amma ngachotsec ewefocngina homemea ngeneac yofi deba negenggec, ngeni ni isoc eng kecgecdeac negemba ngereede. 
1CO.7.9	Ngeni garengemegecdeac kuc imocacsoc mi fengemmedeu, ngeni seroac songngo herenginau ereu manganebauac memeturannu meemema eweeneng anggec ngereeude.
1CO.7.11	Ngac mong ye ewea wama kenudeu yofi ambeso, ye eng kecbeso me ewea warac kefec, yearu monggoc kemma yegoc ruae meficgema eweeneng monggoc ambesera. Nga ngic ye enema naric mi wama kembeso.
1CO.7.12	Amma ngicngac tosea ngeneac yoac mekecduae, imoc ine Kebuac enacfunac mi meing. Ngic monggac enemango Yesu mi negensinggema eweagoc kefudeac negendeu, ngicngo enema mi wabeso. 
1CO.7.13	Me ngac monggac eweango Yesu mi negensinggema enemagoc kefudeac negenudeu ngacngo ewea mi wabeso. 
1CO.7.14	Ngac mong ye ewea negen negensinga kpac kecde, ye ewea kpetiac anudeac ammiude. Nga ngic mong ye enema negen negensinga kpac kecde, ye enema kpetiac anudeac ammiude. Ifi mi anggecdeu nambaracfocngina seucnginagoc kecgecde. Nga nambarac yeni ine yofinenggac kpetiac andae. 
1CO.7.15	Anu mongngo Yesu mi negensinggede, yeng ewea me enema negensinggecde, ye waudeac negensiu kpae mi faibisia. Anutungo ruaegoc kecnideac kpacnunuec. 
1CO.7.16	Ngac, geng ewega kopocsicfunac mesina komoc kpeude me kpac, imoc naric mi negennec. Nga ngic, ge enengga kopocsicfunac mesina komoc kpeude me kpac, ge imoc naric mi negennec.
1CO.7.17	Anutungo ngicngac kekecnginaac sirihau mocgu mocgu kpacngunuma heitaingunuu ngeni imocac sirihau kecbisia. Amma kpebung sasawa ngeneng faka imoc modacgecdeac edengunuanduae. 
1CO.7.18	Ngic mong ye sebi tosea herec herecgeac areng kecmanu Anutungo ye kpacma heitaiecfu yeng negen negeng imoc mesufuudeac ua mi mebeso. Nga ngic mong ye sebi tosea mi herec herecgea kecmanu Anutungo kparecfu yeng sebi tosea mi herecgebeso. 
1CO.7.19	Sebi tosea herec herecgea me mi herec herecgea, imocngo wiac engena mi ande. Nga Anutuac nonoyoac modacbesonga, imocngo wiac fora yombong. 
1CO.7.20	Nga ngic mocgu mocgu ngeni kekec siriha dafi kecmagec Anutungo kpacngunuma heitaingunuec, ngeni kekec siriha imocngoc kecbisia.
1CO.7.21	Ge minginggaac wanacngic kecmana Anutungo kpacguecfu imocac negengyohoc mong mi ambesena. Nga ge ngic yungec yungec annadeac sing fingecgenu imoc naric modacbesena. 
1CO.7.22	Ngic mong ye minginaac wanacngic kecmanu Kebungo kpacma heitaiecfu, yeng naso imohai sifu Kebuac ngic witiha kpac ande. Amma ngic mong witiha kpac kecmanu kparu, yeng sing ifiangoc Kristoac wanacngic anu Kristongo yeac mingina anude. 
1CO.7.23	Kebungo bungngina bic meec, imocac ngeni ngic yeneac bageu wanacareng mi kecbisia. 
1CO.7.24	Tosofocna, ngeni nanang siriha dafi nammagec Kebungo mocgu mocgu kpacngunuma heitaingunuec, ngeni siric ifiangoc Anutuac kicfu kecbisia.
1CO.7.25	Ngac goa ngeni ngicfu mi kemma eng kecdae, ngeneac negemma Kebuarunac singyoac mong mi fenende. Nga Kebungo wosoefac anenec, imocac sirihau negen negenna deba ngeni negengyohoha kpac kecma yoacna naric modacbisia. 
1CO.7.26	Naso yomoc ebic kuneng fingecma fedeac amma ngeni yofinenggac kecdae isoc, ifi torokpema kecgec ngereeude, ifi negenduae. 
1CO.7.27	Ge enenggagoc bic dzegeemeocfu ngac wabesonga mi negensibesena. Nga yoac dedzegega kpac kecma ngac menadeac hofoha fai mi ambesena. 
1CO.7.28	Nga ge sifu ngac mong menadeu kopocsic mi meficgenade. Nga ngac mongngo eng kecma ngicfu kenudeu ye ifingoc kopocsic mi meficgeude. Eweeneng angkecdae, yeneac kekecfu ebic hania hania fingecande, ni imohacnac onggongngunubadeac negenduae.
1CO.7.29	Tosofocna, naso wegenanecsac fede, ifi deduae. Ifiac amma ngic enenggoc kecdae, ngeni enengfocngina kpac, ifi isoc kecbisia. 
1CO.7.30	Nga ngicngac kiackecdae, ngeni kiacngina kpac, ifi isoc kecbisia. Nga ngicngac sogac sogaigoc kecdae, ngeni sogac sogaingina kpac, ifi isoc kecbisia. Amma wiac bummedae, ngeni wiacngina kpac isoc kecbisia. 
1CO.7.31	Nga ngicngac bangec yomocac wiac bummema mekecdae, ngeni wiacngina efeanec feyemmede, ifi isoc kecbisia. Nga bangec yomoc yaguc fede, imoc kpac ambesande.
1CO.7.32	Bangecac ebicngo mi fingecngemmeudeac songona ande. Ngic ngacfu mi kenec, ye Kebuac wiacac negen negenga kuneng femide amma ye dafi anu Kebungo negemmiu ngereeudeac ua meude. 
1CO.7.33	Nga ngic mong ye ngac bic meec, ye ine bangecac wiacac negen negenga kuneng femide amma ye enema faka dafi ammiu enemango negemmiu ngereeude. 
1CO.7.34	Ifi amma negen negenga tohoma yohockang anude. Nga ngac naroang me ngac kosic ye Kebuac wiacac negen negenga kuneng femide, ye yofi negende, “Ni dafiu kecba sebina nga ongaasuna kpetiac anude.” Nga ngac mong ye ngic bic meec, ye ine bangecac wiacac negen negenga kuneng femide, ye ewea faka dafi ammiu eweango negemmiu ngereeudeac ua momoc meude.
1CO.7.35	Ngeni meficngunubadeac amma yoac yomoc deduae, imoc kudoc kpengemmebadeac kpac. Ngeni sirihau kecma Kebuac ua nasosoc mekecmagec bangecac wiacngo negen negengngina mi mesufubeso, ifi negenduae.
1CO.7.36	Ngac mongngo ngicfu kengkenggac nasoya ferahema sifu ngicfu kenudeac ammiu mamango hanahema kpetarima ngade negengyohoc amma naric deude, ye kopocsic mi meficgeude. Nga naroanga ngicfu naric kenude. 
1CO.7.37	Nga manggac mong ye negengyohoc mi amma naric garengemema naroanga ameau tacbeso, imoc ubayau bic negenseriu ye fakaya gombunga anude. 
1CO.7.38	Nga ngic mong ye naroanga ngicfu faiude, ye fakaya gombunga. Nga mongngo naroanga ngicfu mi faiude, yeng monggac fakaya feraheude.
1CO.7.40	Nga ye eng kecbac debac keneha engena ambac. Neac negen negeng ifi ngemmeduae. Nga ni ifingoc Anutuac Asugoc kecduae, imoc negensiduae.
1CO.8.2	Ngic me ngac mongngo yofi negemma kecdeu, “Ni negen negentegecnagoc.” ye negen negentegec kekec dindingacac siricfu mi kecde. 
1CO.8.3	Nga mong ye Anutu heresongogoc hoanggedeu Anutungo ye negemmiude.
1CO.8.5	Ngicngac yeni nemungina sawau me bangecfu kecgec kpacngina anutu deyemmeandae. Kebu nga anutu ifia homac kecdae. 
1CO.8.6	Ifi kecmagec Anutunina ye mocgusacnoc. Yearunac wiac sasawa fingecdarec amma ye imocac mama nga nenang yeac amma kecdimbe. Kebunina Yesu Kristo ye mocgu nga yeac witiu wiac sasawa nga nenang kecdimbe.
1CO.8.7	Negen negentegec imoc ngicngac goa yeneac ubau mi fede, yeni nemuac negemma faka fora dema yeneac sese nema kpanggeyunuandae nga here negen negengngina kucmamango seuhagoc anude. 
1CO.8.8	Nga yakanene imocngo Anutuac wegenacfu mi fainunuude, kpac. Yaka nenide isoc imoc yeac kicfu engena mi ande. Nga mi nenideu isoc wiac monggac mi obohonide. 
1CO.8.9	Goa ngeni ine negengefaima nemagec tosofocngina kucmama kecdae, yeni yakaac amma faitobannu faiyunugec mayunubacac ngeni gareng meemema kecbisia. 
1CO.8.10	Ge negen negentegecgagoc. Amma geng nemuac womonnu tacma nenadeu ogoga mongngo here negen negenga kucmamango ihai kecma fakaga hemma ubea midiu yeng nemuac sese ifingoc nema ubayohoc meficgeude. 
1CO.8.11	Ge ifi angkecma negen negentegecgagocngo ngicngac kucmama memanganeyununade. Nga Kristongo tosoga yeac ifingoc homeec. 
1CO.8.12	Amma ngeni tosofocngina yeneac here negen negeng memanganeyemmegec kucmama fingecyemmeu Kristoaru kopocsic meficgegecde. 
1CO.8.13	Imocac amma yofi deduae, ni yakanango tosona ebicfu faiba makpebacac naric yang wama monggoc mi nebesare. Negen negensinggoc tosona ebicfu faibadeu, imoc mi ngereeude.
1CO.9.2	Foracngoc, ngicngac goa yeneng neac yofi negendae, “Ye aposoro kpac.” ifi negenggec ni sifu ngeneac aposoro anduae. Amma Kebuac aposoro kecduae, ngeninoc imocac foraya andae.
1CO.9.3	Ngicngac goa yeneng neac ngadeyoac dema kecgec imocac turunga meremma yofi edeyunuduae, 
1CO.9.4	kpebung yeneng neri ifingoc yaka nemecgec nedede, imoc singngo dede. 
1CO.9.5	Amma neri ifingoc enenghocnira negen negensinggoc kecdape, sinnu meyurude habing, imoc ngereebac. Aposoro goa nga Kebuac munafora amma Kefa, yeneng enengfocnginagoc kengha angandae. 
1CO.9.6	Nga Banabagoc nerengsac kekecniraac wiac fingerudeac ua marinirango medede, ngeni ifi negensiandae. Nga imoc kpac, singngo ifi mi dede. 
1CO.9.7	Wasaingic mongngo wasaiua mema yengenaarunac bunggac dzo mi meude. Nga mong ye waing homeru fora anu yengenaoc gbomea mema neudenoc. Me mongngo ramaburumaka garengyunuma kecande, yeng yenearunac namu menec angande.
1CO.9.8	Ni ngic yeneac negen negeng mema yoac yomoc mi deduae, kpac. Dedeseriyoacngo imocac ifingoc dede. 
1CO.9.9	Mosengo dedeseriyoacfu yofi ohoec fede,
1CO.9.9	“Burumakango wit sebera meickebesonga tidzameudeac ua ebiria mekecde, imocac dumbenga mi dzegebesena.” 
1CO.9.9	Anutungo burumaka yeneac negemma imoc mi deec, kpac. 
1CO.9.10	Foracngoc, ye ngicngac nenanggac ifingoc negemma ifi deec. Imoc nenanggac momoc negemma oho ohoya fede. Ngic bangec mendzickecde nga ngic wit sebera kpetima kecde, yeri fora nasoya hau ua imocac foraac noboha meecdeac negensima ua mekecdape.
1CO.9.12	Nga ngic goa yeni ngenearunac wiac goa naric megecdeu neneng imoc torokpema monggoc menide, ngeni ifi negenggec ngereebeso. Nga neni Kristoac siduc gombung kpae heibinggac negemma ngenearunac semeng memeac dede fedemoc, imoc wama mong mi mema sebiac ebic hania hania tofohoma kecdimbe.
1CO.9.14	Nga goa yeni siduc gombung mekperagingemmeandae, yeni sing imohacnacngoc kekecnginaac semeng meficgebisia, Kebungo sing imoc faiec. 
1CO.9.15	Ni ine memefic ifia mong mi mekefai. Amma ngeneng wiac mong nenggecdeac negemma kibi yomoc mi ohoduae, kpac. Neanna semeng meficgebade, imocac negemba engena ande. Nga homebaiac mongngo sinna imoc naric mi meickeude. 
1CO.9.16	Anutungo igocnuma dzegenuu siduc gombung ngicngac edekpou ayemmekecduae. Amma siduc gombung mi dekperagibai dede yeac sowec bageau kecbai. Imocac neannaoc ua gombunga meduae dema kpacna naric mi miacbade. 
1CO.9.17	Amma neanna songo modacma uaac kpesi kpesi faiba naric degec ua yomoc mebaiu yeneng uabung nenggec mebai. Nga Kebu yengenaoc ua yomoc mebadeac denenec, imoc modacma garengua buma kpac mekecduae. 
1CO.9.18	Nga bunna siriha yofi ande, ni siduc gombung dekperagikecma wiac mebadeac dedea, imoc wadacma engsac naric dekperagiyemmebade.
1CO.9.19	Ngic mongngo neac kpae mi faiec, kpac. Nga neng ine ngicngac homac kpedziyunubadeac negemma yeneac bageu naric faiemema wanacngicngina amma kecduae. 
1CO.9.20	Ni yudangic kpedziyunubadeac amma yenigoc kecma yudangic siricnginau angkecduae. Neannaoc dedeseriyoacac bageu mi kecduae, fora. Nga ngicngac dedeseriyoacac bageu kecdae, yeni kpedziyunubadeac yenigoc kecma yeni isoc dedeseriyoacac bageu kecduae. 
1CO.9.21	Nga ngicngac goango dedeseriyoacac bageu mi kecdae, yeni kpedziyunubadeac yenigoc kecma dedeseriyoac kpac isoc kecduae. Anu neannaoc Anutuac dedeseriyoac ngadeau yombong mi kecduae, ni ine Kristoac dedeseriyoacgoc kecduae. 
1CO.9.22	Kecma ngicngac kucmama kpedziyunubadeac yeni isoc yenigoc kucmama amma kecduae. Amma ngicngac hania hania kecdae, yenearunac goa kopocsicac ebicfunac mesiyunuba komoc kpegecdeac yenigoc kecma kekec hania hania modacma yeni isoc kecduae. 
1CO.9.23	Ni siduc gombunggac amma uana sasawa mekecduae, kecma imocac fora nasoya hau neanna imocac sirihau noboha mebadeac negensiduae.
1CO.9.24	Nedzi nedziac ngic ariacsobennu firang anggecdeac nedziandae, yeni sasawango nedzimagec mocgungo firanggac sokoc meude, ngeni imoc bic negendae. Ngeni ngenang sokocngina megecdeac ifi isoc nedzibisia. 
1CO.9.25	Ngic ariacfu kpacngina faiandae, yeni sasawango sebingina hafoangoc efaiudeac arengegecde. Ngic yeneng dzaring dzangge dzanggea ubaheyemmegecdeac ifi anggecde. Nga nenang dzaring dzangge dzanggea kpac ubahenemmegecdeac sebinina hafoangoc garengemenide. 
1CO.9.26	Ni sicsauc mi nedzianduae nga ngicngac maringina eng ukugec pong kpeu ukuandae, ifi isoc mi anganduae. 
1CO.9.27	Ni yofi anganduae, ngicngac tosea yenearu siduc gombung edekpou ayemmema hennegeng nasou ngic kpedaha ambaiac sebina kpekecduae. Imoc neac wanacareng amma yoacna modarudeac ifi ammikecduae.
1CO.10.2	Hoeng nga kondung yereng mitidokungina anu yeni sasawango Mosegoc torokpegecdeac imohai doku nadzicgec. 
1CO.10.3	Amma yeni sasawango Asuac yaka siriha mocgu nekenggec. 
1CO.10.4	Asuac hoc peperandzingo modacyunuu hoc ihacnacnoc doku mau yeni sasawango Asuac doku siriha mocgu nekenggec. Nga hoc peperandzi imoc Kristonoc. 
1CO.10.5	Nga Anutungo kisicfocngina botucnginau ngic homac yeneac fakanginaac amma ubea mi ngereec. Mi ngereeu yeni bangecfu mayunuu homedacgec farengnginango bangec kisiu sinsararang kpema fekenec.
1CO.10.7	Amma monggoc deba, ngeni yeni isoc nemu eweheihei mi ayemmebisia. Yeneac yoac yofi oho ohoya fede,
1CO.10.7	“Ngicngac yeneng matacma nenedoku nemaguc yacma yegec fedefede kecgec.” 
1CO.10.9	Ni monggoc torokpema deba, goa yeneng Kebu faitobang ammigec boidzoc yeneng yinigec homedacgec. Nenang ifingoc Kristo mi tobanggebisina. 
1CO.10.10	Nga ngicngac goa yeneng modzotitiac yoac degec ngickpekpe angerongo hama kpebucyunuec. Nenang siriha imocngoc modzotitiac yoac mi debisina. 
1CO.10.11	Faka yenearu fingerec, imoc ongea isoc ande. Siriha imocngoc yofinenggac ngicngac naso wisic wisickeau kecdimbe, imocngo goronina ambeso. Imocac amma yoac imoc mitikibiu oho ohoya fede. 
1CO.10.12	Imocac ngic mongngo yofi deande, “Ni seria nanduae.” ye kecma makpebacac garengemebeso. 
1CO.10.13	Anu faitobang ngicngac goa yenearu fingecgec, siriha ifia ngenearu ifingoc fingecngemmeude. Nga Anutungo yoac dema imoc modarude. Faitobang fingecngemmeu ngeni ebic imoc tofohoma kecgecde. Nga imocngo kucngina mi feraheudeac faitobang ebiria kpae heimiude. Faitobang hangemmeu yeng imohacnac woragecdeac sing meficgengemmeu faitobangngo kucngina mi memaudeac garengngunuude.
1CO.10.14	Songo tosofocna, nemu yeneng witicngunubauac ngeni nemu eweheihei faka wama imohacnac worama yeni mi hoangyunubisia. 
1CO.10.15	Ngeni ngicngac negen negentegecnginagoc, imocac amma ngeneac yofi deba, ngeni ngenaocngoc yoacna negemma isinggebisia. 
1CO.10.16	Kenecac sokoc keneheandimbe, nenang imoc nema Kristo yengena sawagoc kpeketahema yegoc sac mocgu annide. Nga ic sogong tueandimbe, imoc nema Kristo yengena sebigoc torokpema yegoc sebi mocgu annide. 
1CO.10.17	Ic sogong imoc hafac mocgu. Yeni hafac mocgusac mema imohacnac mederenemmegec nenang sasawango imoc neandimbeac nenang ngicngac homac kecma sebi mocgungoc andimbe.
1CO.10.19	Ngicngac nemu sesengina dema wiac heiyemmegec, imocngo wiac engena mi ande, ngeni yoacna imoc negentegecgec. Nga nemu yengena ifingoc wiac engena mi ande. 
1CO.10.20	Nga bangeha bangeha ngicngac Anutu mi negemmidae, yeneng seseac wiac faiandae, imoc Anutuac negemma mi faigecde. Yeni ine hadehade nga yafinggac negemma sesegerec ohoandae. Nga ngeneng ine hadehade nga yafing yenigoc kpanggeyunugec mi ngereede. 
1CO.10.21	Ngeni Kebuac sokoc nga hadehade nga yafinggac sokoc momoc mema imohacnac ifingoc negecde, imoc naric mi ngereeude. Nga ngeni Kebuac yaka nga hadehade nga yafinggac yaka momoc kpanggeandae, imocngo osiande. 
1CO.10.22	Nga kucninango Kebuac kuc mi ferahade. Nenang Kebuac here miacbinggac ifi mi ambisina.
1CO.10.24	Ngic ye yengena gombung fingerudeac negemma fakaya mi ambeso, kpac. Ngeni tosofocngina yenearu gombunga fingerudeac negensima fakangina ambisia.
1CO.10.25	Ngicngac yeneng suenecfu wiac sasawa faigec ngeni imoc here negen negengnginaac amma heikpesia kpac naric eng menec ambisia.
1CO.10.26	“Bangeha bangeha nga wiac sasawa bangecfu fede, imoc 
1CO.10.27	Anu ngicngac Kebu mi negensinggeandae, yenearunac mongngo ameau kpacngunuu ngeneng yofi ambisia, ngeni ihai kenggecdeac negenggec naric anu yeac amau embisia. Enggec yeng yaka ngemmeu ngeni here negen negenginaac amma dekpesi mong mi amma imoc naric nedacbisia. 
1CO.10.28	Nga ngic mongngo yofi dekperagingemmeudeu, “Yomoc nemuseseac yang noboha.” imohai ine yaka imoc mi nebisia. Imoc yengena nga here negen negenggac amma yaka imoc wama mi nebisia. 
1CO.10.29	Nga geac here negen negenggaac mi deduae, kpac. Ni tosogaac negemma imoc deduae. Nenang kpaea kpac kecdimbeac ngic monggac here negen negengngo naric mi isinnunubeso. 
1CO.10.30	Nga ngicngac yenigoc yaka nema Kebuac dangge denideu yeneng wiacac bic dangge deding, imocac desure naric mi anemmebisia.
1CO.10.32	Ngeni yudangic nga grikngic amma Anutuac kpebungfora negemmangang mi meficgeyemmebisia. 
1CO.10.33	Anu ngicngac homac ebicfunac mesiyunuba komoc kpegecde nga yeneac gombunga fingerudeac amma ua imoc mekecduae. Neanna gombunna fingerudeac ine mi mekecduae.
1CO.11.2	Nga ngeni neac wiac sasawa negensidae amma yoac edengunuma ngemmeai, imoc meandae, imocac dengerengunuduae.
1CO.11.4	Nga ngic mong ye oruha kperahema numuude me profeteyoac deude, ye yengena oruha gamekpekpe meficgemiude. 
1CO.11.5	Nga ngac mongngo oruha mi kperahema numuude me profeteyoac deude, ye ine yengena oruha gamekpekpeu faiude. Imoc ngac mongngo oruha wedzecdarec isoc. 
1CO.11.6	Amma ngac mong ye oruha mi kperahaudeu ye oruha merecgeu wegena ambeso. Nga ngac ye oruha ifi merecgeude me wedzerude faka imocngo gameagoc andeu ye oruha kperahema kecbeso.
1CO.11.8	Anutungo ngic ngacfunac mi meficgeec, ye ine ngac ngicfunac meficgeec. 
1CO.11.9	Nga ngic ye ngacac amma mi mefic meficgea, ngacngo ine ngicac amma mefic meficgea. 
1CO.11.10	Imocac ngac ye kuha femide imocac ma isoc wiac mong oruhau heima kperahebeso. Ye angero yeneac amma ifi ambeso.
1CO.11.11	Ngac ye tembuha kekec imoc mi fede nga ngic ye tembuha kekec ifingoc mi fede. Ngic nga ngac ngeni meficemema kecbisia, Kebungo areng ifi faiec. 
1CO.11.12	Ngac ye ngicfunac mefic meficgea, ifi isocngoc ngic ye ngacfunac fingec fingera amma wiac sasawa imoc Anutuarunac hakecde.
1CO.11.13	Ngeni ngenaoc faka imoc isinggebisia. Ngac mongngo oruha mi kperahema Anutu numumiande, imoc mi ngereeude. 
1CO.11.14	Anu ngic mong ye orucsabaya kuneng mekecde me orucdzoya dzegeande, faka imocngo gameagoc angande. Ngic nenang angammemeninango imoc kpounemmekecde. 
1CO.11.15	Nga ngac mong ye orucdzoya kuneng femideu ye imoc negenu wiac engena, imoc naric nga gombunga, nocac ye orucdzoyango orucsira kperaheudeac imoc mekecde. 
1CO.11.16	Mongngo yoac yomocac deendema anudeac negendeu ye yofi negembeso, nenearu faka ifia mong mi fede nga Anutuac kpebung yeneac botucfu faka mong ifia ifingoc mi fede.
1CO.11.17	Yoac torokpema edengunuba, imoc dedengerecyoac mi debade. Ngeni tutumangnginau ubagombung yoac mi dema ngenaocngoc memanganeemeandae. 
1CO.11.18	Nga hanahema yomocac deduae, ngeni kpebunnu kpedzucnema tacma yoacngina tohoemeu kecandae, imoc negenai. Yoac imocac negemba fora isoc ande. 
1CO.11.19	Ngenearu tohoemeemefaka fingecbeso. Anutungo ngicngac damoc fakangina fora hemma botucnginau nanggeyunuande, imoc didiu fingectegerude. 
1CO.11.20	Ngeni kpedzucnema enacurec yaka neandae, imocngo Kebuac maung fora mi angande. 
1CO.11.21	Amma ngeni yaka mehama yakanene nasou ngicngac tembuc tembuc ngenaoc yakanginasoc nedacgec goango ine herenginaac homeandae nga goa ngeneng doku homac yombong nema ubangina sufuande. 
1CO.11.22	Ngeni amanginau tacmangoc yakangina waraima nebisia, faka imocngo naric ambac. Ngeni Anutuac kpebung ngadeyunuandae, ifi isoc angandae. Amma tosofocngina goa iwaingina kpac kecdae, yeni gamekpekpe ayemmeandae. Ifi angandaeac dafi dema dengerengunubade, imoc obohode.
1CO.11.23	Kebungo yoac yomoc edenuu negenai. Nga yoac imoc warac bic edengunuai, imoc yofi, Yudango Yesu doc meec, tofocnac imohainoc yofi fingerec, Yesungo ic sogong mong mema 
1CO.11.24	Anutuac ubangerec dema ic sogong mendzicma yofi deec, “Yomoc fusina, imoc ngeneac amma faifaia. Ngeni imoc nema neac negensima nekecbisia.” 
1CO.11.25	Nga yaka negec wisickeu ye kpakenec mema yofi deec, “Kpakenec yomoc sacnaac dzadzahac gboria. Ngeni imoc negecdesoc neac negensima nekecbisia.” 
1CO.11.26	Ngeni ic sogong nga kpakenec yomoc negecdesoc, naso imohai Kebuac homec dekperagigecde. Dekperagi kecmagec ye habesande.
1CO.11.28	Ifi anu ngicngac tembuc tembuc ngeni ngenaoc isingememaguc ic sogong nema kpakenecfunac nebisia. 
1CO.11.29	Ngic mong ye Kebuac sacfusia mi hentegecma engsac neude, ye nenedokuyau kopocsicac turunga meficgemiude. 
1CO.11.30	Fakangina ifiac amma botucnginau ngicngac homac yeni kucmama nga hafeinginagoc andae. Amma goa yeni bic wangunuma homegec. 
1CO.11.31	Nga nenang tembuc tembuc hanianina faka forau hengising annideu kopocsicac turunga nenannu mi habac. 
1CO.11.32	Anutungo ngade bangec nga kurumeng memanganema meickebesande, nenang imocgoc manganebinggac ye kopocsicac turungango metinnunuude.
1CO.11.33	Tosofocna, imocac amma yofi ande, ngeni yaka negecdeac kpeturanggema haandae, naso imohai ngicngac ogofocngina waraima megecdeac tomai ambisia. 
1CO.11.34	Nga ngeni tutumangnginau kopocsicac turunga meficgebauac ngic mongngo hereaac homeudeu ye ameau tacma yaka nemaguc habeso. Nga yoacna tosea fede, imoc ngenearu hamaguc torokpema edengunubade.
1CO.12.1	Tosofocna, Asuac ua fede, ngeni imocac wiac negenggecdeac negenduae. 
1CO.12.2	Ngeni Anutu mi negensinggema kecgec, naso imohai hadehade nga yafing yeni nemuonga yoacngina kpac, yenearu wangecngunugec ngeni modacyunuma engsac kengkecgec, ngeni imoc negendae. 
1CO.12.3	Imocac amma yofi deba negembisia, Anutuac Asungo ngic mong meu yeng yofi mong mi deude, “Yesu ye sowehagoc.” Nga Tiri Asungo ngic mong meu yeng, “Yesu ye Kebu.” ifi naric deude. Asu siriha mongngo yearu ua meu ine imoc deudeac obohoude.
1CO.12.5	Nga Kebungo ua hania hania nemmeande, imoc sasawa Kebu mocgu, yearunac hakecde. 
1CO.12.6	Amma Anutungo sing hania haniau kuha mederenemmeande, imoc sasawa Anutu mocgu, yearunac hakecde.
1CO.12.7	Asungo ngicngac meficnunuudeac arengfora tembuc tembuc menunuma kekecninau kuha mekperagiude. 
1CO.12.8	Amma Asungo ngicngac menunuu mongngo yoac negen negentegecgoc deude nga mongngo yoac keme kemea deude. Nga Asu mocgungo nenearu ua imoc meude. 
1CO.12.9	Mongngo Asuarunac negen negensing seria meude. Nga mongngo yearunac hafei mengec mengereac kuc hania hania meude. 
1CO.12.10	Asu imocngoc ngic mong faka hania hania kuhagoc meudeac negen negeng miude. Nga mongngo profete yoac deudeac negen negeng miude. Amma mongngo asu hania hania isingyunuudeac negen negeng miude. Nga mongngo nedzarangyoac hania hania deudeac negen negeng miude. Amma mongngo nedzarangyoacfusing yoac merenudeac negen negeng miude. 
1CO.12.11	Asu ye mocgu amma yennoc ua sasawa mekecma negen negenga nga songoya modacma kuha arengfora tembuc tembuc mederenemmeude.
1CO.12.13	Asu mocgungo kpeturannunuma doku nadzicnemmeu sebi mocgu aning. Nenang yuda ngicngac me grik ngicngac me wanacareng me witicnina kpac kecdimbe, nenang sasawa Asu mocgungoc mema doku isoc nedaring.
1CO.12.14	Sebinina imocac tosea homac fekende, imoc wiac mocgu kpac. 
1CO.12.15	Nga haningo yofi debac, “Ni mari kpac, imocac amma sebiac tosea mong mi anduae.” ye sifu sebigoc torokpema sebiac tosea anude. 
1CO.12.16	Nga kedzacngo debac, “Ni kic kpac, imocac sebiac tosea mong mi anduae.” ye sifu sebigoc torokpema imocac tosea anude. 
1CO.12.17	Anu sebingo hafoangoc kicsac ambac dede ye yoac negenudeac osibac. Me hafoangoc kedzacsac ambac dede ye homuna negenudeac osibac. 
1CO.12.18	Yaguc yofi ande, Anutungo negen negenga nga songoya modacma sebiac tosea sasawa tembuc tembuc sebi mocguaru arengyunuma torokpeyunuec. 
1CO.12.19	Anu sebiac tosea sasawango siric mocgusac ambac dede yeni kpeturanggema sebi mocgu hafoangoc naric mi ambau. 
1CO.12.20	Sebi ye mocgu nga sebiac tosea yeni homac.
1CO.12.21	Nga kicngo mariaac yofi naric mi deude, “Ni gea kpac tembuc naric kecbade.” Amma orucngo haniac ifingoc yofi naric mi deude, “Ni ngeria kpac tembuc naric kecbade.” 
1CO.12.22	Imoc kpac, sebiac tosea goa kucngina mamea deandimbe, yenennoc sebininau uatoa yombong meandae. 
1CO.12.23	Nga sebiac tosea goa negenni eweheiheia kpac, yeni eweheihei monggoc ayemmema kperacyunuandimbe. Amma sebiac tosea goa henggecdeac negenni gameagoc angkecde, imoc faka gombunga modacma kperahekecdimbe.
1CO.12.24+1CO.12.25	Nga sebininaac tosea goa eweheiheinginagoc, yeni kperacyunubesonga mi negengandimbe. Amma sebinina tosea yenaocngoc tohoemebauac Anutungo sebinina arenggema sebinina tosea goa mamea negengandimbe, yeni ine monggoc eweheiyemmeec. Eweheiyemmema yeni socfungoc garengemegecdeac ifi anec. 
1CO.12.26	Amma sebiac tosea mongngo kpendzeng kpeudeu sebitosofora yenahafocngoc meficgema kpendzeng kpegecde. Nga sebiac tosea mong dengereudeu sebiac tosea sasawa yeni yenahafocngoc sogaigecde.
1CO.12.28	Amma Anutungo kpebunnu ngicngac goa yofi faiyunuec, warac warac aposoro nga yeneac ngadeau profete amma yeneac ngadeu mitiac kpoukpou faiyunuec. Ifi faiyunumaguc goa faka kuhagoc megecdeac faiyunuec. Ngicngac goa yeni hafei ua hania hania megecdeac Asungo imocac kuc yemmeec. Amma ngicngac meficyunugecdeac areng goa faiyunuec nga wiac garenggegecdeac ngicngac ifia faiyunuec amma goa nedzarangyoac hania hania degecdeac faiyunuec.
1CO.12.29	Anu nenang sasawango aposoro mi annide nga sasawango profete mi annide, kpac. Amma sasawango kpoukpou mi annide. Nga sasawango kucfaka menideac negen negeng mi mekecdimbe. 
1CO.12.30	Amma hafei ua hania hania menideac Asungo imocac kuc nenang sasawa mi nemmeec. Nga sasawango nedzarangyoac mi deandimbe amma sasawango yoacninausing imoc mi merengandimbe.
1CO.13.1	Ni Asuac kucfu yoac hania hania debai me Asuac kucfu angero yeneac yoac hania hania debade amma ngicngac yeni heresongogoc ine mi hoangyunuma kecbai, imohai ni gonggong isoc arohoma me tambaring isoc udumengtoasac angkecbade. 
1CO.13.2	Amma profeteyoac debai dede nga negen negeng keme kemea sasawa negentegecbade amma negen negentegecnagoc kecbai dede tiki meickebadeac negen negensinna imocacsoc fenende amma ngicngac yeni heresongogoc ine mi hoangyunubai foraya mong mi meficgebai. 
1CO.13.3	Nga dzofinacna sasawa mederema ngicngac yemmebai amma sebina meemma homecfu faibai nga ngicngac yeni heresongogoc ine mi hoangyunubai dede ni foraya mong mi meficgebai, kpac.
1CO.13.4	Heresongogoc hoangemema kekec, imocngo ngic monggac modzotiti mi negenude, ye yumea kefude. Nga imoc keracmanganga kpac kecma yengena yoac homac mi deude amma sebiengeng mi anude. 
1CO.13.5	Ye faka mi angana, imoc mi amma yengenasac mi negensiude. Ye herebuya kpac kecma turungyoac mong mi deude. 
1CO.13.6	Ye faka manganaac amma ubangerec mong mi negenude, kpac. Ye faka foraac ine sogaiude. 
1CO.13.7	Ye wiac monggac modzea mi tiude. Ye wiac sasawa negensinggeude amma wiac sasawa fingerudeac negensima kecma, imocac kucmama mi anude. Nga wiac hania hania fingecmiu serima nanude.
1CO.13.8	Heresongogoc hoangemema kekec, imocngo naric mi kpac anude. Profeteyoacnina imoc ine kpac anude amma nedzarangyoacnina imoc meickeu kpac anude nga negen negennina keme kemea, imoc ifingoc kpac andarude. 
1CO.13.9	Negen negennina amma profeteyoacnina imoc wiac nobohasac nemme nemmea. 
1CO.13.10	Nga wiac hafoa fede, imoc Anutuarunac hauguc wiac noboha nemme nemmea, imoc kpac andarude. 
1CO.13.11	Ni medac kecma medacbisicac siricfu faka negensima yoac dekefai amma medacbisicac siricfu negen negeng isinggema arenggekefai. Kecma ngic amba nambarac kekec meickeu yada sing kecduae.
1CO.13.12	Anu yofinenggac wiac hengandimbe, imoc wikinnu onga irec ireckea kpac, ifisac wiac hengkecdimbe. Ngade kecma wiac fora kicngo hennide. Yofinenggac wiac noboha negengandimbe. Anutungo hafoangoc negennenec, ni ifi isoc naso imohai wiac hafoangoc negendacbade. 
1CO.13.13	Ifi anu wiac harebecngo feengkefude, imoc nenang Kebu negensinggedimbe nga kekecseri febesande imocac negen negeng amma heresongogoc hoangemeeme. Nga wiac harebec yenearunac wiac mocgungo engena ande, imoc heresongogoc hoangemeeme.
1CO.14.2	Mong ye nedzarangyoacfusing yoac deande, ye ngic nenanggoc yoac mi deude, kpac. Ye ongaasuyango yoac keme kemea Anutu edeu, ngic mongngo imoc naric mi negentegerude. 
1CO.14.3	Nga mong ye profeteyoac deande, yeng ngicngac ubaherengina midima meserinunuma nanggenunuude. 
1CO.14.4	Nga ngic nedzarangyoac deande, ye yengena meseriemeude nga profeteyoac deande, yeng kpebung meserinunuude. 
1CO.14.5	Anu ngeni sasawango nedzarangyoac degecdeac negemba ngereede. Nga ngeni profeteyoac degecdeac songona kuneng ande. Mongngo nedzarangyoac dema yoara mi merenudeu ye ngic profeteyoac dede, yeac mamea anude. Nga yeng yoara merenudeu ye ifingoc kpebung meseriu socngira mocgu anecde.
1CO.14.6	Tosofocna, ngenearu hama yoac goa dekperagingemmebai me yoac keme kemea goa edengunubai me profeteyoac debai me kpoukpouyoac goa debai dede imocngo memeficngina ambac. Ni ine ngenearu hama nedzarangyoacsac debai dede, imoc memefiha kpac ambac.
1CO.14.7	Imoc ifingoc fora yofi ande. Kungac nga gita yeri kekecngira kpac amma yeri sifu udumengngiragoc. Ge imoc eng sicsauc kpena udumenga siriha mi fingerudeu ngicngac yeni kungac me gita imocac ubea obohogecde. 
1CO.14.8	Amma dzikacac tomengngo udumenga gombunga mi fingeru ngic yeni dzikacac naric mi efaigecde. 
1CO.14.9	Ge ifingoc yofi negembesena, ubagau yoac dindingac denadeu ngicngac yeni yoacga naric negentegecgecde. Ge ine sicsauc nga kpeboronggoc denadeu yeni yoacga obohogec yoac sawau engsac denade.
1CO.14.10	Yoac hania hania bangecfu fekende nga yoac mong titiha kpac, imoc mi fede. 
1CO.14.11	Ni ngic monggac yoac siriha mi negentegecbadeu yeng yoac deu yeac kicfu kuricngic ambade nga yeng ifingoc neac kicfu kuricngic anude. 
1CO.14.12	Ngeni Asuac faka megecdeac homac angemmeande nga ngeni Asuac fakango kpebung meseriyunuande, imoc ifingoc megecdeac mamangkibisia.
1CO.14.13	Imocac mong ye nedzarangyoac deude, yeng yoac imoc ifingoc merenudeac Anutu numumibeso. 
1CO.14.14	Ni nedzarangyoacfu sing numuduaeu ongaasunango numuude, fora. Nga negen negennango ine fora mong mi meficgeude.
1CO.14.15	Ifi anu dafi ambesonga? O, ni ongaasunango numubade nga negen nengentegecnagoc ifingoc numubade. Ni ongaasunango dedengerecyegec heibade nga negen negentegecnagoc ifingoc dedengerecyegec heibade. 
1CO.14.16	Anu ongaasugango Anutu dengerenadeu ngictehec yeni geac dedengerec torokpema, “Imoc fora.” degecdeac obohogecde. Yeni yoacga mong mi negentegecgec. 
1CO.14.17	Nga ge geanggaoc Anutu dengerena imoc ngereede. Amma yoacga ine ngic ogofocga mi meseriyunuude. 
1CO.14.18	Ni nedzarangyoac deanduae, imocngo Anutu dengereduae. Amma ngeni feracngunudacma nedzarangyoac homac yombong deanduae. 
1CO.14.19	Ni neanna songoac debade nga kpebung botucnginau kecma yoacna 5 negen negentegecnagoc debade, imocngo nedzarangyoacna teng tauseng ferahade, imoc negenduae. 
1CO.14.20	Negen negensinggoc tosofocna, ngeni negen negentegecnginau nambarac isoc mi kecbisia. Ngeni angammeme manganau ine sabac isoc kecbisia nga negen negentegecnginau yada kecbisia.
1CO.14.21	Dedeseriyoacfu yoac yofi oho ohoya fede,
1CO.14.21	“Yoacfusing siriha mong nga ngicngac yeneac enacbibicnginau dedenginango mong ande, ni ngicngac imoc meyunuma yoacna debade nga ngicngac yeneng ine kedzac mi kpegecde, 
1CO.14.22	Ngicngac negen negensingngina kpac kecdae, yeneng kucfaka bibiagoc henggecdeac nedzarangyoacngo imocac faifaia fede. Ngicngac negen negensingnginagoc kecdae, yeneac amma ine mi fingerude. Amma profeteyoac ngicngac negen negensingnginagoc yeneng bibiagoc anggecdeac faifaia fede. Imoc ngicngac mi negensinggedae, yeneac kpac. 
1CO.14.23	Kpebung sasawa kpeturanggema tacma nedzarangyoac degec ngic monnunac me ngic goa negen negensingngina kpac ngeneac botucfu erema imoc ngenemma degecde, “Ngeni ubangina sufude.” 
1CO.14.24	Nga ngeni sasawango profeteyoac dema tacmagec ngic monnunac me ngic negen negensinga kpac ngenearu ereu yoacnginango ye hereau meu yengena kopocsiha engenu imocngo yoacfu faiude. 
1CO.14.25	Faiu ye ubahereau negen negeng mekefu sufuma fede, imoc didiu fingectegerude. Ifi fingectegeru yeng makpema kicmesuya mesufuma Anutu dengerema deude, “Foracngoc, Anutungo ngeneac botucfu kecde.”
1CO.14.27	Anu ngicngac goango nedzarangyoac degecdeu yohockang me harebecngosac debisia. Amma imoc arennu degec mongngo imoc merembeso. 
1CO.14.28	Nga nedzarangyoac imocac merem merenggac ngic mong imohai mi tarudeu ngic imoc ye tutumangnginau waickema tacma yengena hereusac Anutugoc denegeng ambeso. 
1CO.14.29	Nga kpekpeturanggac amanginau profete yohockang me harebecngosac profeteyoac debisia. Ifi degec ngicngac tosea ngeneng profeteyoacngina negemma isinggebisia. 
1CO.14.30	Anu ngic mongngo waraima yoac deu yoac sufu sufuyaac dedekperagiyoac mong tacde yearu haudeu ngic waracngo waickemanu ogeango debeso. 
1CO.14.31	Ngeni sasawango profete yoac naric debisia. Nga debeso dema ngic me ngac mocgu mocgungo arennu yoac imoc debisia. Ifi anu ngicngac sasawango negen negeng megecde nga ngeni ubaherengina midima meseriemegecde. 
1CO.14.32	Profete asungo ngicngac profeteyoac deandae yeneac negen negeng tofohoande. 
1CO.14.33	Anutu ye sicsaucac Anutu kpac, ye ua arengagoc mema ruaea meficgeande.
1CO.14.33	Kpebung kpetiac, imocac manau ngac yeni yoacngina waickema kecandae, ifi isoc 
1CO.14.34	ngenearu ifingoc ambesonga. Ngac ngeni yoacngina waickema tacma kpebunggac negen negeng modacbisia. Ngeni imohai yoacyoac mi ambisia. Singyoacngo imocac ifi dede. 
1CO.14.35	Ngeni wiac monggac hania obohoma negembeso angemmeu amanginau kemma ewefocngina kpesiyemmebisia.
1CO.14.36	Anutuac yoac imoc ngenearunac hanahema mi fingerec nga imoc ngenearusac mi kemma fede, kpac.
1CO.14.38	Nga ngic mongngo yoac yomoc osoma waudeu ngeni ye ifingoc wabisia.
1CO.14.39	Imocac negen negensinggoc tosofocna, ngeni profeteyoac degecdeac homac angemmebeso. Nga nedzarangyoacac mi kpetaribisia. 
1CO.14.40	Nga ngeni wiac sasawa sirihau nga arengagoc ambisia.
1CO.15.1	Tosofocna, ni siduc gombung dekperagingemmeba ngeni imoc negemma hoanggema seria mekecgec, imoc monggoc heigboringemmebadeac negensiduae. 
1CO.15.2	Nga yoac edengunuba negenggec negen negensingngina seria imohai feudeu imocngo kopocsicfunac mesingunuu komoc kpegecde. Amma ngeni imoc wagecdeu negen negensingngina uaya kpac anude. 
1CO.15.3	Ni hanahema Kebuarunac yoac engena yofi mema ngemmeai, Kristongo nenang kopocsicninaac amma homeu 
1CO.15.4	tonggogec uameme harebec anu Anutungo megboriu yarec. Faka imoc mi fingecmanu imocac negen negeng mitikibiu bic oho ohoya feec, imoc fingerec. 
1CO.15.5	Nga ye Petoro fingecmima ngade medacfora 12 fingecyemmeec.
1CO.15.6	Imocac ngadeau tosofocnina kpetengina 500 ferahade, yeni yenahafoc tacmagec yeng yeneac kicfu fingeru henggec. Anu yenearunac goa bic homegec nga homacngo yofinenggac kecdaengoc. 
1CO.15.7	Ye imocac ngadeau Yakobo fingecmima aposoro sasawa fingecyemmeec. 
1CO.15.8	Nga wisic wisickeau fingecnenec. Nenggac mongngo sabaha kebangsac meude, ni ifi isoc amba yeng sifu fingecnenec. 
1CO.15.9	Ni Anutuac kpebung yunukporac ayemmemma kefai nga ngicngac yeneng aposoro kpacnuandae, imocacsoc mi anduae, neng ine aposoro yeneac mameangina. 
1CO.15.10	Nga Anutungo wosoefahaac amma ye dafiugeng fainuu ni ifianoc yaguc kecduae. Kecbare wosoefaha eng mi feec. Ni sasawa feracyunudacma ua homac meai. Nga imoc neanna kucac kpac, Anutuac wosoefac nigoc feec, imocngo ua imoc meec. 
1CO.15.11	Amma ni nga yeni imocnoc dekperagini ngeni modacma negensinggegec kecdae.
1CO.15.12	Anutungo Kristo homecfunac megboriec, imoc edekpou angemmekecdimbe nga ngenearunac ine goango deandae, “Homecfunac yacyac imoc mi fede.” yeni ifi deandae, imoc mi heide. 
1CO.15.13	Homecfunac yacyac mong mi febac dede Kristongo ifingoc homecfunac naric mi gborima yacbac. 
1CO.15.14	Nga Anutungo Kristo mi megboriu yacbac dede neni yoac edekpou angemmekecdimbe, imocngo uaya kpac ambac nga ngeneac negen negensingngina ifingoc uaya kpac ambac. 
1CO.15.15	Homecfunac yacyac mi febac dede Anutungo Kristo mi megboribac, “Anutungo Kristo megboriec.” imoc ikocfu hepuc amma debing dede Anutuac dedekperagingic ikoha ambing.
1CO.15.16	Ni monggoc deba, homecfunac yacyac mi febac Kristo yeng homecfunac naric mi gborima yacbac. 
1CO.15.17	Kristongo homecfunac mi yacbac dede ngeneac negen negensingngina imoc uaya kpac ambac nga ngeni kopocsicnginagoc kecbau. 
1CO.15.18	Nga ngicngac goa yeni Kristogoc kpeketahema kecma bic homegec, yeni bic sufuma kpac ambau. 
1CO.15.19	Nga nenang kekec yomohaisac Kristoac amma kekec gombung menide, imoc negensima kecbing, imocac ngicngac yeni neneac ubamangangtoa naric negembau. Nga ngicngac sasawa feracyunuma ebicninagoc kecbing. Nga imoc fora mi ande.
1CO.15.20	Foracngoc, Kristongo homecfunac gborima yarec. Ye homecfunac yacyac imocac buma heima ngicngac homemea yeni waraiyemmema homecfunac gborima yarec. 
1CO.15.21	Ngic mocgungo homecac sing meecac homec fingerec. Imocac amma ngic mocgungo ifingoc sing meu homemea yeneng homecfunac gborima yacbesandae. 
1CO.15.22	Ngicngac sasawango Adanggac amma homec meficgegec yeni sasawango ifi isocngoc Kristoac amma gborigecde. 
1CO.15.23	Amma ngicngac nenang tembuc tembuc arenggoc yacnide. Kristongo waraima yarec amma yeng kecma monggoc haude, naso imohai yeac arengfora yeni gborima yacgecde. 
1CO.15.24	Ifi fingecmanu naso wisickeude. Yeng imohai kia gawamang nga sasawa kucnginagoc bangecfu nga sawau kecdae, yeni meicyunudaru kpac anggec eucererenga Anutu Manggacac mariu faiude. 
1CO.15.25	Kebu ye ngictau kecmanu Anutungo ngabafora sasawa hania bageau faiyunuude.
1CO.15.27	Nga
1CO.15.27	“Anutungo wiac sasawa yeac haniaac bageu bic faidarec.” 
1CO.15.27	Amma “Wiac sasawa.” imoc yeac haniaac bageu faiec, imoc deu nenang yofi ireckebisina, Anutu ye yengenaoc Kristoac bageu mi faiemeec. 
1CO.15.28	Yeng wiac sasawa Kristoac bageu faiu Medacngo Manggacac bageu faiemema kefude. Nga Manggacngo wiac sasawa Medahaac bageau faidarec, ye yengenaocngoc kecma ngicngac sasawa yeneac oruha ambesande.
1CO.15.29	Ngicngac goa yeni homemea memefic ayemmegecdeac negensima doku nadzicandae. Homecfunac yacyac mong mi febac dede faka imoc uaya kpac ambac. 
1CO.15.30	Uanaac amma ngic yeni nasosoc nubesonga angandae. Nga homecfunac yacyac mi febac dede ni uaac fakana sicsauc ambac. 
1CO.15.31	Kebunina Yesu Kristoac amma tosofocna ngeneac amma wenacsoc homeanduae, fora. 
1CO.15.32	Ni Efeso amau wasaiyang yenigoc ewekpekpe anai. Amma ni ngicngac sicsauc kecdae, yeni isoc kecbai ewekpekpena imocac fora mong mi fingeru yofi debai,
1CO.15.32	“Homecfunac yacyac mi feudeu nenang yaguc nenedoku naric nema wereckenu homedacnide.” 
1CO.15.33	Ngic yeneng ikocfu wangecngunubauac ngeni henghomema kecbisia. Manganameme yenigoc kecnideu imocngo fakanina gombunga memanganeude. 
1CO.15.34	Ngeni ubasufuyoac wama sing dindingac modacma kopocsic mong mi meficgebisia. Ngenearunac goango Anutu mi negemmidae, imoc gameagoc anu edengunuduae.
1CO.15.35	Goa yeneng ine yofi kpesigecde gedang, “Homemea yeni dafiugeng gborima yacgecde nga sebi dafia mema yacbesandae?” 
1CO.15.36	Ge ngic ubafong yombong. Wiac homecannec, imoc eng mi nemonggeande, kpac. Wiac esea homeu gboriango kekehagoc ereude. 
1CO.15.37	Amma gbome homecannec, imoc foradzuamagoc kpac, imoc eng homecnade. Imoc wit gbomea me gbome goa homecnade socngina mocgu ande. 
1CO.15.38	Nga Anutungo songea modacma gbome mocgu mocguac sirihau modacma foradzuama miande. 
1CO.15.39	Sebinina sasawango siriha mocgungoc mi ande, kpac. Ngic nenang sebinina siriha mong nga yangkposi yeneac mong amma neng yeneac mong nga kondungyang yeneac mong. 
1CO.15.40	Amma kurumenggac sebi nga bangecac sebi, yeri siricngira mong mong andape. Kurumenggac sebi ye yengena kibikperagiagoc nga bangecac sebi imoc yengena mong. 
1CO.15.41	Wenacac kperagi imoc yengena siriha mong nga afoac kperagi imoc yengena siriha mong amma asomenggac kperagi, imoc yeni siricngina mong ande. Amma yeni kperaginginaac siriha tembuc tembuc ande.
1CO.15.42	Homecfunac yacyac, imocac siriha ifinoc fede. Ngic sebingina bangecfu faiandimbe, imoc pereckema dzamema kpac anude. Nga Anutungo imoc monggoc megboriu imocngo fekengkecbesande. 
1CO.15.43	Fareng ye kpauema homuna fiu bangecfu tonggoni, imocngo kibikperagiagoc amma gborima yarude. Wiac kucmama anu bangecfu homecni, imocngo kuhagoc nemonggema yarude. 
1CO.15.44	Ngic sebingina tonggoandimbe, imoc sacfusigoc nga Anutungo sebingina megboriude imoc asugoc. Sebi ye sacfusigoc feudeu asu sebi ifingoc feude. 
1CO.15.45	Imocac yoac yofi oho ohoya fede,
1CO.15.45	“Adang warac warac, ye ubaongayagoc nga kekehagoc fingerec.” 
1CO.15.45	Fingeru Adang wisic wisickea, ye asu kekeha nemmeude. 
1CO.15.46	Asu sebi ye waraima mi haec, kpac. Sebi sacfusigoc yeng ine hanahema hamanuguc asu sebi ye ngade haec. 
1CO.15.47	Ngic waraima haec, ye bangecngo memea bangecfunac fingerec. Nga yeac ngadeau haec, yeng kurumennunac haec. 
1CO.15.48	Nenang ngic bangecngo memea, ye isoc kecdimbe. Nga kurumenggac ngic kecde, ye isoc kurumennu kecnide. 
1CO.15.49	Nenang bangecngic yeac siric meing, ifi isocngoc kurumenggac ngic yeac siric mema kecbesandimbe.
1CO.15.50	Tosofocna, sebi sacfusigocngo Anutuac eucererenggac mingina naric mi anude, kpac. Wiac pereckema dzameude, imocngo wiac fekengkefudeac mingina ifingoc naric mi anude, imocnoc edengunuduae. 
1CO.15.51	Yoac mong sufu sufuya fede, imoc dekperagiba negenggec, nenang sasawa mi homemina Kebungo homemea yenigoc nenahafoc sasawa heimerennunuu siric mong andacnide. 
1CO.15.52	Imoc yofiac, trampet wisic wisickea imocac nasoyau trampet mongngo arohomanu wiac sasawa bic yombong piratac heiande me kicparac kpouandimbe, ifi isoc fingerude. Yeng ngicngac bic homegec, yeni megboriyunuu yeni yacma kekec dzonggo dzonggoya kpac megecde. Ifi fingecmanu nenang ifingoc heimerennunuu siric mong ambesandimbe. 
1CO.15.53	Anutungo wiac hoac hoaea nga homemea ye kekec dzonggo dzonggoya kpac ngakpi isoc heimiude. 
1CO.15.54	Nga Anutungo wiac hoac hoaea nga homemea kekec dzonggo dzonggoya kpac ngakpi isoc heimiude, yoac yomoc mitikibiu oho ohoya fede, imoc fora fingecbesande,
1CO.15.54	“Kekecngo firang amma homec gbokou kpac anec.” 
1CO.15.55	“Homec ge firang monggoc mi annade, waega imoc kpac anec.” 
1CO.15.57	Nga Anutungo sing meficgenemmeu nenang Kebunina Yesu Kristoac amma firang angkecdimbe, imocac Anutu ubangerec ammidimbe. 
1CO.15.58	Tosofocna, Kebuac ua meandae, imoc sicsauc mi meandae, ngeni imoc negendae. Ngeni imocac Kebuac ua mi wabisia, kpac. Ngeni nasosoc seria namma imoc mekecbisia.
1CO.16.2	Ngeni sondasoc tembuc tembuc dzongina ereandesoc, imohacnac tosea hendzicma amanginau faigec tacbeso. Ifi anggec ni habade, naso imohai kpekpedzucac uatoa mi menide. 
1CO.16.3	Ngeni ifingoc ngic goa meisingyunugec nga neng hama Yerusalennu ubangerecac hiedzo nga ngic kibinginagoc naric sueyunubade. 
1CO.16.4	Nga negemba naric kekenggac siric anu ni ifingoc yenigoc nenahafoc kennide.
1CO.16.6	Hama ngenigoc tacba wisickeu noboc me noboc kembade. Uaac titinga fingeru ngenigoc naso herea isoc kecbade. Naric anude isoc nomang naso hafoangoc kecbade. 
1CO.16.7	Ni yofinenggac ngenearusing eng ferecgema kembadeac mi anende. Kebungo negemmanu hama naso herea isoc ngenigoc kecbadeac ine negensiduae. 
1CO.16.8	Amma Efeso bangecfu kecbare Pentekos naso wisickeu monggoc wama kembade.
1CO.16.9	Yomohai ua kuneng yombong mebadeac sing sarima fede. Nga ngabafocna homac yomohai ifingoc kecdae.
1CO.16.11	Ngenearunac mongngo ye mi ngadehebeso. Ye monggoc nearu dzigeneudeac deu ngeni singa meefaima ruaegoc suegec habeso. Ni nga negen negensinggoc tosofocnina neni yeac tomai kecnide.
1CO.16.13	Ngeni garengemema efaima kecma negensinggema serima nambisia. Ngeni ngicsiric amma seserigoc kecbisia. 
1CO.16.14	Amma ngeni hoangemema heresongogoc wiac sasawa ambisia.
1CO.16.17	Stefana nga Fortunato amma Akaiko, yeni ngeneac tatac mema nearu hagecac amma ubangerec negenduae. 
1CO.16.18	Amma yeni neac ongaasu nga ngeneac ongaasu momoc midigec ngereeing, imocac ngeni ngic ifia eweheiyemmebisia.
1CO.16.20	Amma negen negensinggoc tosofocnina sasawango wenacngerecngina suegec ngenearu hade. Ngeni titikokoc kpetiac angemema wenacngerec angemebisia.
1CO.16.21	Ni Paurongo wenacngerecyoac yomoc neanna marinango ohongemmeduae. 
1CO.16.22	Mong ye Kebu heresongogoc mi hoanggeudeu sowecngo yeac witiu febeso. O Kebu, ge hana.
1CO.16.23	Kebunina Yesuac wosoefacngo ngenigoc febeso. 
1CO.16.24	Ngicngac Yesu Kristogoc kpeketahema kecdae, songonango sasawa ngenearu febeso. Imoc fora.
2CO.1.1	Anutungo Pauro negennenu Yesu Kristoac aposoro anduae. Ni nga tosonina Timoteo, nereng kibi yomoc Anutuac kpebung Korinti taonnu kecdae nga kpetiac areng sasawa Akaia bangecfu kecdae, ngenearu faidipe. 
2CO.1.2	Mannina Anutu nga Kebunina Yesu Kristo, yereac danggunuc nga ruaengo ngenearu febeso.
2CO.1.4	Nenang ebic sasawau kecni yeng meserinunuande. Imocngo meefainunuu nenang yeac memeseri mema ngicngac ebicnginagoc yenearu kemma meseriyununide. 
2CO.1.5	Kristongo kpendzeng kpeec, nenang kpendzeng ifia ebirangoc kpeandimbe, imocac Anutungo Kristoac amma ebirangoc meserinunuude. 
2CO.1.6	Ngeni memeseri megecde nga komoc kpegecdeac ebic tofohoandimbe amma meseringununideac Anutungo meserinunuude. Ifi meseringununi ngeni ebicnginau serima nanggecde. Ngeneac ebic nga neneac ebicngo siricngira mocgu andape. 
2CO.1.7	Nenang nenahafoc ebicnina medereandimbe, ifi isoc memeserinina medereemenide, imocac ngeneac negengyohoc mong mi mekecdimbe.
2CO.1.9	Anu Anutungo homecfunac ngicngac megboriyunuande, ye negensinggenideac yeng homecac arennunac mesinunuec. Nenang kucngo soha mi ande, ye imoc edzacnunuudeac ifi anec. 
2CO.1.10	Yeng homecac arennunac mesinunuec amma ye ngade ifingoc homecac arennunac mesinunuude amma mesinunubesande, neni yeac ifi negensinggema kecdimbe. 
2CO.1.11	Nga imoc fingerudeac ngeni nunumuu meficnunubisia. Nga Anutungo danggunuha nemmeude, imoc fingeru ngicngac homac yeneng hemma neneac negemma Anutu dengeregecde.
2CO.1.12	Ngicngac yeneac kicfu nga ngeneac kicfu amma Anutuac kicfu angammemenina gombunga nga kpetiac amma kongaha kecdimbe. Amma here negen negennina kpetiac bangec yomohai ifi kecma negenni engena angkecde. Nga uba eseaac negen negeng modacma botucnginau mi kecandimbe, kpac. Anutuac danggunucngo sing edzacnunuu kpetiac kekec kpetofohoma kecandimbe. 
2CO.1.13+2CO.1.14	Wiac ohongemmeandimbe, ngeni imoc sasawa osoma naric negentegecgecde. Wiac oboc obohoa mong mi ohoandimbe.
2CO.1.13+2CO.1.14	Kebunina Yesu, yeac nasotoau ngeni neneac naric negensima sebingina meenggecde nga neni ifi isocngoc ngeneac negensima sebinina meennide. Yofinenggac ngeni kapianecsac negennunudae nga wisic wisickeau ngeni hafoangoc ine negennunubesandae.
2CO.1.17	Ni imoc hanahema arenggema ngade eng kosa mi wayai. Ni “oc, oc” nga “kpac, kpac” naso socfungoc mi deanduae amma uba eseausing uana mi arenggeanduae. 
2CO.1.18	Foracngoc, Anutu yoacdedea modackecde nga neni ifi isoc yoac edengunuandimbe, ihai “Oc” nga “Kpac” naric mi kpeturanggenide. 
2CO.1.19	Amma ni nga Siriwano amma Timoteo, neneng Yesu Kristo Anutuac Medac botucnginau dekperagingemmeing, yeng “Oc” nga “Kpac” mi kpeturanggeude, kpac. Yearu oc yoacsac fede. 
2CO.1.20	Anutungo wiac nemmeudeac deseriec, ye medahaac negensima “Oc” deec. Ifi deu Medahaac amma dedeseria fora fingerec nga fingeckenude. Fingeckenu Anutungo nenanggac amma kpac kuneng meude. 
2CO.1.21+2CO.1.22	Yeng ngeni nga neni nenahafoc Kristoaru nanggenunuude. Nanggenunuu nenang ngade kurumenggac wiac menideac yeng yofinenggac Tiri Asuac kerecdokuyango nadzicnemmema ubahereninau faiec. Faiu imocngo Anutuac ma anude.
2CO.1.23	Anu Korinti amau mi hayai, imocac hania yofi, ni botucnginau demeting yoacsac debaiac imoc wama mi hayai. Dedena imoc Anutu yengenaoc negemma hepucna ande. 
2CO.1.24	Nga neneng negen negensingnginaac garengtoa mi kecdimbe, kpac. Ngeni Kebu negensinggema serima nandae. Ifi namma ubangerec negenggecdeac ngeni nga neni nenahafoc ua mekecdimbe.
2CO.2.2	Neng hanahema ubaebic meficgengemmebadeu ngenearunac mongngo ubangerec naric mi meficgenenude. 
2CO.2.3	Nga ngenearu haba goa ngeneng ubangerec meficgenengandae, imocac negemba ngereede. Ngeni ubaebic meficgenembauac kibi mong ohongemmeai. Ni ngeneac yofi negengyombonggeduae, sogac sogai nearu fedeu ngeni sasawango sogaigecde. 
2CO.2.4	Ni heresongotoagoc hoangngunuduae, imoc negenggecdeac kibi ohoai. Amma herenango dehou anenu ubaebic kuneng mema kiacma kibingina ohongemmeaimoc, imocngo ebic ngemmebadeac mi ohoai, kpac.
2CO.2.5	Ngic ubaebic meficgenemmeec, ye ubaebic nisac mi meficgenenec, kpac. Yeng ine ngeni sasawa ubaebic meficgengemmeec. Imocac homac mi debade, imocsac deduae. 
2CO.2.6	Nga ngeni homacngo ngic imoc kopocsihaac amma demeting bic ammigec, imocngo yofinenggac soha anu ifi monggoc mi ammibisia. 
2CO.2.7	Yeng ubamangang ebirangoc kecma kpac ambacac ngeni ine kopocsiha wama demeseri ammima 
2CO.2.8	heresongongina edzahebisia, imoc seria dema edengunuduae. 
2CO.2.9	Ngeni sasawango yoacna tofohogecde me kpac, imoc negentegecbadeac kibina ohongemmeai. 
2CO.2.10	Nga ngeni ngic monggac kopocsic wagecdeu neng ifingoc yeac kopocsic wabade. Nga kopocsic mong wabadeu imoc Kristoac kpacfu ngeneac amma waduae. 
2CO.2.11	Satanggac faitobannu manunubacac ifi ambisia. Yeng faitobang arenggeande, imocac sirihaac mi obohodimbe.
2CO.2.13	Anu hama Tito hoforaiac ongaasunango ruae mi meficgeu ine dekenec amma faiyunuma Makedonia bangecfu kenai. 
2CO.2.14	Anu Kristogoc kpeketahema kecni Anutungo nasosoc yeac firanggac arennu hesicnunuude. Imocac yeac dangge deandimbe. Demina hesicnunuu guruamasoc kenni Yesuac siducngo homung kerengagoc amma imocngo uaninau fingecma kengkefude. 
2CO.2.15+2CO.2.16	Kristogoc kpeketahema kecni sebihomunnina gombunga Anutuaru enude. Ngicngac komoc kpegecde, yeneac botucfu imocngo homuna gombunga kekehagoc amma kekec yemmeude. Nga hofeac sing modacandae, imoc yeneac botucfu ine hoachomung kpedzini imocngo homec yemmeude. Tembucnina ua imoc naric mi mebing, kpac. Kristogoc kpeketahema kecni ifi fingerude.
2CO.2.17	Ngic goa yeni hiedzotoa kirecgeyemmeudeac negemma Anutuac yoac denggbaringgeandae. Yeni isoc mi angkecdimbe, kpac. Anutungo suenunuu yeac negensima Kristogoc kpeketahema kecni ubaherenina dindingac femanu Anutuac yoac dekperagiandimbe.
2CO.3.2	Ngeni ngenaocngoc neneac kibi andae. Nga Kristongo kibi imoc ubaherenina manau bic ohou ngicngac sasawa yeneng kibi imoc osonegeng angkecdae. 
2CO.3.3	Anu neni ngenearu ua meni ngeneng Kristoac kibi andae, imoc didiu bic fingectegerec. Amma kibi imoc pengdokuyango mi oho ohoya, kpac. Anutu kekehagoc yeac Asungo ine kibi imoc ohoec. Nga ye imoc tafebisic hocngo memea, imohai mi ohoec, kpac. Imoc ine ngicac sebifusiac tafeu ngicngac ubaherenginau oho ohoya fede.
2CO.3.4	Yesugoc kpeketahema kecma yofi negensidimbe, Anutungo uaya nanggema garenggeude. 
2CO.3.5	Nga neni yofi negemma naric mi debisina, “Neni naric nenaoc ua imoc menideacsoc andimbe.” kpac. Ua menideac kuc, imoc Anutuarunac hanemmekecde. 
2CO.3.6	Yeng meserinunuu dzadzahac gboriaac kingangkpekpe kecnideac. Imoc dzadzahac Mosengo ohoec, ifi isoc kpac. Asungo dzadzahac imoc ubahereninau ohoec. Amma dedeseriyoacngo yoacfu fainunuu homenide nga Asungo ine kekec nemmeude.
2CO.3.8	Moseac ua areng imoc kuc kibikperagigoc hanahema kuha maecac amma Tiri Asuac ua arenggac kuc nga kibikperagiango wiac imoc monggoc feraheude. 
2CO.3.9	Ua arengngo yoacfu fainunuande, imocngo kuc kibikperagiagoc anecac amma ua areng sing dindingac meficgenemmeude, imocac kuc kibikperagiango monggoc ferahade. 
2CO.3.10	Ifi anu kuc kibikperagia engenatoa imocngo kuc kibikperagia warac feec yeac kuc memaude. 
2CO.3.11	Wiac kuc kibikperagiagoc haec, imocac kuha bic mama kpac anec, fora. Nga wiac feengkefude, imocac kuc kperagiango wiac ifia monggoc ferahaude.
2CO.3.12	Anu wiac feengkecbesande, imoc negensima kengeha kpac ua mekecdimbe. 
2CO.3.13	Moseac kicmesuyaac kperagia, imocac kuha mamanu ye yofi negemma kicmesuya kporucsusucngo kperahaec, “Israe ngicngac faka imoc mi hembisia.” Nga neneng ine ifi mi angandimbe, kpac. 
2CO.3.14	Yeneac negen negeng ine fonggou ifi anec. Nga yofinenggac kpou kpoufocngina dzadzahac eseaac yoac osoyemmeandae, imohai kporucsusuc imocngangoc seria namma negen negengngina hedzickekecde. Anu ngic yeni Kristogoc kpeketahegecdeu kporucsusuc imoc meicmeickea anude. 
2CO.3.15	Oc, yofinenggac kpou kpoufocngina Moseac yoac osoyemmegec kporuc imoc ubaherengina hedzickekecde. 
2CO.3.16	Nga ngic mong ye ubamereng amma Kebuaru kenudeu kporucsusuc imoc meickema kpac anude. 
2CO.3.17	Kebu ye Asu amma Kebuac Asungo ngicfu kefu ngic ye witiha kpac kefude. 
2CO.3.18	Nga nenang sasawa kicmesunina kperaha kpac kecni Kebuac kuc kibikperagingo kicninau wiking isoc heimerenu yeac onga annide. Amma yeac kperagingo kekecninau yadima saheude. Kebu ye Asu amma Asungo uaya meu faka imoc fingerude.
2CO.4.1	Anutungo wosoefahaac amma ua areng ohoaimoc, imoc nemmeec. Imocac amma kucmama mi angandimbe. 
2CO.4.2	Neni faka sufu sufu gameagoc sasawa bic wadacma dekerec naric mi angemmenide. Amma Anutuac yoac mereng kpereng amma naric mi edengununide, kpac. Yoac fora didiu fingectegerudeac neni Anutuac kicfu yoara deni ngicngac sasawa here negen negengnginau naric ireckegecde. 
2CO.4.3	Nga siduc gombung deandimbe, imoc goa yenearu sufu sufu anude isoc. Ngicngac imoc yeni hofeac sinnu kemegecde, yenearu ifia fingerude. 
2CO.4.4	Kristo ye Anutuac onga nga yeac siric. Anu bangec yomocac nemu Satang, ye ngicngac mekundungkpeyunuu negen negensingngina kpac kecdae nga yeni Kristoac siduc gombungngo ngicngac mekperagiyemmeande, imoc mi henggecdeac kicpisic anggec. 
2CO.4.5	Kebu Yesu Kristo dekperaginide nga neni nenang mi dekperagiemeandimbe, kpac. Yesuac amma ngeneac kingangkpekpe amma kecdimbe. 
2CO.4.6	Anutungo yofi deec,
2CO.4.6	“Kundununac kperagi fingecna.” 
2CO.4.6	Anutu yennoc ubaherenina mekperagikecde. Amma Kristo ye Anutuac kuc nga kibikperagia negentegecde, negen negentegec imocngo yeac kicmesuyaunac hama ubaherenina mekperagiude.
2CO.4.8	Anu ebic hania haniango noboc noboc igocnunuande, imocngo ine mi dzegenunuude. Nga faka nga uaninaac gagabuma mi ukuni kpeande. 
2CO.4.9	Ngic yeneng kporacnunumagec Kebungo naric mi wanunuude. Yeni nunugec manunuu sifu mi kpac angandimbe. 
2CO.4.10	Yesuac kekec sebininau fingectegerudeac amma neni Yesuac homec sebininau tofohoma mekecdimbe. 
2CO.4.11	Yesuac kekecngo bangecsebininau fingectegerudeac ngicngac yeni nasosoc Yesuac amma sebinina homecac arennu faigecde. 
2CO.4.12	Nga homec ye nenearu ua ifi mekecmanu kekecngo ngenearu ifingoc uaya mekefude.
2CO.4.13	Yoac mong yofi oho ohoya fede,
2CO.4.13	“Ni negen negensinggoc kefaiac ebicnasou ifingoc negensinggumangoc kefai, imocac amma deduae.” 
2CO.4.13	Anu neni ifingoc negen negensinggac Asugoc kecma negensinggema yoac dekecdimbe. 
2CO.4.14	Anutungo Kebu Yesu homecfunac megboriec, yennoc Yesugoc homecfunac megborinunuma neni nga ngeni nenahafoc menunuma yengena hoannu fainunuu nannide, imoc negendimbe. 
2CO.4.15	Wiac sasawa imoc ngeneac amma fingerude. Nocac Anutuac danggunucngo torokpeu torokpe ngicngac yenearu hakefu ngicngac homac yeneng ubangerec ebirangoc negemma Anutu dengeregecde.
2CO.4.17	Anu ebic nga kpendzeng kpeandimbe, imoc naso wegenanecsac feude, imocngo wiac kuneng mi ande. Imocngo ine sinnina meu kekecseriac kuc nga kibikperagia engenatoa menide. 
2CO.4.18	Wiac kicngo hengandimbe, imoc nasoya hau kpac anude. Nga wiac kicngo mi hehena, imocngo fefeseri febesande. Imocac wiac kicngo mi hehena, imohaigeng kicnina fima kecdimbe nga wiac kicngo hengandimbe imoc wanide.
2CO.5.2	Ifi anu, nenang sebibedzonina
2CO.5.3	Yeng imoc heinemmeu kemeudeu senggang mi nannide. 
2CO.5.4	Nga nenang bedzo yomohai kecma asoringa ebirangoc anemmeu imoc hesinideac mi anemmeude. Kekecngo ine homec gbokoudeac negemma ye sebi gboria witiau heiu kemeudeac anemmede. 
2CO.5.5	Anutu yengenaoc kekec imoc menideac mengerenunuec, yennoc Tiri Asu nemmeu imocngo dzadzahacac dzicnina.
2CO.5.7	Nenang yofinenggac yoara negensinggema fora kicngo mi hengandimbe. 
2CO.5.8	Ifi kecma negengyohoha kpac kecnide. Nga singa febac dede neni bangecsebinina yomoc naric wama Kebuaru kemma amanina gboriau kecbing. 
2CO.5.9	Imocac yofi negenseridimbe, edi yegoc me yei kecni ubea ngereeudeac nenang enara tofohobisina.
2CO.5.11	Kebu ye damuyagoc, neni imoc negendimbeac kengecnunude. Imocac amma ngicngac kpedziyununideac uatoa mekecdimbe. Nga Anutungo hanianina didiu bic faima hemma negende. Anu ni negemba ngeni ifingoc here negen negengnginau hanianina naric ireckebisia. 
2CO.5.12	Ngeni heitainunugecdeac uaninaac hania monggoc dema mi edengununide. Goa yeni hama sebingina meenggec ubaherenginango fora mi meficgeande. Ngic ifia hagec yofi naric edeyunubisia, “Neni Pauro nga Timoteo amma Siriwano yeneac negenni engena ande.” 
2CO.5.13	Ngeni ubasufu denemmegecdeu imoc neni Anutuac negemma andimbe. Nga negen negentegecgoc kecnideu imoc ngeneac negemma angkecdimbe.
2CO.5.14	Ngic mocgungo ngicngac sasawa donina mema homeec. Nga neni sing imohaingoc sasawango homedaring, ifi negendimbe. Imocac amma Kristo heresongogoc hoanggema ua mekecdimbe. 
2CO.5.15	Kristongo ngicngac sasawa neneac amma homeec. Nga ngicngac kecdimbe, neni nenanggac kekecacsac negemma monggoc mi kecbisina, kpac. Nenang Kebuac amma kecbisina, nocac yeng nenanggac amma homeu Anutungo ye monggoc megboriu yarec.
2CO.5.16	Imocac amma yofinenggac namma emma uba esea faka wama ngicngac yeneac negenni mamea mi ambeso. Amma warac Yesuac ngictehec isoc negening, yofinenggac ine kpac. 
2CO.5.17	Mong ye Kristoaru kpeketahama kefudeu Anutungo ye meficgeu gboria fingecma kefude. Kekec eseaac wiac imoc bic kpac anec nga kekec gboria imocngo fingecma feudenoc. 
2CO.5.18	Imoc sasawa Anutuarunac hakecde. Kristongo turunnina kpouu Anutungo uba mocguac faka nemmeu yegoc ruae fingerec. Fingeru ruaeyoac dekperaginideac ua nemmeec.
2CO.5.20	Nenang Kristoac enacdede nga Anutungo enacnina meefaiu yeac desambicyoac Kristoac amma ngicngac yofi edeyunuandimbe, “Ngeni Anutugoc uba mocgu anggecdeac yegoc ruae meficgebisia.” 
2CO.5.21	Kristo ye yengena kopocsiha kpac. Amma yeng donina mema kopocsicac ebicfu enec. Enu nenang yegoc kpeketahema Anutuac ngicngac dindingac amma kecdimbe.
2CO.6.1	Nenang nenahafoc ua mekecdimbeac yofi serima edengunudimbe, “Ngeni Anutuac wosoefac bic megec, imoc eng kpedzonggebauac amma edengunudimbe.” 
2CO.6.2	Anutungo imocac yofi deec,
2CO.6.2	“Nasokereng anu ni kedzac kpema nunumuga negenai. Amma ni noc nasou ebicfunac mesigubadeac imocac isinggema meficguai.” 
2CO.6.2	Negenggec, yagucngoc nasokereng ande nga ye yofinenggac ebicfunac mesinunuude.
2CO.6.3	Anu ye ua nemmeu ngicngac yeneng imoc demanganema ubanginango wabauac neni fakanina garenggeandimbe. 
2CO.6.4	Nga Anutuac kingangkpekpefora kecdimbe, imoc fakanina sasawau ngicngac edzacyunuma kpendzennu seriyombonggema kecandimbe. Amma yare witiau kecma ebic hania hania meficgema ubanina kuha mau kecandimbe. 
2CO.6.5	Ngic yeni dzikacngo nunuandae nga witicamau fainunuandae amma neneac amma dzomugerec meficgeandae. Neni uatoa mekecma gaugbori kecma hereninaac homeandimbe. 
2CO.6.6	Neni Tiri Asugoc kpeketahema seria namma negen negentegecgoc kecma faka kongahau nanggeemema ngicngac ogofocnina yeneac ubanina manganeu heresongo forau hoangyununide. 
2CO.6.7	Anutuac kuc mekecma yoac fora dema kekec dindingac, imocngo dzikacac wiacnina angkecde nga imoc mari foininau
2CO.6.8	Ngicngac goa yeneng ewehei anemmeandae nga goa yeneng demanganenunugecde. Goa yeneng enacfu faifai anemmeandae nga goa yeneng dengerenunugecde. Neni yoac fora deni goa yeneng imocac negemma ikoc degecde. 
2CO.6.9	Ngicngac homacngo wanunuandae amma sifu negennunuandae. Neni homebeso amma sifu gbori kecdimbe. Ngic yeneng dzikacngo nunugec sifu ine mi homeandimbe. 
2CO.6.10	Nga ubahodung negemma sifu nasosoc sogaima kecdimbe. Neni makpekpea kecma sifu ngicngac meficyununi yeni kurumenggac finactoagoc anggecde. Wiacnina kpac yombong kecma sifu wiacnina sasawa fenemmede. Ifi isoc kecni ngicngac yeneng hanianina naric negentegecgecde.
2CO.6.11	Ngicngac Korinti taonnu kecdae, ngeneac negemma sing dindingac denide. Amma ngeneac ubaherenina kuneng yombong fede. 
2CO.6.12	Nga ngeneng neneac negemma herengina dzegegec neneng sifu ngeneac amma ubaherenina mi dzegenide, kpac. 
2CO.6.13	Nambaracfocna, ni yaguc ngeneac yofi deduae, neneng ngeneac angkecdimbe, ifi isoc ngeneng ifingoc ubaherengina hafoangoc neneac angemmebeso.
2CO.6.15	Kristongo Beriagoc
2CO.6.16	Negenggec, Anutuac womong nga nemuonga botucngirau yoac dedzege naric mi feude. Imoc yofiac, nenang Anutu kekehagoc, yeac womong. Anutungo imocac yofi deec,
2CO.6.16	“Ni amagerecna yenearu mema yenigoc kecbade. Kecma yeneac Anutu amba yeneng ngicngacfocna anggecde.” 
2CO.6.17	‘Ngeni yeneac botucfunac meickema wayunuma tembucngina kecma wiac mong wonongagoc mekpesere mi ambisia. Ngeni ifi anggecdeu neng hoangngunuma negengngemmebade. 
2CO.7.1	Songo tosofocna, Anutungo botucninau kefudeac deseriec, imocac nenang wiac sasawa ongaasunina nga ubasebinina heidzadzu kpekecde, imoc dzuacmengere amma kongaha ambisina. Amma Anutu eweheiheigoc hoanggekecma kpetiac kekec kecnideac ua hanaheing, imoc mesidacma yadiseri ambisina.
2CO.7.2	Ngeni ubaherengina meyadima hafoangoc hoannunubisia. Neni ngic me ngac mong faka mangana mi ammiing. Amma wiacngina mong ikocfu mi wangecngunuing. 
2CO.7.3	Ngeni manganaac areng kecdae, imoc mi debade, kpac. Ngeni neneac heremanau kecdae, imoc bic edengunuai amma homenide me kecnide, imoc sasawa nenahafoc andacnide. 
2CO.7.4	Ni ubaherenango hoangngunuma ngeneac negemba ngereema engena ande. Amma neni ebic hania hania witiau kecmina ngeneng nanggenunugec, imocac ubangerec ebirangoc negenduae.
2CO.7.6	Nga Anutungo ngicngac ubaebicgoc kecgec meseriyunuande, yeng Tito sueu nenearu hau imocngo meserinunuec. 
2CO.7.7	Amma Tito haec, imocsac kpac, ngeneng dafiu demeseri ammigec, yeng yoac imoc edenunuu ubangerec negening. Amma ngeni nenggecdeac songongina ande nga kpebunggac ebicac amma ubamangang andae amma ngeni dafiu neac songotoa negendae, ye imoc momoc edenunuu ubangerectoa negenai.
2CO.7.9	Neng ngeneac ubangerec negemma sogaiduae. Imoc yofiac, ngeni ubahodungsac negembau imoc mi sogaibai. Nga ngeneng ubamangang negemma ubamereng anggec. Ngeni Anutuac songo nga negen negeng modacma ubamereng anggec. Ifi anggecac yofinenggac kibininaac amma ebicngina fingerecmoc, imoc bic kpac anec. 
2CO.7.10	Anutungo ubamangang meficgengemmeu imocac ubanginango mi wabisia, kpac. Imocngo ine ubamereng meficgengemmeu komoc kpegecde. Bangecac ubamangang, imocngo ine homec meficgengemmeude.
2CO.7.11	Anutungo ubamangang ifia meficgengemmeu imocngo ngenearu fora yofi fingecngemmeec, ngeni serima namma kopocsicfakaac kengecngunuu imoc kpebungnginaunac meickegecdeac dema ngicngac demeting ayemmegec kekecngina hafoangoc kongaha fingeru hengkecdimbe. 
2CO.7.12	Ni warac kibi ohongemmeai, imoc ngic mongngo ogea memanganeec me mangana ammiec, kibi imoc yereac amma mi ohoai, kpac. Ngeni Anutuac kicfu dafiu heresongogoc hoannunuandae, imoc fingectegeru ngenaocngoc imoc henghomegecdeac amma ifi ohongemmeai. 
2CO.7.13	Imocac amma memeseri meing. Mema torokpema yofi negening, ngeni sasawango Tito ongaasuya menomanema kuc gboria meficgemigec. Neni imoc negemma sogac sogai ebirangoc meficgeni imocngo meserinunuec.
2CO.7.14	Ni Titoac kicfu ngeni dengerengunuma yofi edeai, ye ngenearu hama ngenenu nearu game mong mi fingerec. Neni ngenearu hama yoacnina sasawa imoc fora deing, ifi isoc Titoac kicfu dengerengununi fora fingerec. 
2CO.7.15	Yeng ngeneac negemma ubeango songotoagoc hoangngunuude. Ye ngenearu hau ngeni dafiu ama heimima kengecngunuu eweheimima yoara tofohogec, ye imoc mi nigeckpeec. 
2CO.7.16	Ngeni serima kecdaeac negengyohocna kpac ubangerec negemma kecduae.
2CO.8.2	Imoc yofiac, yeni makpekpea kecma ebic witiau kpendzeng kpema sifu kpebung kpetiac Yerusalennu kecdae, yeneac ubangerec negemma wosoefac amma sese ebirangoc faigec. 
2CO.8.3	Yeni wiac feyemmeec soha faigec. Nga neng hepucngina amba yeni imoc ifingoc ferahagec. Yeni yenaocngoc ifi arenggema anggec. 
2CO.8.4	Yeni serima deigoc anemmema yofi degec, “Neni ifingoc ubangerec faka torokpema Yerusaleng kpebung meficyununideac negendimbe.” 
2CO.8.5	ifi degec kpetea mong hanahema negensima faiing. Faini yeni imoc ferahama faigec. Ferahama torokpema Anutuac negen negeng nga songo modacma yenaoc Kebuac mariu faiemegec. Ifi faiemema nenearu torokpema ifingoc faiemegec.
2CO.8.6	Ifi anggec, Tito ye ubangerecsese imoc faigecdeac ua ngenearu hanaheec, ye imoc mesiudeac deserima edeing. 
2CO.8.7	Ngenearu wiac sasawa ebirangoc fede, imoc yofi, negen negensing nga enac dedengina fengemmede. Amma negen negentegec nga uaac songo amma neneac heresongotoa fengemmede. Ifi femanu ngeni ifingoc Yerusalenggac ubangerecsese ebirangoc naric faigecde.
2CO.8.8	Ni yoac yomoc dedeseriyoacac siricfu mi edengunuduae, kpac. Goa yeni ua imohai faiemegecdeac songotoangina fede. Anu ngeni ngicngac hoangyunuma yeneac heresongo fora negendae me kpac imocac faitobannu faingunuduae. 
2CO.8.9	Ngeni Kebunina Yesu Kristoac wosoefac negendae. Ye kurumennu finactoayagoc kecma ngeneac amma finaha wadacma makpekpea amma kefec. Yeng makpekpea anecac ngeni kurumenggac finactoanginagoc anggec.
2CO.8.10	Anu ngeni sese faigecdeac neac negen negeng torokpeba imocngo meficngunubeso. Ngeni kifa bageau ua imoc megecdeac negemma bic deserima waraima ua imoc bic hanahegec. 
2CO.8.11	Ngeni hanac hanaheau efaima ua imoc heresongogoc megec, ifi isocngoc mamangkima yofinenggac uangina mesibisia. 
2CO.8.12	Nga ngeni efaima kucngina fengemmedesoc sese faigec, imoc Anutuac kicfu ngereede. Nga kucngina mi fengemmedeu imoc yoara kpac. 
2CO.8.13	Ngicngac goa yeni ebicngina kpac kecgecde nga ngeni ebicgoc kecgecde, faka ifia mi ngereede, kpac. Ngeni siricngina mocgu amma kecgecdeac deduae. 
2CO.8.14	Ifiac amma naso yofinenggac ngenearu wiac homac fede, imocac nobohango ngicngac wiac monggac obohodae, yeni meficyunuude. Anu ngade kecma ngeneng wiac monggac obohogecdeu, imohai yenearu wiac homac feude, imocngo ngeni ifingoc meficngunuude. Ngeni ifi amma siric mocgu kecgecde. 
2CO.8.15	Imocac yofi oho ohoya fede,
2CO.8.15	“Ngic wiac homac meec, yeac mi wakeyombonggeec nga efeanec meec, yeac soha yombong anec.” 
2CO.8.16	Anu neni ngenearu ubangerecgoc ua meandimbe, ifi isocngoc Anutungo Titoac ubea midiu ye ngenearu uaya ubangerecgoc mekefec, imocac Anutu dengereduae. 
2CO.8.17	Ye ngenearu ua meudeac ubea bic faiu meserimini yeng songotoa negemma ngenearu haec.
2CO.8.18	Anu tosonina mong, ye siduc gombung deu kpebung sasawa fekendae, yeni yeac negenggec ngereeande, ye Titogoc sueni yerahafoc haecde. 
2CO.8.19	Kebungo kpac kuneng meudeac negemma neni Yerusalenggac ubangerecsese garenggekecdimbe. Kpebung yeneng ngic imoc meisinggegec yeng nenigoc sese Yerusalennu mekennide. 
2CO.8.20	Nga hiedzo imoc dafi garenggekecdimbe, ngic mongngo imocac ngadeyoac debacac neni nenahafoc mekennideac songonina ande. 
2CO.8.21	Kebuac kicfu nga ngicngac yeneac kicfu momoc faka dindingac anni ngereeude. 
2CO.8.22	Nga neni tosonina mong yerigoc sueyununi kenggecde. Ngic imoc ye ua hania haniaac songotoa negengande, neni naso homac imoc henni ubanina ngereec. Yeng ngeneac negenu engena ande.
2CO.8.23	Anu ni Titoac yofi deba negenggec, ye ua ogona anu neri ngenearu hade nenahafoc ua meandimbe. Nga ngihoc yeri kpebunggac aposoro kecma uangirau Kristoac kpac miacandape. 
2CO.8.24	Imocac ngeni kpebung kicnginau songongina edzacyunuma heresongogoc hoangyunubisia. Ifiac amma neneng ngeneac negemma dedengerecyoac deing, imocngo ikoc mi ambeso.
2CO.9.3	Anu neneng dengerengunuing, imocngo fora kpac ambacac tosofocnina imoc sueyunuduae. Yoac bic deai, ngeni ifi isoc memefic anggecdeac efaima kecbisia. 
2CO.9.4	Anu kecma habeso deba Makedonia ngic goango nigoc hagec ngeni ua imohai mi efaigecdeu imoc ngenenggec neni nga ngeni momoc gamekpekpe ambinggac. 
2CO.9.5	Imocac amma neng tosofocnina edeyunuba yeneng warainemma hama kembisia, ifi negenduae. Yeni hama meficngunugec ngeneng ubangerecac wiac faigec kenudeac bic deserigec, imoc mengerema kpedzucne fai ambisia. Nga ngeni ubaebiha kpac ubangerecgoc sesengina faigecdeac tosofocnina sueyununi hadae.
2CO.9.7	Mong ye ubangerecgoc ngicngac wiac yemmeu Anutungo yeac heresongo negenude. Imocac ngeni negengyohocfu me ngicngac goa yeneac hodzinnu wiac ngicngac yemmegecde, imocngo mi ngereeude. Ngeni ine tembuc tembuc ubanginau wiac mong bic negenserigec, imoc yemmebisia. 
2CO.9.8	Ifi anggec kpekpedzuc ua gombunga hania hania fingeru Anutungo meficngunukefu wiac fengemmekefude nga ngeni nasosoc imohai wiac homac faigecdeacsoc anggecde. Anutungo nenesemengngina nga dzongina keneheu wiacngina ebirangoc nasosoc fekefude. Ifiac amma ngeni sesenasou sasawango sesengina naric faigecde. 
2CO.9.9	Imocac yofi oho ohoya fede,
2CO.9.9	“Ye songea modacma wiac mederema ngicngac makpekpea yemmeude. Yeac faka dindingac, imoc nasoya nasoya feengkecbesande.” 
2CO.9.12	Ngeneng memefic ua imoc mema, imocngo kpetiac areng wiac monggac obohodae, yeni meficyunugecde. Imocngo sebinginasac mi meficgeude, kpac. Imoc ifingoc Anutuaru dedengerec ebirangoc meficgeude. 
2CO.9.13	Ngeni memeficac ua imoc memagec Yerusaleng kpebung yeni enac tofoc tofohongina henggecde. Ifi henggec ngeni Kristoac siduc gombung hoanggema yenigoc nga ngicngac sasawa yenigoc haring meandae, yeni imoc negemma Anutu dengeregecde. 
2CO.9.14	Nga Anutuac wosoefac ebirangoc ngenearu fedeac yeni ngeneac amma numugecde nga ubaherenginango ngeneac angkecde. 
2CO.9.15	Anutungo wosoefacfu wiac nemmeande imoc wiac engena anu imoc yoacngo dafi debesonga obohodimbe. Neni dengereni.
2CO.10.3	Neni bangecfu kecdimbe, fora. Amma dzikac kpekecma bangecac faka mi modacnide, kpac. 
2CO.10.4	Tebemariku dzikacac wiac mekecdimbe, imoc bangecfunac kpac. Imoc Anutuarunac amma imoc kuhagoc anu neneng imoc mema manganaac odasongngina hembarackema negen negengngina ikoha meickenide. 
2CO.10.5	Faka nga negen negeng engena sasawango Anutuac negen negeng keme kemea imoc kpekecde, neni imoc momoc meickenide. Meickema negen negeng sasawa kpehafoima dzegema Kristoac enac tofoc tofohoac bageau fainide. 
2CO.10.6	Nga ngeneac enac tofoc tofohongo hafoangoc fingeru yoackpekpe sasawa imocac turunga kpounideac efaima kecdimbe.
2CO.10.7	Anu ngic mongngo deudeu, “Ni Kristoac ngic.” Ye yengenaoc imoc negengemeu, neni ye isocngoc Kristoac ngic kecdimbe. Ye ifingoc yengenaoc negengemebeso. Mongngo ifi negemmanu fakanina imoc yearu ireckeude. 
2CO.10.8	Kebungo kuc nemmeec, imoc ngeni memanganengununideac mi nemmeec, kpac. Ye meseringununideac kuc nemmeec. Ni kucna imocacsoc fede nga imoc negemba engena ande. Imocac amma gamekpekpeu mi fainugecde. 
2CO.10.9	Amma kibi ohongemmeanduae, imocngo kengehagoc fingerudeac mi negenganduae. 
2CO.10.10	Nga ngic goa yeneng deandae, “Pauroac kibi imoc yoac seria nga kuhagoc, fora. Anu ye hama nenanggoc kecma ine sebiugeng kucmamayagoc kecma yoac deu ngicngac yeni imoc ngadehema wagecde.” 
2CO.10.11	Ngicngac ifi deandae, yeni yofi negentegecbisia, neni hereau kecma yoac kibiu ohongemmeandimbe nga hama ngenigoc kecma angammemenina, imocngo siriha mocgu angkecdimbe.
2CO.10.12	Ngic goa yeneng ine yofi deandae, “Merang botucninau kuneng kecde?” yeni imoc denegeng amma isinggeandae. Ngic ifia yeni wiac mong mi negentegecma sing segegecde. Neni yenigoc namma merang nenanggaru engena kecde, imoc naric mi debing. 
2CO.10.13	Anutungo meisinnunuma uayoac nemmeu neni imoc modacma ngenearu ifingoc sikeing. Nga ma imoc ferahama sebinina naric mi meennide. 
2CO.10.14	Neni ngenearu hama Kristoac siduc gombung edengunuing. Ngenearu mi habinnu uaninaac yoacsiduc imocngo sebiengeng ambac. 
2CO.10.15	Nga ngic goa yeneng ua bic megec, neni ihai kemma kiwa amma engena annideac negemma mong mi meandimbe, kpac. Neni yofi negendimbe, ngeneac negen negensingngo yadiseri anu neneac ua ngenearu ifingoc yadiseri anude.
2CO.10.16	Nga ngeneng yadiseri anggec neni ngeneac ngadeau bangec goa fekende, ihai ifingoc kemma siduc gombung dekperagiyemmenide. Ifi amma imohai ngic monggac uaac kiwa mi annide. 
2CO.10.17	Nga mong ye yengenaac negenu engena angkecde, yeng 
2CO.10.18	Anutungo ngic mong nanggeu ua meude, imocngo ngereeude. Nga mong ye yengena kuha nanggeemema ua meude, imoc naric mi ngereeude.
2CO.11.1	Ni yoac mong mereng kpereng deba modzongina mi tibeso. 
2CO.11.2	Anutungo herea gerec dzeande, ifi isoc ni ngeneac amma herena dzema kecde. Imoc yofiac, ngac mong ye ngicbingeha bic demigec kecande, neng ifi isoc Kristoaru enembingec kongaha faingunubadeac negensiduae. 
2CO.11.3	Ngeneng Kristo hoanggema kongaha kecma heregoc yeac songo negendae. Nga boidzocngo Ewa ikoc ammima tobanggeec, ngic mongngo ifi isoc kekecngina kongaha nga Kristoac songo negendae imoc wangecngunubacac kengecnude. 
2CO.11.4	Ni fakangina mong henganduae, imoc ine naric mi ande. Neneng Yesuac siduc dekperagingemmeing nga ngic mongngo hama imoc kpema Yesu siriha monggac dekperagingemmeudeu ngeni yeac yoac mi isinggema engsac ubangerec negemma meandae. Faka imoc naric mi ande. Ngeni Asu bic megec, imoc wama asu siriha mong ngic yenearunac ubangerecgoc meandae. Nga neneng siduc gombung dekperagingemmeing, imoc kpema siduc gombung siriha mong deudeu ngeni imoc ifingoc mi isinggema engsac ubangerecgoc negemma megecde.
2CO.11.6	Yoac dedeac kuc homac nearu mi fede, fora. Nga negen negentegec sifu soha fenende. Ngeni sing hania hania ngenearu bic fingeru henggec.
2CO.11.8	Anu ni ngenearu kingang ua mebadeac kpebung goa yeni hiedzo nenggec meai, fora. Nga ngenearunac ine hiedzo mong mi meai, kpac. 
2CO.11.9	Amma ni ngenigoc kecma wiac monggac obohoma ngenearunac mong ebicna mi miai, kpac. Tosofocnina Makedonia provins, ihacnac hagec, yeni ine wiac obohoai, imoc sasawangoc meficnudacgec. Ifi anggec ni garengemema ebic mong mi ngemmeai amma mong mi ngemmebade. 
2CO.11.10	Nga Kristoac yoac forau kecduaeac ngicngac Akaia bangecfu kecdae, yeneng dedengerecna imoc naric mi meickegecde. 
2CO.11.11	Ni heregoc ngeneac songo negenduaeac ebic mong ngemmebeso mi anende. Neng ifi hoangngunuma ngeneac heresongo negenduae, Anutungo imoc negende.
2CO.11.12	Ngic goa wangecngunuandae, yeni nenigoc soc mocgu ambeso amma sebingina ifingoc meembeso anggecde. Yeni ifi anggecdeac ni imoc kpae heima hiedzoac faka damoc anganduae, imoc engngoc amma kecbade. 
2CO.11.13	Nga ngic ifia yeni aposoro ikoc amma ongeasac mekecma ua fora mi mema siricngina heimerenggec Kristoac aposoro siric isoc angkecdae. 
2CO.11.14	Faka ifi anggecac ngeni mi kpidohobisia. Satang ye ifingoc yengena siriha heimerenu kperagiac angero, ifi isoc angande. 
2CO.11.15	Ifi ammanu yeac kingangkpekpefora yeneng ifingoc siricngina heimeremma faka dindingacac uangic, ifi isoc anggecde nga imocngo wiac engena mi ande. Amma yeni ine kecma wisic wisickeau angammemenginaac turunga megecde.
2CO.11.16	Anu ngeni neac yofi mi negembisia, “Ye ubea sufude.” imoc monggoc edengunuduae. Amma ngeni neac ifia negendaeu ngeni sifu ngic ifia dema hoannubisia. Ifi anu neng ifingoc neanna kpacna miacma yoac kapianec debade. 
2CO.11.17	Amma yoac yomoc deduae, imoc Kebuac enac modacma mi deduae, imoc ine ubasufuyoac isoc neannaoc dema kpacna miacma deduae. 
2CO.11.18	Ngic homac yeneng bangecac negen negeng modacma yenang kpacngina miacgecdeac yoac deandae. Imocac amma ni ifingoc neanna kpacna miacma yoac goa debadeac negenduae. 
2CO.11.19	Nga ngeni ngenaoc negen negentegecninagoc kecdimbe negendae, ngeni ubasufuyoacac songo negendae, imoc hemma kecduae. 
2CO.11.20	Ngic goa yeni wanac mengunuma iwaingina wangecngunuma kpekpe patang angemmema kpacngina meenggecde. Ifi angkecgec ngeni imoc hemma ngeni kpae mong mi heiyemmeandae, kpac. 
2CO.11.21	Ifi anggec gamenuu yoac yofi deduae, nenearu kucfaka ifia mong mi fede, ifi ambing dede imoc nenenggec gameagoc ambac.
2CO.11.21	Nga ngic goa yeneng kengecngina kpac kecma kpacngina miacandae, ni ifi isocngoc kengeha kpac ubasufuyoac dema kpacna miacba negenggec. 
2CO.11.22	Yeni hebiraiongic, fora. Nga ni ifingoc hebiraiongic. Yeni israengic nga neng ifingoc israengic. Yeni Abarahanggac bangecfora amma ni ifingoc yeac bangec anduaengoc. 
2CO.11.23	Nga yeni Kristoac kingangkpekpefora andae nga neng imocac engena anduae. Amma monggoc ubasufuyoac isoc deduae. Ni Kristoac ua feracyunuma mekecduae. Ifi feracyunuba ngaba yeneng naso homac witicamau fainugec tarai. Tacba yeneng naso homac dzikacngo ebirangoc nugec nga naso homac homecfu heima kefai.
2CO.11.25	Nga naso harebec kocbing kiai amma naso mocgu hocngo neregec. Nga naso harebec wageu kenni dokungo wageu wakeu kemeing. Amma naso monnu hadzing tofocnac mocgu kondung witiau kefai. 
2CO.11.26	Ni naso homac bangeha bangeha yerecgekecma dokutoau manganebeso anai. Nga godzungic yeneng sinnu memanganenubeso anggec amma neanna arengfocna yeneng memanganenubeso anggec nga bangeha bangeha ngic Anutu mi negemmidae, yeneng memanganenubeso anggec. Nga taong goau ngic yeneng memanganenubeso anggec. Anu bangec kisiu nga kondunnu kecma ebic meficgeai. Amma ngic goa ikoc amma yofi degec, “Neni ifingoc negen negensinggoc kecdimbe.” yeneng tosonina dema memanganenubeso anggec.
2CO.11.27	Ifi anenggec sifu ua esa kpendzenggoc mekefai. Mekecma naso homac gaugbori kecma nenedoku hoforai nga naso homac wambaac osima tentennuu kefai. 
2CO.11.28	Anu ebic imocsac kpac, ni ifingoc wenacsoc kpebung sasawa garengyunubadeac negemma ua ebira mekecduae. 
2CO.11.29	Kpebung yenearunac ngic mongngo kuha kpac anu neng ifingoc ubaebic mebade. Nga yenearunac mongngo kopocsicfu makpeu yeac ebic imocngo hemba herenau gerec isoc dzeude. 
2CO.11.30	Nga kpacna miacbeso dema kucmamanaac negemma miacbade. 
2CO.11.31	Ni ikoc mong mi deduae, imoc Yesu Kristoac Anutu nga Manggacngo negende. Ye wisic wisickea kpac nasosoc dengerebesonga.
2CO.11.33	Faiyunuu tosofocna yeneng meficnuma uficfu barinuma taonggac odaac titinnusing fainugec oda ngadeau mama yeac mariunac worayai.
2CO.12.1	Haniana goa torokpema deba, ni kicna tegeru wiac henai nga 
2CO.12.2	Ngic mong Kristogoc kpeketahema kecde, ye negenduae, ye kurumeng kpetea harebec, imohai kpedzigec enu yaguc kifaya 14 ande. Amma ye sebigocngo enec me sebia wama enec, imoc ine mi negenduae, Anutungo imoc negende. 
2CO.12.3	Ni ngic imoc negemmiyombonggeduae. Amma yeng sebiagoc me sebia kpac enec imoc mi negenduae, Anutungo negende. 
2CO.12.4	Ngic imoc ye kpedzigec emma eucererennu kemma yoac goa ngicngo dedeac soha kpac, imoc kpaeyagoc nga dedeasoc mi ande, imoc hennegeng anec. Imoc ni. 
2CO.12.5	Ni ngic imocac negemba engena ande. Ni neanna mi miacemeduae, kpac. Ni kucmamanaacsac negemma haniana ifi dekperagiduae.
2CO.12.6	Ni neanna miacemebadeac songona ambac imoc ubasufuyoac mi anu yoac fora debade. Amma ngic yeneng nengandae me siducna negengandae, yeni imoc ferahema dengerenubauac neanna miacemebadeac waduae.
2CO.12.8	Nuu waengo sebinaunac meickeudeac Kebu numumiba atac harebec bic anu 
2CO.12.9	Kebungo yofi edenuec, “Neac wosoefacngo ge socguude. Nocac kucnango kucmama imocac kekecfu hafoangoc fingectegerude.” ifi deecac yofi negenduae, Kristoac kucngo kperacnuudeac kucmamana dekperagibade. 
2CO.12.10	Anu ni ubahodung negemma ebicfu nga kucmama kecba defagoc anemma nukporac anengandae, ifi anenggec Kristoac amma sogaianduae. Ni kucmamagoc kecma imohainoc kucnagoc anduae.
2CO.12.12	Ni ngeneac botucfu uana serima mekecba ngeni negensinggegecdeac kucfaka hania hania nga faka mi hehena fingecngemmeu aposoro yeneac ma imoc uanau fingectegeru henggec. 
2CO.12.13	Amma kpebung goa yeneac botucfu sing modarai, imoc ifingoc ngenigoc kecma modarai. Wiac mocgusac fede, ni dzofinacac arennu ebic mong mi meficgengemmeai. Imoc henggec kopocsic andeu ngeni kopocsicna imoc wabisia.
2CO.12.14	Ngenearu monggoc habadeac efaiduae, imocngo atac harebec anude. Hama sebiac memeficac ebic mi ngemmebade. Nambarac yeneng nonggomang yeneac wiac mi mekpedzuc anggecde, kpac. Nonggomang yeneng ine nambaracfocngina yeneac wiac mekpedzuc anggecde. Imocac dzofinacngina mebadeac mi habade, kpac. Ni ngenanggac amma habade. 
2CO.12.15	Amma ngeneng kekecngina ngereeudeac amma dzofinac fenende, imoc ubangerecgoc naric meficngunuma faingemmebade. Nga imocsac kpac, ni ifingoc neanna kekec hafoangoc ngeneac amma naric wabade. Ni ngeneac heresongotoa negenduae, imocac ngeni ifingoc neac songo kapia naric negembisia.
2CO.12.16	Ni ebic mong mi meficgengemmeai, ngeni imoc yagucnoc negendae. Nga dekerecfu me ikocfu wiacngina mong mi wangecngunuai. 
2CO.12.17	Amma ngic sueyunuba hagec, yeneng neac negensima wiac mong mi wangecngunugec, kpac. 
2CO.12.18	Amma neng Tito ngenearu haudeac edema yegoc tosonina mong sueyuruba haoc. Hama Titongo ifingoc wiac mong mi wangecngunuec. Neri Asu mocgu nerahafoc modacemema hanititinira mocgungoc tima kecdipe.
2CO.12.19	Neni ngenearu hama hanianina dema ngeneac kicfu mengereemenideac dedae, ngeni imoc mi negensibisia. Tosofocna, neni ine Kristogoc kpeketahema kecma Anutuac kicfu yoac denide. Ngeni nanggengununi yadiseri anggecdeac ua sasawa menide. 
2CO.12.20	Ni ngenearu hama ngenemba ngeni neac songo mi modacgecde nga ngeneng ifingoc neac mi angemmeude, imocac kengecnude. Ngeni gubekisang kecma enacfu faifai amma yoacngina deendema keracmangang nga herebu angemmema sebingina meemma yoackpekpegoc kecma uba mocgu mi kecandae, ngeni siringina ifia hembaiac kengecnude. 
2CO.12.21	Nga haba ngicngac homac ngenearunac kopocsic meficgema faka wonongagoc nga serofaka mekecma sicsauc kekec mong mi wagec, imoc hemma kiac ubamangang amba Anutungo ngeneac kicfu memanubacac kengecnude.
2CO.13.1	“Ngic yohockang me harebec yoacngina mocgu anudeu ngeni kopocsicmeme yoara naric isinggema foraya degecde.” 
2CO.13.2	Anu ni naso dzongiau hama kopocsicmeme nga kpebungtoa ngeni gorongina kpema yoac edengunuai. Nga yaguc ngenigoc tacbai ifi isoc yoac imoc hereau kecma monggoc ohongemmeduae. Ifiac amma ni monggoc ngenearu dzigene habade, imohai ngicngac goa ngeni kopocsicfunac ubamereng mi anggec, ngeni demeting seria angemmebade. 
2CO.13.3	Kristo ye ngenearu uaya kucmamaya kpac, yeng ua kuhagoc meande. Nga enacnau yoara deanduae me kpac imocac kpesi kpesi ngenearunac haec. Ni dzigene hama demeting angemmeba yeac kucfu yoara deanduae, imoc negentegecgecde. 
2CO.13.4	Ngic yeneng ye gagabuu mariponnu kpegec homeec. Homeu Anutungo ye nanggeu yacma yaguc yeac kucfu kecde. Neni yegoc torokpema kucmama kecma yearu kpeketaheni Anutungo nanggenunuu yeac kucfu ngenearu ua menide.
2CO.13.6	Nga neni faitobannu mi makpeing, ngeni imoc meficgegecdeac negensiduae. 
2CO.13.7	Ngeni faka nga angammeme gombunga angkecma kopocsic mong mi meficgegecde, imoc Anutu numumikecdimbe. Neni ngicngac yeneng dengerenunugecdeac ngeneac mi numuandimbe, imocac goa yeneng neneac negemmanganeandae. 
2CO.13.8	Neni yoac nga faka fora naric mi kpenide, neni yoac nga faka fora nanggenide. 
2CO.13.9	Neni kucmama kecmina ngeneng kucnginagoc kecgec ubangerec negendimbe. Nga ngeni Kristoac kpeteu yadiseri anggecdeac ifingoc numukecdimbe. 
2CO.13.10	Anutungo uayoac nenu ni ngicngac negen negensinggoc yadiseri anggecdeac ua mekecduae. Nga memanganengunubadeac mong mi deec, kpac. Imocac ni hereau kecma ngeneac kibi yomoc ohoduae. Kecma ngenearu habade, imohai demeting yoac seria naric wabade.
2CO.13.11	Negen negensinggoc tosofocna, ni yoac desima yofi deduae, ngeni ubangerecgoc kecma mengereemema meseriemema ruae meficgema uba mocgu kecbisia. Ifi anggec Anutu, songo nga ruae minginango, ngenigoc kefude. 
2CO.13.12	Ngeni wenacngerec angemema titikokoc kpetiac angemebisia. 
2CO.13.13	Ngicngac kpetiac sasawa yeneng wenacngerecngina suegec ngenearu hade. 
2CO.13.14	Kebunina Yesu Kristoac danggunuc nga Anutuac heresongogoc hoangemekekec amma Tiri Asugoc ureckekec, imocngo ngicngac sasawa ngenearu fekecbeso.
GAL.1.1	Aposoro Pauro nearunac. Ngic yeneng uayoac yomoc mi nenggec nga ngic mongngo ifingoc ua yomocac sing mi meficgenenec, imoc kpac. Imoc Anutu Manggacngo, Kristo homecfunac megboriec, ye nga Yesu Kristo yereng sing imoc meficgenenocac ua yomoc mekecduae. 
GAL.1.2	Ni nga tosofocna nenahafoc kecdimbe, neneng Garata kpebung ngeneac kibi yomoc faingemmedimbe.
GAL.1.3	Danggunuc nga ruae Manggacnina Anutuarunac nga Kebunina Yesu Kristo yearunac ngenearu febeso. 
GAL.1.4	Ye Mannina Anutuac negen negeng nga songoya modacma nenang kopocsicac amma yengena kekeha waec. Ifi amma naso mangana yofinenggac kecdimbe, imohacnac meicnunuec. 
GAL.1.5	Imocac amma yearu dedengerec wisic wisickea kpac fekengkecbeso, imoc fora.
GAL.1.6	Anutungo Kristoac wosoefacfu ye modacgecdeac ngeni kpacngunuec. Amma ngeni ine ye bic yombong wama kengkecma siduc gombung siriha monggac kedzac faima modackecdae, imoc hemba wiac mangana yombong anu imocac negen negengua homac mema warecngunuduae. 
GAL.1.7	Amma siduc gombung siriha mong imoc mi fede. Ngic goango ine Kristoac siduc gombunggac siriha netohogecdeac ayemmeu ngeneac uba mesufu angkecdae. 
GAL.1.8	Nga siduc gombung neneng bic edekpou angemmeing, imoc ine neneng me kurumennunac angero mongngo, imoc netohoma siriha mong edekpou angemmeudeu ye sowecyoacac bageu kecbeso. 
GAL.1.9	Nga yoac bic deing yoc monggoc deduae, ngeni siduc gombung bic negemma hoanggegec, ngic mongngo imoc netohoma siriha mong edekpou angemmeudeu ye sowecyoacac bageu kecbeso.
GAL.1.12	Ngic mongngo deu negenai me mongngo mi kpounenec, imoc kpac. Yesu Kristo yengenaoc imoc ine kpefinnu mekperagima kpounenec. 
GAL.1.13	Ni warac yudangic yeneac negen negeng arennu kecma faka anai, ngeni imoc bic negendae. Nga Anutuac kpebungfora efea mi yunukporac ayemmema memanganeyunuai. 
GAL.1.14	Nga yudangic neneac dedeseri nga fakau negen negennango yadikecma yudangicngac ogofocna yeni homac feracyunuai. Amma esangabofocnina yeneac singyoac negemma herena gerec dzeu imoc meserikefai.
GAL.1.16	Amma yeng songea modacma Medaha yengenaoc mewakenuu ni Medahaac siduc imoc bangec monnunac ngicngac Anutu mi negemmidae, yenearu dekperagibadeac ifi anec. Anu ni naso imohaingoc kemma dafi ambadeac ngic goa dekpesi mong mi ayemmeai. 
GAL.1.17	Amma ngic warainemma aposoro anggec yenembadeac Yerusalennu mi kenai, kpac. Ni ine Arabia bangecfu kemma monggoc Damasko dzigeneai.
GAL.1.19	Amma imohai kecma aposoro mong mi yenenai. Ni Kebuac munea Yakobosac henai. 
GAL.1.20	Yoac ohoduae imoc ikoc kpac, imoc Anutuac kicfu deduae.
GAL.1.22	Nga Yudaia bangecfu Kristoac kpebung kecdae, yeneng ni mi negennugec. 
GAL.1.23	Goa yeneng yofi degec negenggec, “Ngic ye warac nunukporac anemmeec, ye negen negensinggac siduc gombung memanganeecngo imoc yaguc ngicngac edekpou ayemmekecde.” 
GAL.1.24	Yeni ifi dema neac amma Anutu dengeregec.
GAL.2.2	Ni Yerusalennu kembadeac Anutungo kpefinnu edenuec. Ihai kemma siduc gombung bangec monnunac ngicngac Anutu mi negemmigec, yenearu sing edekpou ayemmekefai siduc imoc ngicenara degec kecgec, yeni tembuc tembuc dekperagiyemmeai. Ni warac nedziai nga yaguc nedziduaengoc, uana imocngo sicsauc amma fora kpac ambacac yoac imoc dekperagiyemmeai.
GAL.2.3	Anu Tito grikngicngo nigoc haec, ye sebi tosea herecgegecdeac enara yeneng mong mi degec. 
GAL.2.4	Ngic goa tosofocnina mi andae, yeneng ine Titoac ifi degec. Yeni sing eseaac bageu fainunugecdeac hama botucninau kecma Kristongo witicfunac menunuec, imocac kickitong kecdae. 
GAL.2.5	Nga siduc gombunggac yoac fora ngenearu seria feudeac neneng naso monggac ngic ifia yeneac yoac bageau mong mi kefing, kpac.
GAL.2.6	Anu ua mekecduae dema ngicenara yeneng imohai wiac mong torokpema ambadeac mi edenugec, kpac. Nga yeneng warac dafi kecgec, imoc naric mi debade. Anutungo ngic sebiacsac hemma ngicngac mi isingyunuude. 
GAL.2.7	Yeneng ine faka fora yofia hemma mariu meme anggec. Anutungo Petoro ngic sebi tosangina herec herecgea yenearu siduc gombung dekperagiudeac uayoac miec, ifi isocngoc ni ngic sebi tosangina mi herec herecgea, yenearu siduc gombung dekperagibadeac uayoac nenec. 
GAL.2.8	Anutungo Petoro ua kucgoc meudeac fenggemiu, yeng ngic sebi tosangina herec herecgea, yeneac botucfu aposoro ua meec. Nga ni ifi isocngoc ua kucgoc mebadeac fenggenenu bangec monnunac ngicngac Anutu mi negemmidae, yeneac botucfu aposoro ua mekecduae.
GAL.2.9	Anu kpebunggac ngic wotunga degec, Yakobo nga Kefa amma Yohane, yeni Anutuac danggunuc fenenec, imoc hentegecma yeni ni nga Banaba nerigoc uba mocgu amma marinira mema yofi degec, “Ngeri bangec monnunac ngicngac Anutu mi negemmidae, yenearu siduc gombung dekperagibesera nga neneng ngic sebi tosangina herec herecgea, yenearu siduc gombung dekperaginide.” 
GAL.2.10	Ifi dema yoac mocgusac yofi torokpegec, “Ngeni ngicngac makpekpea, yeneac ebic negensibisia.” ifi degecac ni imocnoc negemma mamangkima ua serima mekefai.
GAL.2.11	Anu Petorongo Antiokia hama sing segeec. Imocac amma ni namma kopocsic anec, imoc edeai. 
GAL.2.12	Yakoboarunac areng goa mi hamagec ye bangec monnunac ngicngac yenigoc yaka nekefec. Nga ngic sebi tosangina herec herecgea arengfora goa hasikegec, imohai ye kengec amma bangec monnunac ngic wayunuma yenigoc monggoc mi tarec. 
GAL.2.13	Ifi anu yudangic tosea yeni ifingoc yegoc sebimeme anggec. Nga Banabango ifingoc ikoc fakangina modacma sing segeec. 
GAL.2.14	Anu yenemba, yeni siduc gombunggac yoac foraac faka mi modacgec, ni ngicngac sasawa yeneac kicfu Petoro yofi edeai, “Ge yudangicnoc amma yudangic fakanina wama bangec monnunac ngicngac, yeneac faka modacannec, ge ine bangec monnunac ngic, yeneng yuda neneac faka modacgecdeac fakagau edzacyununec, imoc mi ngereede.”
GAL.2.15	Neni yuda arennunac fingering nga bangec monnunac ngicngac Anutu mi negemmidae, kopocsicmeme areng yenearunac mi fingering. 
GAL.2.16	Ngic mong ye Yesu Kristo negensinggedeu Anutungo yeac ngic dindingac demiude, imoc negendimbe. Ngic mong ye dedeseriyoac modacma kecde, Anutungo ye dindingac mi demiude, kpac. Nga Anutungo negen negensinninaac amma dindingac denemmeudeac neni dedeseriyoacac sing wama Yesu negensinggema kecdimbe. Imoc yofiac, ngicngac dedeseriyoac modacandae, Anutungo yeni ngicngac dindingac naric mi deyemmeude, kpac. Ye ngicngac Yesu negensinggema kecdae, yeni ine dindingac deyemmeude.
GAL.2.17	Goa yeni neneac yofi dedae, “Ngeni dedeseriyoac wama kopocsic meficgedae.” Ifi febac dede Kristongo kopocsicac sing meficgengemmebac nga ifi kpac. 
GAL.2.18	Ni wiac bic wama meickeai, imocac tataha monggoc mengerebadeu kopocsic meficgebai. Nga ni ine faka eseaac tatac monggoc mi mengerebade, kpac. 
GAL.2.19	Ni Kristogoc mariponnu momoc nugec nanic. Nga Anutugoc kecbadeac amma dedeseriyoacngo kopocsicna edzacnuu Kristogoc homema yoac imoc wayai.
GAL.2.21	Anutuac wosoefac ubanango mi waduae. Ngic mong ye dedeseriyoac modacande, Anutungo ye ngic dindingac imoc naric mi demiude, kpac. Imocac amma Yesungo mariponnu homeec. Dedeseriyoac kuhagoc febac Yesungo mariponnu naric mi homebac.
GAL.3.1	Garata ngic, ngeni negen negentegecngina kpac yombong. Yesu Kristo mariponnu kpegec nanec, ngeni imoc negentegecgecdeac kicnginau yoac soha kpoungemmeing. Nga ngic mongngo ine kundunggac faka mong angemmema negen negengngina mesufuu ngeni ifi isoc kecdae. 
GAL.3.2	Ngeni yofi isinggebisia, neni siduc gombung edengununi ngeni imoc negensinggema Asu megecnoc. Ngeni ine angammemenginango dedeseriyoac modacgecac amma Asu mi megec, kpac. 
GAL.3.3	Ngeni Asugoc kekecngina hanahegecngo yaguc ine uba eseaac uau siricngina gombunga anggecdeac negensidae, imoc sing segesegea.
GAL.3.4	Ngeni warac Yesuac amma kpendzengtoa kpegec. Nga yaguc ine imocac fora engsac wadae. 
GAL.3.5	Ngeni Abrahang isoc Anutuac yoac negemma negensinggegecac Asungo hama kucfakaya botucnginau mekecde. Nga faka imoc dedeseriyoac mekecdaeac amma mi fingecde.
GAL.3.6	Imoc yofi fingerec,
GAL.3.6	Abrahang ye Anutu negensinggeu Anutungo ye ngic dindingac demiec. 
GAL.3.7	Imocac amma ngicngac Anutu negensinggema kecdimbe, nenang Abarahanggac medacfora, ngeni imoc negentegecbisia. 
GAL.3.8	Nga Anutungo bangec monnunac ngicngac, yeni negen negensingnginaac amma dindingac deyemmeude. Ye imocac siduc gombung warac Abarahang edeec nga imoc mitikibiu yofi oho ohoya fede,
GAL.3.8	“Ngicngacareng bangeha bangeha kecgecde yeni geac amma kenecyunudacbesandua.” 
GAL.3.9	Abrahangngo Anutuac yoac negensinggeec nga ngicngac yeneng Anutuac yoac negensinggedae, yeni Abrahanggoc kenec megecde.
GAL.3.10	Ngicngac yeneng dedeseriyoac tobanggema tofohokecdae, yeni sasawango sowecac bageu kecdae. Mitikibiu imocac yoac mong yofi oho ohoya fede,
GAL.3.10	“Ngicngac dedeseriyoacfu wiac oho ohoya fede, imoc wama mi modackecdae, yeni sowecac bageu kecdae.” 
GAL.3.11	“Ngic dindingac ye negen negensinggoc kecma kechereema kecbesande.” 
GAL.3.11	Nga mong ye dedeseriyoac modackecde, Anutungo yeac dindingac mi demiude, kpac, imoc ireckede. 
GAL.3.12	Dedeseriyoacngo negen negensinggac yoac mi mekperagiude. Nga yoac mong yofi ine dedea,
GAL.3.12	“Ngic mong ye yoac imoc modacma kecde, yeng imocac manau kefude.” 
GAL.3.13	“Ngic sasawa icfu gbedicyunugec nanggec, yeni sowecnginagoc.” 
GAL.3.13	Ifi feecac dedeseriyoacac sowecngo Kristo sendenggeu yeng dedeseriyoacac sowecfunac menunuec. 
GAL.3.14	Anutungo kenec Abrahang miec, imocngo Yesuac amma bangec monnunac ngicngac, yenearu kendarudeac Yesungo bummenunuec. Ifi anu Anutungo yoac deseriec, imoc modaru nenang Yesu negensinggeni Asu nemmeec.
GAL.3.15	Tosofocna, ni ngic fakanina fede imocac sirihau edengunuba negenggec. Ngic mongngo homebeso amma dederecgeyoac deu ngic mongngo imoc naric mi kpeude nga yoac mong imocac witiau mi torokpeude. 
GAL.3.16	Anutungo Abrahang nga bangeha yeri wiac goa yemerudeac yoac dedzege anec, imoc ye bangecfora homac yeneac mi deec. Ye ine ngic mocguacsac yofi deec, “bangecga.” Nga ngic imocnoc Kristo. 
GAL.3.17	Ni imocac amma yofi deduae, Anutungo Abrahanggoc dzadzahac deseriec nga kecma kifa 430 wisickemanu Mosegoc dedeseriyoac fingerec, imocngo dzadzahac esea naric mi kpeude me meickeude. 
GAL.3.18	Manggac mongngo eng homema dederecgeyoac mong mi deec isoc nambaracfora yeni dedeseriyoacac sing modacma bangec nga maridzomingngina mederegecde. Nga Anutungo Abrahang wiac miec imocngo dedzegeac yoac modarec.
GAL.3.19	Anu angero yeneng ine dedeseriyoac mema uba mocgu fingerudeac hengising ngicngina Mose migec. 
GAL.3.20	Hengising ngic ye ine areng mocguac yoac mi deude. Nga Anutu ye mocgu amma yengena yoacacsac deude.
GAL.3.22	Ngicngac Yesu Kristo negensinggema Abrahanggac dedzegeyoac hoanggekecdae, yeni dedzegeac foraya megecde. Imoc fingerudeac mitikibingo ngicngac sasawa angammemengingagoc kopocsicac bageu faiyunuec.
GAL.3.24	Nga dedeseriyoacngo garennunuu kecminangoc Anutungo negen negensinnu dindingac denemmeudeac Kristongo fingerec. 
GAL.3.25	Nga naso yomoc negen negensinggac sing dindingac kekec bic fingerec. Imocac amma dedeseri garenggac bageu monggoc mi kecdimbe. 
GAL.3.26	Ngeni sasawango negen negensinnu Yesu Kristogoc kpeketahema kecma Anutuac medacfora andae. 
GAL.3.27	Nga ngicngac Kristoaru doku nadzicgec, ngeni sasawa siricngina yofi, Kristongo wambangina anu ngeni ye heigec kemeec. 
GAL.3.28	Imoc yudangic me grikngic me wanacngic minginagoc me ngic witiha kpac, ngic me ngac, ngeni areng mong mong mi andae, ngeni sasawango Yesu Kristoaru kpeketahema areng mocgu andae. 
GAL.3.29	Nga Kristogoc kpeketahedaeu Abrahanggac bangecfora kecma Anutuac yoac dedzegegoc kpeturanggema eucererenggac areng Kristogoc anggecde.
GAL.4.1	Ni yofi negemma deduae, medac mongngo bangeha nga maridzominga yeac anudeac negemma medacbisic amma imocac tomai kecde, ye kpara kpac kecma wanacngic isoc kefude. 
GAL.4.2	Ye yengena garenggac bageu amma hiedzo garenggac bageu kecmanungoc mamango naso deec, imoc hasikeu finaha tiu enude. 
GAL.4.3	Nenang ifingoc ifi kefing. Nambarac kecminangoc bangecac hadehade yeneng wanac menunugec yeneac bageu kefing. 
GAL.4.4	Kecmina naso dedea, imoc hasikeu Anutungo yengena Medaha sueu maec. Ye dedeseriyoacac bageu ngacfu fingerec. 
GAL.4.5	Fingecma ngicngac dedeseriyoac bageu kecdimbe, nenang ihacnac yungecnunuu erema Anutu yengena medahaac tatac menideac maec.
GAL.4.7	Imocac amma, ge monggoc wanacngic mi annade. Ge Anutuac medactatac mena yeng wiacga geac dedea, imoc genude.
GAL.4.8	Anu ngeni warac Anutu mi negemmigec nemu yeneng wanac mengunugec. Amma nemu imoc yeni Anutuac siric isoc kpac. 
GAL.4.9	Ngeni yofinenggac ireckema Anutu negemmidae me yofi naric deba, Anutungo ngeni bic negengngunuu kecdae. Nga ngeni monggoc dzigenema bangecac hadehade makpekpea nga kucngina kpac, yenearu monggoc kemma yeneac wanacareng anggecdeac negendae, fakangina imocngo obohode. 
GAL.4.10	Amma ngeni uameme goa nga afo goa nga kpefinnu naso hemma kifaac siriha naso hania haniaac negenggec fora anu imoc modacma kecandae. 
GAL.4.11	Nga uatoa ngenearu meai, imocngo fora kpac ambacac amma negengyohoc anduae.
GAL.4.12	Tosofocna, ni ngeni isoc kecduae, imocac ngeni ni isoc anggecdeac desambic amma edengunuduae. Nga ngeneng mong mi memanganenugec. 
GAL.4.13	Sebiugeng ebicnagoc amma naso imohai hanahema siduc gombung dekperagingemmeai, imoc bic negendae. 
GAL.4.14	Nga sebinaac ebicngo ngeni tobangngunuec, fora nga ngeneng mi negemmanugec amma mi wanugec, kpac. Ngeni Anutuac angero mong me Yesu Kristongo haec, ifi garenggebau isoc ni hoannuma garennugec. 
GAL.4.15	Anu yaguc ine songongina engsac kpac ande. Ngeni warac songo homac negemma kicgbomangina mesima nenggecdeac siriha anggec, ngeneac gombung imoc hepuc amma dekperagiduae. 
GAL.4.16	Ni goroyoac edengunuba ngeni neac yoac wagec, imocac obohoduae.
GAL.4.17	Ngic wangecngunubeso angkecdae, yeneng ngeni yenigoc torokpema nanggecdeac gereagoc yombong dekecdae. Amma yeni ngeneac gombunga mong mi negensidae, kpac. Ngeneng yoacnginaac songo negemma yenearu torokpegecde, imocac ine ayemmede. 
GAL.4.18	Ni ngenigoc kefai, imohai faka gombunga modacgecdeac uatoa megec. Amma faka gombunga modacgecde, uatoa imocac nasosoc mekecbisia. 
GAL.4.19	Nambaracfocna, ni ngeneac amma monggoc kpendzeng gadze isoc nikecde, ifi angkecbare Kristongo ngeneac hereu fingectegecbeso. 
GAL.4.20	Ni ngeneac negemma dafi ambade, imoc obohoyombonggema negen negeng ua mekecduae. Amma ngenigoc yofinenggac kecbai dede goroyoacna seria naric wama yoac yumea deba ngeni imoc modacbau.
GAL.4.21	Anu dedeseriyoacac bageu kecbeso angemmedeu, ngeni kedzac faima yoac yomoc negembisia, 
GAL.4.22	Abarahang ye medachora yohockang, mitikibiu yoac ifi oho ohoya fede, medac mongngo enema yombong, yearunac nga mong ine wanacngac yearunac. 
GAL.4.23	Nga medaha wanacngac yearunac, ye sebiac arennu fingerec nga enemaarunac yombong fingerec, yeng Anutuac dedzegeyoac feec, imocac arennu fingerec.
GAL.4.24	Ni yoac heima yofi deduae. Ngac yohockang yeri dzadzahac yohockanggac onga andape. Dzadzahac mong imoc Sinai tikiu Arabia bangecfu yoac dedzege anggec, imocac nambaracfora yeni wanac kekecac bageu fingeckecdae, imocngo Haga ande. 
GAL.4.25	Amma Yerusaleng imoc Hagaac ongea ande. Yerusaleng ye yaguc yengena nambaracforagoc wanacareng amma witicfu kecdae. 
GAL.4.26	Nga wi kurumennu Yerusaleng mong witiha kpac, imoc nenang nonggonina yombong. 
GAL.4.27	Nga yoac yofi oho ohoya fede,
GAL.4.27	“Ngac kufing sabacga kpac, ge sogac sogaigoc kecna. Nga ngac gadze mong mi giec, ge kucgoc sogaima arohona. Ngac kosic yeac nambaracfora homac, kpetenginango ngac eweagoc yeac nambaracfora kpetengina feraheude.” 
GAL.4.29	Ngic sebiac arennunac fingerec, yeng naso imohai ngic Asuac arennunac fingerec, ye kpekporac ammiec, siric imocngo yaguc fede. 
GAL.4.30	Nga mitikibingo imocac negensima yofi dede,
GAL.4.30	“Ge wanacngac medahagoc kporacyuruna kenec, nocac wanacngac yeac medahango enengyombonga yeac medacgoc maridzoming naric mi mebesandape, kpac.” 
GAL.4.31	Tosofocna, imocac nenang wanacngac yearunac kpac, nenang ngac enema yombonga yearunac.
GAL.5.1	Nenang witiha kpac kecnideac Kristongo witicfunac yungecnunuec, imocac ngeni serima nambisia. Ngeni monggoc wanac kekecac bageu faingunubauac henghomema kecbisia.
GAL.5.2	Negendae, ngeni sebi tosangina herecgegecdeu Kristoarunac memefic mong mi megecde, ni Paurongo imoc edengunuduae. 
GAL.5.3	Ngic sebi tosangina herecgegecdeu yeni dedeseriyoac hafoangoc tofohoma modacdacbisia, imoc serima monggoc edengunuduae. 
GAL.5.4	Nga ngic Anutuac kicfu dindingac nanggecdeac dedeseriyoac modacgecdeac negendae, ngeni Kristoarunac kperecgeemema yegoc monggoc mi kpeketahama Anutuac wosoefac wama ngadeau kecgecde. 
GAL.5.5	Nga Asungo wangecnunuu neni negen negensinnu kecni Anutungo dindingac kpacnunubesande, imoc menideac tomai kecdimbe. 
GAL.5.6	Nenang Yesu Kristoaru kpeketahama kecnideu sebi tosea herec herecgea me mi herec herecgea, imocngo wiac engena mi ande. Negen negensinninango heresongogoc hoangemema mekecnide, imocngo fora ande.
GAL.5.7	Amma ngeni mitiac sinnu nedzi nedzi gombunga nedzimagec ngic merang singngina hedzickeu yoac fora wama kecdae? 
GAL.5.8	Anutungo kpacngunuec amma yeng faka ifia anggecdeac mi fenggengunuec, kpac. 
GAL.5.9	Yis kapianecngo uuha sasawa sokodarude. 
GAL.5.10	Nga Kebugoc kpeketahema ngeneac negemma yofi negensima kecduae, ngeni neac negen negeng imoc modacma kecma negen negeng goa wagecde. Nga ngic mong ye negengyohoc meficgengemmekecde, yeng kopocsicac turunga meficgeude. 
GAL.5.11	Tosofocna, sebi tosa herec herecgea sing imoc mi dekperagiduae, sing imoc bic wayai. Imocac amma ngic yeni nukporac anengkecdae. Ngic yeni sebi tosangina herecgegecdeac kpouyemmebai dede ngicngac yeni mariponggac yoacac ngaba mi ambau. 
GAL.5.12	Nga ngic goango yoacnina kpekecma negen negengngina mesufuma kecdae, yeni sebi tosangina hafoangoc herecgema meickegec ngereebac.
GAL.5.14	Imoc yofiac, dedeseriyoacngo hafoangoc kpeturanggema yofi fede,
GAL.5.14	“Ge geangga anggengande, siriha imocngoc ngicngac ogofocga heresongogoc hoangyunukecbesena.” 
GAL.5.15	Nga ngeni ine ngenaocngoc enacngo ingiemema ewekpebuc angemekecma memanganeemebauac garengngina meemebisia.
GAL.5.16	Ni yofi deduae, ngeni Tiri Asugoc heirima kengkecbisia. Amma ngeni uba eseaac negensongo wama imoc mi modacbisia. 
GAL.5.17	Uba eseango Asuac kekec kpeude nga Asungo uba eseaac kekec kpeude. Yeri ngaba angemeandape, imocac ngeni wiac gombunga ambesonga negengkecdae, imoc waandae. 
GAL.5.18	Nga Asungo wangecngunuu kengkecdaeu dedeseriyoacac bageu mi kecgecde.
GAL.5.20	Nemuac eweheihei kekec nga dzinac faka amma ngabagoc tohoeme kekec, ngeni yoacngina ngabasiric angandae nga kichodung nga herebu amma tusucnene faka, gurunegicgoc tohoeme kekec amma mitiareng ikoha hania hania. 
GAL.5.21	Imoc keracmangang nga doku seria negec uba mesufu ayemmekecde amma faka goa ifia. Warac edengunuai nga yaguc monggoc gorongina kpema edengunuduae, ngicngac faka ifia modacandae, yeni Anutuac eucererenggac mingina naric mi anggecde nga ambesandae.
GAL.5.22	Asuac fora imocngo heresongogoc hoangemema kekec nga ubangerec amma ruae nga modzotitia kpac amma faka yumea nga faka gombunga amma negen negensinggoc kekec, 
GAL.5.23	nga wosoefacgoc kekec amma faka nomana. Dedeseriyoacngo faka ifia sasawa kpae mong mi heiude. 
GAL.5.24	Anu Yesu Kristoac ngicngac yeni uba eseangina imocac hereyacyac nga negensongogoc, imoc mariponnu bic kpegec homeec.
GAL.5.25	Asungo kekecnina meficgenemmeudeu, yengngoc kekecnina garenggeu nenang ye modacbisina. 
GAL.5.26	Modacma sebiengeng me keracmangang angemema mi tobangemebisina.
GAL.6.2	Ngeni botucnginau ebicngina fuama emekpesi kecbisia. Ifi amma Kristoac singyoac hafoangoc modacgecde. 
GAL.6.3	Ngic mong ye engena mi amma yengenaac negenu engena ande, ye ine yengenaoc ikoc angemeude. 
GAL.6.4	Nga ngeni tembuc tembuc angammemengina hengising ambisia. Anu mongngo henu fakaya naric anu, imocac ubangerec yengenaaru febeso. Femiudeu goa yeneac faka hemma imocgoc mi isinggebeso. 
GAL.6.5	Ngic tembuc tembuc yeni ebicngina tembuc tembuc tofohogecde.
GAL.6.7	Anu ngeni ikoc angemebauac henghomema kecbisia. Ge Anutu ikoc ammima naric mi tobanggenade. Ngic mong ye semeng mong homerude, ye semeng fora siriha ifiangoc kpedziude. 
GAL.6.8	Ngic mong ye uba esea arennu wiac homecande, yeng uba eseaac arennunac foraya kpedziu manganema kpac anude. Nga Asuac arennu wiac homecande, yeng imocac fora, kekeha wisic wisickea kpac kpedziude. 
GAL.6.9	Imocac amma faka gombungaac kucmama mi ambisina. Nenang modzotitia kpac kecma faka gombunga amma kecmina nasoyada hau semeng fora gombunga menide. 
GAL.6.10	Nenang nasonina fedengoc, imohai ngicngac sasawa faka gombunga ayemmekecbisina nga arengfocnina Kebunina negensinggema kecdae, yeni momoc gombunga ayemmebisina.
GAL.6.11	Henggec, neannaoc marinango kibi kuneng yombong ohongemmeduae. 
GAL.6.12	Ngic sasawa yeni sebi tosangina herecgegecdeac igocngunuma dekecdae, yeni uba eseaac siricfu engena anggecdeac amma ifi degecde. Amma yeni Kristoac mariponggac amma yunukporac ayemmebauac, imocac ifi angemmekecdae. 
GAL.6.13	Ngic sebi tosangina bic herecgegec, yeni yenaoc dedeseriyoac mi tofohokecdaengoc. Yeni ine ngeneac negemma yenaoc kpac kuneng megecdeac amma ngeneng sebi tosangina herecgegecdeac homac ayemmeude. 
GAL.6.14	Nga neng wiac monggac negemma kpacna mi miacbade, kpac yombong. Kebunina Yesu Kristoac mariponggac amma bangecac wiacngo mariponnu homeec nga neng ifingoc bangecac wiacac homemiaiac negemma dedengerec angkecduae.
GAL.6.16	Nga ngicngac singyoac imoc kekecnginau modackecdae, yenearu ruae nga wosoefacngo witinginau febeso amma Anutuac Israe yenearu ifingoc.
GAL.6.18	Tosofocna, Kebunina Yesu Kristoac wosoefacngo ngeneac ongaasunginagoc febeso, imoc fora.
EPH.1.2	Mannina Anutu nga Kebunina Yesu Kristo yereac danggunuc nga ruaetoango ngenearu fefeseri febeso.
EPH.1.4	Yennoc bicngoc yombong hanahema bangec kurumeng mi fingecmanu kiwau ebiha kpac nga kpetiac kecnideac Kristoac amma negengising anemmeec. 
EPH.1.5	Nga medacfora annideac ye songoya nga negen negenga modacma Yesu Kristoac amma meisinnunuec 
EPH.1.6	Amma ye Medackerengaac amma ubangerec yombong anemmeecac nenang eweheimima dengerebisina.
EPH.1.8	Imocac dzohongau negen negentegec nga negen negeng fora mengeredacma kpetinggenemmeec. 
EPH.1.9	Amma yeac ubau wosoefacac negen negeng sufu sufuya fede, imoc deserima yofi deireckenemmeec, 
EPH.1.10	“Ni Kristo sueba bangecfu mama wiac sasawa bangecfu nga kurumennu fede, imoc kpeturanggema oruha anude. Nga negen negeng ua mema arenggema nasotoaya negenai, imohai fora fingerude.”
EPH.1.12	Imocac nenang hanahema erema Kristoac amma kekecseri mekecnideac dedea, imoc negensinggedimbe. Nga Anutu kpara kengkena dengerema afehebisina. 
EPH.1.13	Ngeni ifingoc yoac fora negemma memengerecac siduc gombung mema Yesu negensinggegec. Negensinggema ngeneng yeac anggecdeac amma Tiri Asu ngemmeudeac deec, ye herenginau faima dzadzahacac dzic ngemmeec. 
EPH.1.14	Kurumennu finacnina fede, imocac dzadzahacac dzic Tiri Asu ande. Imoc nenang nemmenemmea. Imoc mekecnideu Anutungo kuric bangecfunac nambaracfora mesinunuma menunuude. Imocac Anutuac kuc nga kibikperagia dengerebesonga.
EPH.1.15	Anu ngeni Kebu Yesu negensinggeandae amma yeac kpetiac arengfora sasawa heresongogoc hoangyunuandae, yoacsiduc imoc negenaiac 
EPH.1.16	ngeneac amma nasosoc negensima Kebu numumima dangge dema 
EPH.1.17	yofi numuanduae, Kebu Yesu Kristo yeac Anutu, kibikperagiaac Manggac, yeng negen negengtegec nga wiac sufu sufuya mekperac kperagi Asu ngemmeu Anutu hafoangoc negemmigecde. 
EPH.1.18	Yeng ubaac kicngina mekperagiu wiac kurumennu ngeneac tomai fede, imoc negentegecbisia. Anutungo ngeni imoc mebesandaeac kpacngunuec. Wiac imoc kuc nga kibikperagiagoc wake wakea fede. Ye ngicngacfora kpetiac wiara imoc ngemmeudeac faiec fede. 
EPH.1.19	Amma Yesu negensinggedimbe, nenannu yeac kuctoa engenango ua mekecde, imocac hania ifingoc negentegecbisia.
EPH.1.21	Nga kia gamang nga ngickuneng amma kuc hania hania nga sawakebangau kebuareng kecdae, yeneac engenatoa faiec tacde, imoc naso yofinenggacsac kpac, imoc ifi fekengkecbesande. 
EPH.1.22	Ifi amma wiac sasawa haniaac turumannu kpedzucyunuma orucngina anudeac gununggema kpebungfora yenearu faiu yeng wiac sasawaac kunengngina kecde. 
EPH.1.23	Anu yeni yeac forakebanga hanimaria anggec yeng imoc hafoangoc sing hania hania meficgedacma sasawa mewakedacande.
EPH.2.2	bangectoa bangecac kekec nga sawaac hadehade yeneac ngictau modacgec. Anu yaguc yoackpekpeac medacfora kecdae, yenearu ngictau imocngo ua mekecdengoc. 
EPH.2.3	Ngeni nga neni ifingoc nenahafoc warac yeneac arennu kecma ubasebinina esea yeac songo nga negen negeng sasawa modaring. Modacni Anutuac sowecngo witininau enec.
EPH.2.6+EPH.2.7	Ye Yesu Kristoac gombunggac amma wosoefac kpenemmema yegoc torokpenunuec. Imocac ngadeau danggunuctoayaac dzohong mekperagiudeac Yesu Kristogoc megborinunuma yegoc kurumennu fainunuec. 
EPH.2.8	Imoc yofiac, ngeni Yesu negensinggegecac yeng danggunuha ngemmema kopocsicac ebicfunac mesingunuu komoc kpegecde. Nga imoc ngenang gombunggac kpac. Anutungo wosoefahaac amma wiac imoc ngemmeec. 
EPH.2.9	Imoc ngenang angammemeac kpac. Imocac ngic mongngo yengenaac negenu wiac engena mi ambeso. 
EPH.2.10	Nenang Anutuac marikibi nga Yesugoc kpeturanggema kecni Anutungo angammeme gombunga arenggema derecgenemmeec. Nga yeng areng imoc modacma kecnideac denemmeec.
EPH.2.11	Imocac ngeni wiac yomoc negenggec febeso, ngeni warac bangecsebi arennu ngicngac bangec monnunac Anutu mi negemmima kecmagec yudangic yeni sebi tosangina herec herecgeango ngeneac yofi degec, “Ngeni imocngina kpac.” Faka imoc sebiu angana imoc ngicngo memea. 
EPH.2.12	Naso imohai ngeni Kristoa kpac kecma israengic yeneac arennu torokpema mi kecgec. Nga Anutungo dzadzahacac yoac dedzege israengicngac kpeyemmeec, imocac ngadeau kecgec. Ngeni bangectoa bangec yomohai Anutua kpac kecgec nga kekec gombunga mong fingecbesande, imoc mi negensinggegec. 
EPH.2.13	Ngeni warac araing kecgec amma naso yofinenggac Yesu Kristogoc kpeturanggema kecdae. Nga Kristoac sawango wangecngunuu Anutuac hoannu sikedacma kecdae.
EPH.2.15	Nenanggarunac ngic gboria mocgu fingerudeac ye sebia desima dedeseriyoac manau nonoyoac fede, imoc sasawa meickeec. Ifi anu ruaetoa fingerec. 
EPH.2.16	Ye mariponnu homema namma habu yohockang ngabagoc tohoemema kefing, nenang kpeturannunuu uba mocgu aning. Amma Anutuaru fainunuma sebiango kpeturannunuu ruae fingerec. 
EPH.2.17	Yeng sikema araing nga wegenac kekeha momoc ruaeyoac dekperaginemmeu negening. 
EPH.2.18	Asu mocgungo wangecnunuu ngeni nga neni kpeturanggema Manggacac hoannu naric hama nannide.
EPH.2.20	Ngeni Anutuac ama mengunungunuya. Aposoro nga profete neneng serengunudimbe amma Yesu Kristo yengenaoc hocwotung seria ande. 
EPH.2.21	Nenang sasawango yeac witiu torokpeu torokpe emma Asuac kucfu yadiseri amma Kebuac womongyada kpetiac fingecyadi annide. 
EPH.2.22	Asungo ngenearu ua mema ngeni ifingoc yearu meyadingunuma torokpengunuu ngeni Anutuac ama fingecyadi anggecde.
EPH.3.2	Ngeni neac hania bic negendae. Anutungo danggunuha ngenearu mekemba dema uayoac denenec. 
EPH.3.3	Denemma negen negeng sufu sufuya didiu deficgenenec, yoac imocnoc wegenac bic ohoduae. 
EPH.3.4	Ngeni imoc osoma Kristoac yoac sufu sufuya hania negentegecduae, ifi naric negenggecde. 
EPH.3.5	Yoac sufu sufuya imoc Asungo aposorofora nga profetefora kpetiac kecdae, yenearu deficgeyemmeec. Bicngoc ngic keceregec, yenearu ifi mong mi dedea. 
EPH.3.6	Yoac sufu sufuya imoc yofi, nenang Yesu Kristogoc kpeturanggema kecdimbe amma Anutungo bicngoc nenanggac dedzege anec. Ngicngac bangec monnunac nga yudangic neni eucererenga imoc nenahafoc mekecnideac siduc gombung imocngo dekperaginemmeu forakebanga mocgu annide. 
EPH.3.7	Ni siduc gombung imocac kingangkpekpe kecbadeac Anutungo wosoefahaac ua nga kuc amma danggunuha nenec, imoc yengena kucfu denenec.
EPH.3.9	Nga yoac sufu sufuya dekperagibadeac yoac yofi edenuma nenec, Anutungo wiac sasawa deu fingecgec, ye negen negensufuya uba tembuha bicngoc hanahema negengerekefec. 
EPH.3.10+EPH.3.11	Ye negen negentegectoaya imocac hania imoc bicngoc Yesu Kristo Kebunina yearu arenggeu yaguc fora ande. Gareng areng nga areng kuctoanginagoc sawau kecdae, yeni imoc negentegecgecdeac Anutuac kpebungforango imoc dekperagiyemmebisia. 
EPH.3.12	Anu Kristongo sing meficgenemmeu ye negensinggema kengec nga ubayohoa kpac Anutuac hoannu naric fingeckecdimbe. 
EPH.3.13	Imocac yofi edengunuba negenggec: Ni ngeni meficngunubadeac kpendzeng witiau kecba imocac ubangina kuha mi mabeso, kpac. Imoc memeficngina ambeso.
EPH.3.14+EPH.3.15	Imocacnoc nenang Mannina kecde, ye fafoc heimima numumianduae. Yeng ngicngachabufora sasawa bangecfu nga kurumennu kecdimbe kpac nemmeu yeac kpac nenannu fede. Ngeneac negemma yearu yofi numuanduae,
EPH.3.16	“Anutu, ge kuc nga kibikperagitoagango Asugaac dzohonnu kuc meficgeyemmeu ubaonganginango yadiseri ambeso. 
EPH.3.17	Amma yeni Kristo negensinggegec geng yeneac ubahereu kecbesena nga godongina heresongogoc kekecfu seria kecgecdeac meseriyununa. 
EPH.3.18	Ifi anna yeni ngicngac sasawa kpetiac kecdae, yenigoc heresongogoc kekecac hania wihacnac made nga edihacnac hade amma noboc nobocnac hade nga emuhacnac erede, imoc efaima negentegecbisia. 
EPH.3.19	Amma Kristongo heresongogoc hoannunuande, imoc ngic negen negeng sasawa ferahedacma fede, imoc ifingoc negenggecdeac numugenduae. Ammanu gearu ubaac semeng wake wakea, imocngo mewakeyunubeso.”
EPH.3.20	Anutu kuctoayango nenannu ua mekecde, yennoc ua hania hania engena yombong meudeac kuc femide. Amma yeac uango nunumunina nga negen negennina homac ferahedacde amma imoc wisic wisickea kpac. 
EPH.3.21	Kristo Yesu kpebungfora kpeturanggema kecma keceregecde, ngeneac botucfu dedengerecngina yearu fekengkecbesande. Imoc fora.
EPH.4.2	Ngeni yumea amma wosonomang hafoangoc kecma faka yumea mekecma ubangerecfu modzotitia kpac tomai kecma heresongogoc hoangemema nanggeemebisia. 
EPH.4.3	Amma Asuac ruaeac witicngo dedecngunuu uba mocgu anggec. Amma ngeni imoc herecgebauac seriyombonggema kecbisia. 
EPH.4.4	Forakebanga imoc mocgu nga Asu ye mocgu, ifi isocngoc Anutungo kpacngunuu wiac gombunga siriha mocgu fingecngemmebesandeac negensima kecdae. 
EPH.4.5	Kebu ye mocgu nga negen negensing imoc mocgu amma dokunadzicngo mocgu. 
EPH.4.6	Anutu mocgu, yeng Manggac urecnina mocgu amma engenatoanina. Amma yeng ngicngac sasawa botucninau nga ubahereninasoc kecde.
EPH.4.8	Imocacnoc yoac mong yofi fede,
EPH.4.8	“Ye wi sawau yombong emma witicareng witicyunuma wangecyunuu arengau kenggec yeng bangecngic wosoefac wiara yemmeec.” 
EPH.4.10	Ngic maec, yeng dzigenema emma kurumenga kurumenga ferecgedacma bangec nga kurumennu wiac sasawa sokodacma kefudeac enecnoc. 
EPH.4.11	Amma yennoc ua yofi denemmeec, goa aposoro nga goa profete amma goa siduc gombung dedekperagi areng
EPH.4.12	Ngicngac kpetiac nenang miti ua kuhagoc mema Kristoac hanimari nga forakebanga meyadini seriudeac ifi fainunuec.
EPH.4.15	Ifiac amma nenang heresongogoc hoangemema faka fora mema yoac fora dekecbisina. Ifi anni haifakaninango hafoangoc fingecyadi ammanu orucnina Kristo yearu kpeketahema fora menide. 
EPH.4.16	Yeac marabeau uanina tembuc tembuc meni, ginongngo hanimari nga wiac sasawa torokpedacma nanggeemeu forakebanga mocguyada fingecyadi annide. Imoc heresongogoc hoangemeemeac fakau fingerude.
EPH.4.18	Amma yeni negen negentegecngina mi fedeac kundung manau dzingfong kpema ubaseringinaac amma Anutuac kekec ngadeau kecdae. 
EPH.4.19	Yeni faka gombunga ngadehema gamea kpac kaiserofaka nga kekec sicsauhagoc modacma ubawonongnginagoc torokpeu torokpe kecandae.
EPH.4.20	Nga ngeni Kristoac sing ifia mong mi negendae, kpac. 
EPH.4.21	Kristoac yoac fora kpoungemmegec, ngeni imoc negenggec, imoc negenduae. 
EPH.4.22	Hensongongina manganango ubanegen negengngina esea memanganeec. Ngeni faka ifia warac modackecgec amma ngeni imoc wabisia. 
EPH.4.23	Tiri Asungo ubanegen negengngina megboribeso. 
EPH.4.24	Amma Tiri Asungo ubanegen negengngina gboria meficgengemmeu ngeni imoc heigec kemebeso, imocnoc Anutu yengena onga isoc dindingac nga kpetiac yombong kecbisia.
EPH.4.26	Nga ngeni herebu mekecmagec wenackiwango mi kemebeso. 
EPH.4.27	Ngeni mangana mingina ama mi heimibisia. 
EPH.4.28	Hamangecmeme ngic ye hamangec wama mariango ua fora mema semeng meficgema ngic makpekpea meficyunubeso.
EPH.4.30	Ngeni Anutuac Tiri Asu ubaebic mi mibisia. Anutungo ebicfunac yungecngunuudeac naso faiec, imohai nanggecdeac dzadzahacac dzic Tiri Asu faingemmeec. 
EPH.4.31	Botucnginau mundang kpema kekec mi febeso nga ngeni ngaba nga herebu faka wabisia. Amma ngeni yaipararac nga enacfu faifai mi ambisia. Ngeni mangana imoc sasawa wadacma ukudacbisia. 
EPH.4.32	Ngeni ruae nga wosoefac amma ubamangang angemema kecbisia. Anutungo Kristoaru kopocsicngina waec, ifi isoc ngeni ifingoc ngenaocngoc kopocsicngina waemebisia.
EPH.5.2	Kristo ye ifingoc heresongogoc hoannunuma yengena sebia desiemema sese imoc Anutuaru mekemma nenanggac donina mema homeec. Sese imocngo homung kerengagoc amma Anutuaru enec. Nga ngeni onga imoc modacma heresongogoc hoangemema kecbisia.
EPH.5.3	Amma ngenang botucfu kaiserofaka nga sicsauc kekec wonongagoc hania hania amma kichodung, ngeni faka imoc hafoangoc wama mi yombong debisia, kpac. Ngeni kpetiac kecdaeac faka ifia ngenearu angana mi ande. 
EPH.5.4	Ngeni isi nga tenicfagoc yoac sicsauc kundungagoc, wiac ifia enacnginaunac ereu naric mi anude. Ngeni imoc wadacma ubangerecyoac nga dedengerecyoac degec ngereeude. 
EPH.5.5	Amma kaisero me ngic ubawonongnginagoc areng ifia yeni Kristo nga Anutuac eucerereng manau naric mi enggecde amma imohai mingina naric mi anggecde. Nga kichodunggac faka imoc nemu afec afehe faka. Nga ngicngac faka imoc meandae, yeneng eucerereng manau naric mi enggecde nga embesandae, ngeni imoc negenghomebisia.
EPH.5.7	Imocac amma ngeni yenigoc mi kpeketahebisia. 
EPH.5.8	Ngeni warac kundunggac areng kecgec nga yaguc ine Kebuaru kpeketahema kperagia areng andae. 
EPH.5.9	Amma kperagiaac faka fora yofi fingeckecde, angammeme gombunga nga dindingac kekec amma faka nga yoac fora dede. Imocac ngeni kperagiaac nambaracfora amma imocac sirihau kecma 
EPH.5.10	Kebungo negenu wiac ngereeude, imoc negengising amma ambisia. 
EPH.5.11	Ngicngacareng goa yeni kundunggac faka nga angammemengina fora kpac meandae. Ngeni ine yenigoc mi kpeketahebisia, kpac. Nga ngeni faka nga angammeme nonongkac kperagiau mekperagigec haniangina hentegecgec ngereeude. 
EPH.5.12	Nocac yeneng fakangina sufu sufu angkecdae, imoc sasawa naric mi debade. Imoc deba gameagoc anude. 
EPH.5.13	Nga faka ifia sasawa nonongkacfu faini kperagiango imoc mekperagiu ireckeude.
EPH.5.14	“O, ngic gau fema kecnec, ge gborima homecfunac yacna. Ifi anna Kristongo mekperagiguude.”
EPH.5.16	Yofinenggac faka manganango sokodacma fedeac ngeni seserigoc faka gombunga amma kecbisia. 
EPH.5.17	Ngeni ngicngac kapaya isoc mi kecbisia, kpac. Nga Kebungo ua dengemmeec, ngeni imoc hentegecma kecbisia. 
EPH.5.18	Ngeni waingdoku seria nema ubasufu mi ambisia. Imocngo kekecngina memanganeude. Asungo ine ubanginau wakebeso. 
EPH.5.19	Yegec mitikibiu fede nga Tiri Asungo yegec ngemmeude, ngeni imoc heima ubaemenegeng ambisia. Amma ngeni yegec heima musi kpema Kebu ubaherengo dengerebisia. 
EPH.5.20	nga ngeni Kebunina Yesu Kristo, yeac kpacfu nasosoc Anutu Manggac wiac sasawaac amma dangge edebisia.
EPH.5.23	Imoc yofiac, Kristongo kpebunggac oruha nga ifi isocngoc eweango enemaac oruha ande. Kristongo kpebunggac oruha nga nenang yeac hanimari forakebanga andimbe nga ye Memengerecnina. 
EPH.5.24	Kpebungngo Kristoac enac tofoho kecde, ifi isoc nenggac ngeni ewefocngina yeneac yoac sasawa tofohobisia.
EPH.5.26	Anu nenang kpetiac annideac ye yengena yoaraac kucfu mitidokuyango dzuacnunuec. 
EPH.5.27	Dzuacnunuma menunuu kpebungfora nenang nekuc nekutuckea kpac nga goctoponina kpac kecma yeac kicfu fingecnide. Nenang gombunga nga kpetiac ebicnina kpac kecma kuc nga kibikperagininagoc yeac kicfu fingecnideac negenec. 
EPH.5.28	Manggac ngeni sing imoc modacma enengfocngina heregoc yeneac songo negembisia. Ngenang sebinginaac angemmeande, ifi isoc enengfocnginaac angemmebeso. Ngic mong ye heregoc enemaac songo negende, yeng yengena songo negenude. 
EPH.5.29	Nga ngic mongngo sebia ngaba naric mi ammiude, imoc kpac. Ye sebia henggareng amma neneyaka gombunga mima kecde. Kristongo kpebungfora nenannu ifinoc angkecde. 
EPH.5.30	Nenang Kristoac hanimari nga kickedzac mocgu amma kecdimbe. 
EPH.5.31	Yoac mong yofi fede,
EPH.5.31	“Imocac ngic mong ye nonggomama wayuruma enemaaru kpeketaheu yeri sebi mocgu amma kefecde.” 
EPH.5.33	Imocac ngic sasawa ngeni tembuc tembuc ngenang heresongogoc hoangemeandae, ngeni ifi isoc enengfocngina heresongogoc hoangyunubisia. Nga ngac ngeneng ifingoc ewefocngina eweheihei ayemmebisia.
EPH.6.2	“Ge nonggomanghocga seseheyurubesena.”
EPH.6.2	Dedeseriyoac imocngo wiac ngemmeudeac waracyoac ande, imoc torokpema yofi dedea,
EPH.6.3	“Ge ifi amma wiac sasawa naric fingecgenu bangecfu naso herea kechereenade.” 
EPH.6.6	Nga ngeni mingingfocngina yeneac kicfu uanginaac gombungasiric mi ambisia. Ngeni Kristoac uangic kecdaeac Anutuac enac ubangerecgoc tofohoma songogoc uangina nasosoc gombunga mekecbisia. 
EPH.6.7	Ngeni ngic yeneac negensima kpac, Kebuac negensima uangina imoc uba feacfu mekecbisia. 
EPH.6.8	Nga negenggec, ngic mong ye yengena ua mekecde me wanacngic minginagoc kefu minginaac ua gombunga mekefudeu Kebungo imocac turunga socfungoc kpouyemerude.
EPH.6.10	Desima deba, ngeni Kebuaru heiserigec kuctoayango ngenearu ferecgema feu kucgoc kecbisia. 
EPH.6.11	Mangana minginango ikocfu fusiu nendzic ngaba sikengemmeu ngeni serima nanggecdeac Anutuarunac tebemariku dzikacac wiac sasawa, imoc megec kemeu serima nanggecde. 
EPH.6.12	Imoc yofiac, nenang ngic sebifusi yenigoc dzikac mi kpekecdimbe, kpac. Nenang sawau enaraareng nga wiac kuctoanginagoc hania hania kecdae, yenigoc dzikac kpema kecdimbe. Hadehade imoc yeni kundunggac kuc kuneng nga engena amma gareng kecma bangec noboc noboc uangina mekecdae. 
EPH.6.13	Imocac Anutuarunac tebemarikungina nga dzikacac wiac sasawa, megec kemeu dzikacnasou seria nammagec ngaba yeneng naric mi memangunuma woragec ngeni seria nanggecde.
EPH.6.15	Ubangina meefaiu faka imocngo hanitabengina anu ngeni imoc heigec kemeu tiserima kemma siduc gombung dekperagigec ruae fingecbeso. 
EPH.6.16	Amma ngeni imoc sasawa mekecbisia nga tebeac saia, imoc negen negensingnginaac onga. Mangana minginango tebemedaha gerecborangagocngo wedecngunuu ngeni nasosoc tebeac saia mema nama imocngo tebemedaha sasawa mebockebisia. 
EPH.6.17	Amma aieng opoc kpara “Anutuac memengerec.” imoc heigec kemebeso. Amma Tiri Asuarunac dzikacac beang kpara “Anutuac yoac.” ngeni imoc mekecbisia.
EPH.6.19	Anu enacna efaiu kengecna kpac kecma siduc gombunggac negen negeng sufu sufuya dekperagiyemmebade nga Anutungo yoac nenudeac ngeni ifingoc numubisia. 
EPH.6.20	Ni imocac siducdedengo witicamau tacma kengeha kpac yoac imoc gombunga edeyunubesare.
EPH.6.22	Yeng neneac yoacsiduc angemmema ubaefac kpengemmeudeac sueba haude.
EPH.6.23	Anutu Manggac nga Kebunina Yesu Kristo yereng negen negensinggoc tosofocna ngeni ruaegoc nga heresongogoc hoangngunuma negen negensingngina meseribesera. 
EPH.6.24	Ngicngac Kebunina Yesu Kristo heregoc yeac songo negendae, ngenearu danggunuc nga songotoaya wisic wisickea kpac imocngo fekengkecbeso.
PHP.1.2	Mannina Anutu nga Kebunina Yesu Kristo yereac danggunuc nga ruae ngenearu febeso. 
PHP.1.3	Ni ngeneac negensianduae, naso imohai Anutuna ubangerec edeanduae. 
PHP.1.4+PHP.1.5	Siduc gombunggac ua hanaheaiunac erema yaguc ande, ngeni nigoc ua areng mocgu mema kefing, imocac amma ngeneac negensima sogac sogaigoc numuanduae. 
PHP.1.6	Amma yofi negensinggeduae, Anutungo ua gombunga ubaherenginau hanahema imoc torokpema mekengkefu Yesu Kristoac nasotoa hau, imohai uaya imoc mesidacbesande. 
PHP.1.7	Ni ngeneac ifi negemma herenau baringunuma kecbade, imoc ngereede. Witicamau kecbade me mitiac ngabaareng yenearu siduc gombunggac hania dekperagibade me siduc gombung ngenearu meseribade, imohai ngeni sasawango nigoc Anutuac wosoefacfu areng mocgu kecnide.
PHP.1.8	Anutungo hepucna kecde. Yesuac wosoefacfu heirima ngenigoc kecbadeac ubasongona fede, imoc fora deduae.
PHP.1.11	Nammagec dindingac kekecac fora Yesu Kristoac kpacfu mewakengunuude. Imocngo Anutuac kibikperagi nga dedengerec meficgebesande.
PHP.1.12	Tosofocna, nearu faka fingerec, imocngo siduc gombunggac ua monggoc meseriu yadiec. Ngeni imoc negenggecdeac songona ande. 
PHP.1.13	Yadiu ngicngac ngictauac oda manau kecdae
PHP.1.14	Witicamau tacduaeac tosofocnina homac negen negengngina Kebuaru seriec. Serima Anutuac yoac kengeha kpac dekecdae.
PHP.1.15+PHP.1.16+PHP.1.17	Ni seria namma siduc gombung dekperagibadeac Anutungo fainuec, yeni imoc negemma sing dindingac wosoefacfu Kristo dekperagikecdae. Tosea yeneng ine keracmanganggoc nga ngabau negen negeng kpeengkpema witiau Kristo dekperagidae. Dekperagima neac yofi negensidae: Ye ebic hania hania meficgeminide. 
PHP.1.18	Yeni Kristo herenginaunac mi dekperagiandae me sing forau Kristo deandae, imocac homac mi debesonga, yeneng Kristo dekperagidae, imocngo wiac engena ande. Ifi negemma yofinenggac sogaiduae amma monggoc sogaibade. 
PHP.1.19	Ifi ammagec ngeneac nunumu nga Yesu Kristoac Asungo meficnude, imocac yofi negensiduae, witicfunac yungecnugecde. 
PHP.1.20	Nga songotoana yofi fede, wiac monggac me monggac negemba gameagoc mi ande. Ni ine kengeha kpac kecma kekecfu me homecfu sebinango Kristo kpac kuneng mibade.
PHP.1.22	Nga sebigoc kecma ua meba fora homac fingerudeu imocac dafi debade, imoc mi negentegecduae. 
PHP.1.23	Songo yohockangngo kpedzinuu kecduae. Kemma Kristogoc kecbadeac homac anende, imocngo wiac sasawa ferahema ngereeyombonggede. 
PHP.1.24	Nga ngeneac gombunggac amma sebigoc monggoc torokpema kecbesare. 
PHP.1.25	Imoc seria negengyombonggeduaeac bangecfu ngicngac sasawa ngenigoc kecma meficngunuba ngeneng negen negensinggoc kecma yadiseri amma sogaima kecgecde. 
PHP.1.26	Nga ngenearu monggoc hama kecbadeac ngeni nenggec imocngo songo meficgengemmeu Yesu Kristoac amma kekecngina meseriude.
PHP.1.29	Ngeni Kristo meficgegecdeac areng yofi ngemme ngemmea fede: Ngeni ye negensinggema ifingoc yeac amma kpendzeng kpegecde. 
PHP.1.30	Warac uau kpendzenggoc kekec uatoa mekefai imoc kicngo henggec amma yaguc mekecduae imoc negendae, siriha ifiangoc ngeni yaguc mekecdae.
PHP.2.1+PHP.2.2	Kristongo meseringunuma heresongogoc hoangngunukecde. Nga Tiri Asungo hama kpeturangngunuu ngeni ubamangang negengemema wosoefac angemegecde. Imocngo botucnginau negen negeng mocgu nga uba mocgu amma heresongogoc hoangemegec ubangerec hafoa negembade. 
PHP.2.3	Ngeni kuneng tatacac amma kichodung mi ambisia nga sebiengenggoc mi kecbisia. Ngeni faka imoc wama memaemema ngicngac ogofocngina yeneac kpac miacma ngenang kpac memama kecbisia. 
PHP.2.4	Ge geangga wiacsac mi garenggebesena, ogofocga yeneac wiac ifingoc meficyunuma garenggebesena. 
PHP.2.5	Yesu Kristoac faka nga negen negeng fede, faka nga negen negeng siriha imocngo ngenearu febeso.
PHP.2.12	Imocac songoarengfocna, ngeneng warac nasosoc yoacna modacma kecgec, ngeneac wegenac kecbare enacna modacgec ifi isocngoc yaguc hereau kecbare ngeni yoacna modacmangoc wosokpidocfu nga fagung amma madzacgoc uatoa mema kecmagec nasoya hau komoc kpegecde.
PHP.2.13	Anutungo ua arenga gombunga fingerudeac ubaherenginau ua mekecde. Ifi mekefu ngeni efaigecde amma ua imoc megecdeac kuc ngemmekecde. 
PHP.2.14	Ngemmekefu ngeni dehesi nga negengyohoha kpac kecma ua sasawa mebisia. 
PHP.2.15	Ifi amma ngeni, ngicngac mangac manganea nga sing sege segea kecdae, yeneac botucfu Anutuac nambarac amma kopocsicngina kpac kecma kpetiac nga kongaha nanggecde. Namma Anutuac yoac kekehagoc mekecma asomeng isoc bangectoa bangecfu mekperagiyemmegecde. 
PHP.2.16	Ngeni ifi anggec, Kristoac nasotoau ngeneac negemba wiac kuneng anude nga neannaac yofi negembesandua, ni sicsauc mong mi nedziai me uatoa imoc sicsauc mi meai. 
PHP.2.17	Ngeni sesegerec isoc negen negensingngina mekecdae nga ngabafocna yeni sacna imocac witiau faigecdeu ni sifu songo negemma ngenigoc sogaiduae.
PHP.2.18	Nga ngeni sing imohaingoc songo negenggec nenahafoc sogaibisina.
PHP.2.19	Kebu Yesungo negenu naric anu naso mi hereemanu Timoteo sueba haude. Amma yeng dzigenema ngeni dafi kecdae, imocac siduc edenuu ubana ngereeude. 
PHP.2.20	Nocac ye isoc ngic ifia mong nigoc mi kecde, kpac. Ye mocgungo ngeneac hafoangoc angkecde. 
PHP.2.21	Nga ngicngac homac yeneng yenang wiacacsac negemma Yesu Kristoac uaac mong mi negengkecdae. 
PHP.2.22	Nga Timoteo ye fakaya gombunga, ngeni imoc negendae. Ye medacngo mamagoc ua mekecde, if isoc nigoc siduc gombunggac ua meficnuu mekecdipe. 
PHP.2.23	Nga nearu sing dafi fingerude, imoc negenghomemaguc ye bic sueba haudeac negensiduae. 
PHP.2.24	Amma Kebu negenserima yofi negeduae, neannaoc naso mi hereemanu ifingoc ngenearu habade.
PHP.2.26	Ye hafei ammiu siduha negenggec, imocac ye ngeneac fagung amma hereango ngeneac sasawa ammikecde. 
PHP.2.27	Nga foracngoc, ye hafei ammiu homebesonga anec. Nga Anutungo yeacsac kpac, ni momoc ubamangang negennemecma ngerec ngeree meficgemiec. Ifi anu ubahodung kuneng mi fingecnenec. 
PHP.2.28	Nga ngeneng ye hemma ubangerec negenggecdeac nga neng ubahodunna kpac kecbadeac ye sueba ngenearu haude, imoc seria negensiyombonggeduae. 
PHP.2.29	Nga ngeni Kebugoc kpeketahedaeac amma ye hafoangoc hoanggema ama heimima ye nga ngic ifia goa kecdae, yeni eweheihei ayemmebisia. 
PHP.2.30	Nga ngeneng meficnugecdeac obohogecac yeng hama meficnuma Yesu Kristoac uaac amma sebia memanganema homebeso anecnoc.
PHP.3.1	Yofi torokpema deduae. Tosofocna, ngeni Kebuaru kpeketahema sogac sogaigoc kecbisia. Ni yoac warac ohongemmeai imoc monggoc ohongemmebadeac modzona mi tide, kpac. Imocngo kasongina anude.
PHP.3.2	Ngic kasi isoc kecdae, ngeni ngic yeneac henghomema kecbisia. Amma uangic mangana, ngeni yeneac negenghomema kecbisia amma ngic sebingina herecgema manganegec, ngeni yeneac ifingoc henghomema kecbisia. 
PHP.3.3	Anutuac Asungo faka nenearu meu Anutuac ua mekecdimbe, nenannoc sebi tosa herec herecgea areng andimbe. Neni Yesu Kristoac negenni engena ande amma negen negensinnina nenannu mong mi fainide. 
PHP.3.4	Nga neannaaru negen negenna faiba feudeac negemma sifu naric ambai, fora. Nga ngic goa yeneng yenannu negen negengngina faigec feande, ifi isoc faiba febac dede neng ifingoc feracyunuma ambaiac siriha. 
PHP.3.5	Nga fingecba uameme 8 ammanu sebi tosana herecgegec. Ni Israe arennunac nga Benyaminggac kisicfunac hebiraiongic yombong amma Hebiraio arennunac. Amma farisaioac sinnu dedeseriyoac modarai. 
PHP.3.6	Ni ngombonggema kpebung yunukporac ayemmekefai amma dedeseriyoac mong mi ferahema ihai ngic dindingac kefai. 
PHP.3.7	Nga warac wiac mekecma negemba memeficna anec, imoc ine yaguc Kristoac amma negemba memefiha kpac ande.
PHP.3.8	Ni Kebuna Yesu Kristo ye negemmiba, imocngo memefiha engenatoa ande. Imocac amma warac kecma anai meai, imocac negemba memefiha kpac angkecde. Kekecnau Kristo mekecbadeac amma wiac sasawa negemba seuha andarec, imoc bic wayai. 
PHP.3.9	Dedeseriyoac modacma neanna kucfu ngic dindingac ambadeac mi negensikecduae. Anutungo negen negensinggac sing yofi faiec, ngic mong ye Kristo negensinggeude, ye ngic dindingac anude. Ifiac amma Kristoaru kpeketaheba Anutungo nenu ngereeudeac anengande. 
PHP.3.10	Amma Kristo yengena nga Anutuac kuc yengenaoc Kristo homecfunac megboriec, imoc negemmibadeac anende. Amma yegoc kecma kpendzeng kpema yeng homeec, ifi isoc homema ye isoc ambadeac negenduae. 
PHP.3.11	Ifi angkecbare nasoya hau homecfunac gborima yacbesonga negensiduae.
PHP.3.13	Tosofocna, ni firanggac sokoc bic meai, ifi mi negensiduae. Amma ua mocgu yofi mema kecduae. Wiac bic anai, imoc monggoc mi negensikecduae nga wiac ngade fingerude, imoc mebadeac ua serima mekecbade. 
PHP.3.14	Amma ni bic yombong kpeteu sikema firanggac sokoc mebadeac nedziduae. Imocacnoc Anutungo kpacnunuu Yesu Kristogoc kpeketahema kurumennu kecnide.
PHP.3.16	Nga sing mocgu modacma haing, sing imocngoc modacma kembisina.
PHP.3.18	Warac naso homac yoac edengunukefai, imoc yaguc kiacgoc monggoc edengunuduae. Ngic homac yeneng Kristoac mariponggac ngaba amma kecdae. 
PHP.3.19	Ngic ifia yeni hofeac areng anggecde. Heresebinginaac songo, imocngo kebungina angkecde. Nga fakangina gameagoc, imocngo yeneac ubangerec angkecde amma yeneac negen negensi imoc bangecac kekecfu fekecde.
PHP.3.21	Ye wiac sasawa yengena bageu faiudeac kuc femide. Amma yeac kuc imocngo bangecsebinina makpekpea heimerenu yengena sebi isoc kuc nga kibikperagiagoc anude.
PHP.4.2	Euodia nga Sintike, ngeri Kebugoc kpeketahema kecma uba mocgu ambesera, dederecgeyoac imoc edenguruduae. 
PHP.4.3	Nga ogona geng yoac modackecnec amma nigoc ua mekecnecac desambic amma yofi edeguduae, ngac yohockang yomoc meficyurubesena. Nocac yeri nga Kremento amma ngicngac tosea goa kpacngina kekecac kibiu fede, yeneng nigoc kecma siduc gombunggac ua arennu uatoa mema kecgec.
PHP.4.4	Ngeni nasosoc Kebuaru kpeketahema kecma sogac sogaigoc kecbisia, monggoc deduae, ngeni sogac sogaigoc kecbisia. 
PHP.4.5	Kebungo wegenac kecde. Ngicngac sasawango ngeneac yumea kekec hentegecbisia. 
PHP.4.6	Ngeneng wiac monggac negengyohoc mi ambisia. Amma ngeni wiac monggac angemmede, imoc Anutuac kpara kpacma dengerema numumibisia. 
PHP.4.7	Ifi ammagec Anutuac ruaengo negen negentegec sasawa ferahede, imocngo ubaherengina nga negen negengnginaac kaso anu Yesu Kristoaru kpeketahema kecgecde.
PHP.4.8	Tosofocna, yoac mong yofi debesonga negensiduae, faka fora nga eweheiheiagoc nga dindingac amma kongaha, faka henni songea angande amma negenni gombunga ande nga angammeme gombunga dengerenideac siric ande, faka sasawa ifiango negen negengngina mewakedacbeso. 
PHP.4.9	Nga neng negen negeng sasawa kpoungemmeba negenggec nga wiac nearunac kedzacnginango negenggec amma kicnginango henggec, ngeni ua imoc medacbisia. Ngeni ifi anggec Anutungo ruaea ngemmema ngenigoc kefude.
PHP.4.10	Ngeni monggoc neac negensima fakangina heigborima memeficna fainenggec, imocac Kebu dengerema sogaiduae. Ngeni warac bic neac negensigec, fora. Nga memeficac sing mong mi feecac obohoma wagec. 
PHP.4.11	Ni wiac goaac obohoma dewaidzocyoac mi deanduae. Iwaina fenende, imocsac mekecma naric kecduae. Ifi kecbadeac negen negeng bic meai. 
PHP.4.12	Nga makpekpea kekec nga finactoagoc kekec imoc tobanggema negenai. Amma yaka negebec kekec nga here home home kekec nga wiacna homac me efeanec kekec, Anutungo negen negeng imoc sasawa edzacnudarec.
PHP.4.14	Ebicfu kecbareng ngeneng meficnugec, faka imocac negemba ngereede. 
PHP.4.15	Siduc gombunggac ua hanac hanaheau Makedonia provins wama kenaimoc, imoc Firipi kpebung ngenengsac hiedzoac arennu nanggenugec, imoc negendae. 
PHP.4.16	Tesaronike taonnu kecma wiac kpedadanggeai, imoc ngeneng negemma ifingoc naso goa heimefic anemma fainenggec. 
PHP.4.17	Ifi deba ngeneng wiac nenggecdeac monggoc derecgeduae, ifi mi negembisia. Ua megecac fora, imocngo yadiseri amma wiacngina kurumennu fede imocgoc torokpeude.
PHP.4.18	Epafoditongo wiac goa ngenearunac mehaecac wiac monggac mi oboho kecba wiacna ebiriangoc fede. Nga wiac imocngo homung kerengagoc amma sese songea, Anutungo imoc henu ngereede. 
PHP.4.19	Neac Anutu ye kperagia nga finactoayagoc. Amma yeng ngeni wiac obohodae, imoc Yesu Kristoac amma naric ngemmedarude. 
PHP.4.20	Anutu ye Mannina. Yearu dedengerec nga dedengerec fekengkecbeso, imoc fora.
PHP.4.21	Kpetiac areng sasawango Yesu Kristogoc kpeketahema kecdae, ngeni yenearu wenacngerecnina edeyunubisia. Tosofocngina yei nigoc kecdimbe, yeneac wenacngerecngina ifingoc ngenearu hade. 
PHP.4.22	Nga kpetiac areng sasawa yei kecdae, yeneng ifingoc ngeneac wenacngerec dedae. Amma Sisaac areng yeac amau kecdae, yeneng wenacngerecngina seria yombong faingemmedae.
PHP.4.23	Kebunina Yesu Kristoac wosoefacngo ubaonganginagoc febeso.
COL.1.1	Pauro nga Timoteo nerearunac. Anutungo negennenu Yesu Kristoac aposoro anduae nga Timoteo ye negen negensinggoc tosonina. 
COL.1.2	Kpetiac areng nga ngicngac Kristogoc kpeketahema ogoogo kecma ye negensinggema Kolosai taonnu kecdae, kibi yomoc ngenearu faide hade. Anutu Manninango danggunuc ngemmema ruaea ngemmebeso.
COL.1.4	Nocac ngeni Yesu Kristoaru kpeketahema ye negensinggema kecma kpetiac areng sasawa heresongogoc hoangyunuandae, ngic yeneng imoc edenunugec bic negening. 
COL.1.5	Ye wiac kurumennu faiu tomaingina fede imoc ngade mebesandaeac negensinggema kecdae, imocac heresongongina kuhagoc fede. Nga kurumenggac siduc gombunggac yoac fora 
COL.1.6	ngenearu bic hasikeu negenggec, imocngo bangectoa bangec imohai fingecyadi amma fora gombunga meficgeude. Nga ngeni Anutuac wosoefacac siriha hentegecma siduc gombung negenggec, imohacnac erekecma yaguc ifingoc ngenearu yadima kecde.
COL.1.10	Ifi fingeru ngeni Kebuac yoac hafoangoc modacgec yeng imoc hendacma negengngereeude. Nga ngeni ua nga angammemenginaac fora gombunga meficgedacma Anutuac negen negennu yadiseri monggoc anggecde. 
COL.1.11	Nga yengena kuc nga kibikperagitoa imocngo meseringunuude. Ifi anu ngeni kuc sasawa mema sogac sogaigoc modzotitia kpac seria yombong kecgecde.
COL.1.13	Imoc yofiac, kundungngo garennunuudeac uayoac nga kuc mekefec. Mekecmanu Manggacngo imocac kucfunac meicnunuma Songomedahaac eucererennu fainunuec nga nenang yofinenggac ifi kecdimbengoc. 
COL.1.14	Medaha ye donina meu Anutungo kopocsicnina waec. 
COL.1.15	Medac ye Anutu mi hengena yeac siric kefec amma kecde. Kecma wiac sasawa mi fingecmanu ye Anutuarunac fingerec. Fingecma waracdacnina amma kecde. 
COL.1.16	Nga Anutungo Medahaac negensima wiac sasawa yeac anudeac Medahaarusing wiac sasawa bangecfu nga kurumenga kurumenga manau fedacde, imoc meficgeoc. Yeneac areng yofi, wiac kicngo hengena nga mi hengena amma sawakebangau ngictau tatacnginagoc nga kebuareng kecdae amma ngic yei enaratatac mema kecdae nga ngic gawamang uanina megecdeac uayoacnginagoc kecdae. 
COL.1.17	Nga wiac sasawa mi fingecmanu ye bic kefec amma yeng wiac sasawaac haniatoa mocgunoc.
COL.1.19	Anutungo yofi negensiu ngereec, “Yeac ubahereau hafoangoc tacbade.” 
COL.1.20	Ye medahaac ifi negemma wiac sasawa bangecfu nga kurumennu fede, imoc Anutu yengenagoc uba mocgu anggecdeac medahaac sawa mariponnu maec, imoc mema wiac sasawa imocngo mengereu ruae fingerec.
COL.1.22	Ifi kecma kpetiac nga kpataning amma kopocsicngina kpac anggecdeac yeng mengunuma yengena kicfu faingunuu nanggecdeac negenec. Imoc fingerudeac medahango homeec, naso imohaingoc yengena sebiu ngeneac kopocsicac turunga kpouu ruae fingerec. 
COL.1.23	Ngic yeneng warac siduc gombung imoc dekperagigec ngeni nga wiac sasawa Anutungo deu fingecgec, ngenahafoc yoac imoc negenggec. Anu ngeni siduc gombunggac fora ihai tiserima namma mi wagecdeu ngeni yeac kicfu nambesandae. Nga Pauro neng yoac imocac kingangkpekpe kecbadeac Anutungo meficnuec.
COL.1.26	Amma siduc gombung dekecduae, imoc warac nasoya nasoya ngicngacareng sasawa keceregec yenearu sufu sufu feec. Ifi feu yofinenggac yengena kpetiac areng kecdae, ngenearu fingectegecde.
COL.1.27	Anutungo yoac sufu sufuya feec, imoc kpetiac areng ngenearu dekperagiudeac negenec. Yoac sufu sufuya yofi feec, yeng bangec monnunac ngicngac, yenearu kuc nga kibikperagi homacngoc edzacyunuude. Imoc yofi, Kristongo ubaherenginau kecde nga yeac uaac amma Anutungo kurumennu ngeneac kuc nga kibikperagi faiu tomaingina fede. 
COL.1.28	Nga neni ye dekperagiyemmema ngicngac sasawa tembuc tembuc gorongina kpema negen negentegecgoc yombong yoac edekpou ayemmekecdimbe. Ifi ayemmeni ngicngac tembuc tembuc yeni Anutuac kicfu Yesu Kristogoc kpeturanggema yadiseri amma nanggecdeac gorongina kpekecdimbe. 
COL.1.29	Gorongina kpeni Kristo yengena kuctoango nanggenuma meficnumanu uatoa ebiriangoc mema kecduae amma mekecbadengoc.
COL.2.1	Kolosai ngicngac ngeni nga Raodikea ngicngac amma sasawango kicmesuna mi negendae, ngeneac nga yeneac amma kpendzeng kpema uatoa mekecduae, ngeni imoc negenggecdeac negenduae. 
COL.2.2	Ni kpebung ngeneac ubaherengina demeseri ambadeac uatoa mekecduae. Ifi amba ngeni ubango hoangemema hafoangoc negen negeng seria megecde. Imocngo finactoa isoc fengemmeu Anutuac yoac sufu sufuya negentegecyombonggegecde. Amma yeac yoac sufu sufuya imoc Kristonoc. 
COL.2.3	Yearunoc negen negentegec nga negen negenggac finactoa sasawa sufu sufuya fede. 
COL.2.4	Nga ngic mongngo ikocyoac dema tobangngunuma uba mesufu angemmebauac kibi yomoc ohongemmeduae. 
COL.2.5	Ni sebingo ngenigoc mi kecduae, fora. Nga ongaasuu ine ngenigoc kecma yofi negenduae, ngeni Kristoaru kpeketahema ye seria negensinggema kekecngina gombunga arenggekecdae. Ifi ngenemma sogaiduae.
COL.2.6	Ngeni Yesu Kristo Kebungina mema ubaherenginau faima hoanggegec, imocac sirihau ngeni ye modacma kecbisia. 
COL.2.7	Amma ngeni yearu godongina seria mema yadiseri ambisia. Nga yoac edekpou angemmeing, imocngo negen negensingngina meseriu nambisia. Nga ngenearu dedengerec ebiriangoc febeso.
COL.2.8	Ngic mongngo ngicdede dema ikocfu wangecngunubauac ngeni henghomema kecbisia. Negen negeng ifia, imoc Kristoarunac kpac. Imoc esangabofocngina yenearunac bangectoa bangec, imocac hadehadegoc meficgegec. 
COL.2.9	Imoc yofiac, Kristo yengena sebiu Anutu yengena kekeha hafoangoc fekecde. 
COL.2.10	Kristo ye sawau nga bangecfu enarameme nga kucnginagoc kecdae, yeneac oruha. Nga ngeni yegoc kpeketahema kecmagec yeng mewakengunuude. 
COL.2.11	Anu ngeni yegoc kpeketahema kecgec ngenearu herec herecgeac faka fingerec.
COL.2.12	Ukuu Anutungo dokunadzicfu Kristogoc tonggongunuec. Nga Anutungo Kristo homecfunac megboriec. Anutungo ua kuhagoc meande, ngeneng imoc negensinggegec yeng sing imohai ngeni ifingoc Kristogoc megboringunuec.
COL.2.14	Kopocsicac kibi mong oho ohoya feec, imocngo manganangina heficgenemmeec nga Kristongo kibi imocnoc biringngo mariponnu kpeu nanec. Ye ifi anu yoac kibiu oho ohoya feec, imoc meickema dzuacdarec. 
COL.2.15	Amma ye yengenaoc mariponnu nanec, imohaingoc sawau me bangecfu enarameme nga kucnginagoc kecdae, yeneac dzikacac wiacngina hesiyemmedaru eng didiu nanggec.
COL.2.17	Wiac imoc sasawa, imoc wiac ngade fingerude, imocac ongaonga nga Kristongo wiac fora ande. 
COL.2.18	Nga goa yeni kpefing hania hania hengkecma ikocfu memaemema angero dengereyunuandae, yeneng firanggac iraga mebauac yeneac yoac mi modacbesena. Ngic ifia yeni ubangina eseaac negen negeng sicsauc modacma eng yenanggac negenggec wiac engena angkecde amma yoackpekpegoc kecdae. 
COL.2.19	Areng ifia yeni kpebunggac oruha Kristo wama kecandae. Yearunac sic ginonnina mama sebinina kpeturanggema nanggeande. Ifi anu Anutuarunac yadi yadi mekecdimbe.
COL.2.21	Ge imoc mi mebesena nga imoc mi nehembesena amma imoc mi kpeserebesena, ifi degec mi ngereeude. 
COL.2.22	Imoc ngicac dede nga ngicac negen negengsac nga wiac imoc ngeneng menec amma mekecgec kpac anudeac faifaia. 
COL.2.23	Anu ngic ifia yeni yenaoc deandae, “Yoacnina imoc negen negentegecgoc.” Yeni ifi dema yenaoc miti arengngina meficgeemema yegec nunumu nga memaemema faka ikoha modacma wiac hania haniaac segekecma ngicngac warecyunugecdeac sebingina memanganeandae. Nga faka ifiango fora mong mi meficgeude, kpac. Imoc uba eseaac negen negeng hania meseriude.
COL.3.2	Ngeni wiac wi fede, imocac negensima kecma bangecfu wiac fede, imocac ine mi negensibisia. 
COL.3.3	Ngeni bic Kristogoc homegec kekecngina yegoc Anutuaru sufuu, ngeni yeac hoannu kecdae. 
COL.3.4	Kristo ye kekecnginaac hania. Yeng fingectegeru, naso imohai ngeneng yegoc yeac kuc nga kibikperagiau ngenahafoc fingectegecgecde.
COL.3.6	Nga ngicngac yeneng faka mangana ifia sasawa mekecma Anutuac yoac kpegec yeng imocac turunga kpouyemmeude. 
COL.3.7	Ngeni warac yenigoc kecma faka ifia homac angkecgec. 
COL.3.8	Amma ngeni yaguc herebu nga faka gereagoc amma ngaba imoc wabisia. Nga desureyoac amma tenicfagoc imoc enacnginaunac mi ereudeac garengemebisia.
COL.3.10	Ngeni imoc wama ubasebingina gboria heima mekecdae. Nga Anutungo ubasebingina gboria meficgema monggoc heigborima negen negentegec foragoc faingemmeu imoc yengena siric anude. 
COL.3.11	Ifi heigboringunuu ngeni grikngic me yudangic andae, imocac dede kpac ande. Nga ngeni sebi tosangina herec herecgea me sebi tosangina mi herec herecgea nga ngeni grikngic arennu mi torokpedae me bangec hereaunac ifi yombong kecdae me ngeni ngicngac wanaha mingingnginagoc kecdae me witiha kpac kecdae, imocac mi dedimbe, Kristongo ngicngac ngeneac ubahereu hafoangoc kefudeu, imocngo wiac fora ande.
COL.3.13	Amma ngeni ngicngac ogofocngina yeneac modzongina mi tiu kopocsicngina waemebisia. Kebungo ngeneac kopocsic bic wangemmeec, ifi isoc ngic mongngo ngic monggac yoac mekecdeu kopocsicngina waemekecbisia.
COL.3.15	Ifi kecmagec Kristoac ruaengo herengina garenggebeso. Ngeni ifi anggecdeac yeng bic kpacngunuec. Ifi anu ngeni ruaegoc sebi mocgu amma dangge dema kecbisia.
COL.3.17	Ngeni wiac sasawa degecde me anggecde, ngeni imoc Kebu Yesuac kpacfu ambisia. Amma ngeni ye negensima Manggac ubangerec edebisia.
COL.3.19	Ngic, ngeni enengfocngina heresongogoc hoangyunubisia nga modzotiti me ngaba mong mi meficgeyemmebisia. 
COL.3.20	Nambarac, ngeni wiac sasawa negemma nonggomangfocngina yeneac enac tofohodacbisia. Kebungo faka ifia negenu ngereeude. 
COL.3.21	Nambarac yeni mangfocngina yeneac modzongina tiu ihoc bahoc ambauac manggac ngeni wosomeme yoac mi ayemmebisia.
COL.3.23	Amma ua imoc me imoc megecde, imohai ubangina suebisia. Ngeni imoc ngic yeneac amma mi mebisia, kpac. Ngeni Kebuac negemma uangina mebisia. 
COL.3.24	Ifi megec Kebungo turunga kpoungemmema eucererenggac bung ngemmebesande. Nga Kristongo ngeneac mingingngina nga ngeni yeac uanoc mekecdae. 
COL.3.25	Kebu ye monde mondea kpac. Imocac ngic mongngo faka angammeme mangana mekefu Kebungo imocac sirihau turunga miude.
COL.4.3	Ngeni neneac ifingoc negemma yofi numubisia: Anutungo yoacac nagu menemmeu Kristoac negen negeng sufu sufuya fede, imoc dekperagini negembisia. Yoac imocacnoc witicamau kecduae. 
COL.4.4	Yoac imoc didiu faima yoac sirihau dekperagibadeac numubisia.
COL.4.6	Nga ngeni nasosoc ngicngac tembuc tembuc yeneac yoac turunga dafi merengyemmegec negenggecdeac amma yoacnginango wosoefacgoc kondunggac songo angkecde, ifi isoc ambeso.
COL.4.8	Yennoc neni kecdimbe imocac siriha edengunuudeac nga ngeni ubaherengina meseriudeac sueba hangemmede. 
COL.4.9	Anu yegoc ngeneac amamocgungina mong, Onesimo, sueni haecde. Onesimo ye uayaac goiya heiande, amma ye heresongogoc hoanggema kecdimbe. Nga yereng faka yei fingerec, imocac siduc angemmedarecde.
COL.4.11	Amma Yesu, kpara mong Yusto, ye wenacngerec deu hade. Ngic harebec imoc yenengsac sebi tosangina herec herecgeaac arennunacngo meficnuma Anutuac eucererenggac ua nenahafoc mekecdimbe. Yeneng meserinuma kecgec amma kecdaengoc.
COL.4.13	Ye ngeni nga Raodikea ngicngac amma Hierapori ngicngac ngeneac amma uatoa mekecde, imocac hepuc amma edengunuduae. 
COL.4.14	Nga Ruka, dota heresongogoc hoanggedimbe, ye nga Dema, yereng wenacngerecngira ifingoc faiec ngenearu hade. 
COL.4.15	Amma Nimfa nga kpebung yeac amau kpedzucneandae nga Raodikea taonnunac tosofocna yenearu wenacngerecnina faini hade.
COL.4.16	Anu ngeni kibi yomoc garenggema osoma faigec Raodikea kpebung, yenearu kenu yeneng hemma osobisia. Amma neac kibi Raodikeanac haude siriha imocngoc yombong osobisia. 
COL.4.17	Nga Arkipo yofi edebisia, “Kebungo ua bic genec, ge ua imoc hafoangoc modacma mekecbesena.”
1TH.1.4	Tosofocnina, Anutungo ngeni heresongogoc hoangngunuma meisingngunuec, imoc negendimbe. 
1TH.1.5	Imocac hania yofi, neni ngenearu siduc gombung mehaing, imoc kuhagoc nga Tiri Asugoc amma negen negenseri hafoangoc mekecma mehama ngemmeing, neni yoacsac mi ngemmeing, kpac. Ngenigoc kefing, imohai ngeneac amma areng aning amma meing, ngeni imocac siriha negendae. 
1TH.1.6	Ngeni kpendzeng homac kpema Anutuac yoac negemma hoanggegec. Hoanggegec Tiri Asungo meefaingunuu sogac sogaigoc kecgec. Ngeni ifi amma fakanina modacma kemma Kebuac faka ifingoc modacma kecdae.
1TH.1.7	Imocac Makedonia nga Akaia ngicngac negen negensinggoc kecdae, yeni fakangina gombunga ifia hemma imoc ifingoc modacdae. 
1TH.1.8	Kebuac yoacngo ngenearunac hanahema Makedonia nga Akaia bangecfu desahegec kenu negenggec. Nga ngeni Anutu negensinggegec, yoacsiduc imocngo ifingoc bangec noboc noboc sokoma kenec. Ifi anu neneng ua yenearu torokpema mekengkeng imoc ngeneng meefaigec. 
1TH.1.9	Neni yenearu kenni yeni yenaoc Tesaronike ngeneac siduc yofi edenunugec, “Pauro ogohoragoc ngenearu hagec ngeni heitaiyunugec. Amma ngeni Anutu kekehagoc nga yoara foragoc yeac wanacareng anggecdeac nemungina hania hania wama Anutuaru kenggec. 
1TH.1.10	Amma yofinenggac Medaha kurumennunac maudeac tomai kecdae.” yeneng siduc ifi anemmegec. Anutungo Medaha Yesu megboriu homecfunac gborima yarec nga yennoc ebicfunac mesinunuu turung kpoukpou nasoya hau komoc kpenide. Ngeni imoc negensinggedae.
1TH.2.1	Tosofocna, neni ngenearu hama kefing, imocngo foragoc anec, imoc ngenaoc negendae. 
1TH.2.2	Neni Firipi bangecfu warac kecmina yeneng kpendzennu fainunuma nununenere anemmegec. Nga ngenearu hani Tesaronike ngicngac goa yeneng ifingoc homacngoc yombong deendema anemmegec. Ifi anemmegec neni Anutuaru heirima kengeha kpac kecma Anutuac siduc gombung dekperagingemmeing, ngeni imoc negendae. 
1TH.2.3	Yoac sicsauc mong mi dekperagingemmeing, kpac. Amma ikocfu wiac mong wangecngununideac mi aning. Amma ngac yenigoc sicsauc kecnideac faka mong mi meing. 
1TH.2.4	Nga Anutungo nenenu naric anecac siduc gombung naric dekperaginide. Ngic yeneng negenggec ngereeudeac yoac mong mi edengunukecdimbe, kpac. Anutu here heheng mingina, yeng songogoc negennemmeudeac yoacnina dekecdimbe.
1TH.2.5	Amma neni dekerecyoac mong mi edengunuing nga kichodung faka mong ifingoc mi aning, kpac. Imoc Anutungo hepucnina anemmede, imoc negendae. 
1TH.2.6	Nga ngic yenearunac kpackuneng menideac mong mi anemmede. Amma ngenearunac nga ngic goa yenearunac ifingoc mong mi anemmeande. 
1TH.2.7	Neni botucnginau Kristoac aposoro kecdimbe, imoc wiac kuneng. Nga sifu memaemema yumea kefing. Nenggac mongngo yengena sabaha namu mima garenggeande, siriha imocacsoc garengngunuing. 
1TH.2.8	Amma ngenigoc kecma ngeneac heresongotoa negemma hoangngunuma songogoc Anutuac siduc gombung kpoungemmema mong mi merandziing. Nga imocsac kpac, neni ifingoc ngeneac amma kekecnina naric wanideac negening.
1TH.2.10	Negen negensinggoc tosofocna, neni kpetiac nga dindingac amma kopocsiha kpac faka ifia mema ngenigoc kefing, ngeni imoc hemma negemmagec Anutungo ifingoc hepuc anemmeec. 
1TH.2.11+1TH.2.12	Ngeni Anutuac eucererenggac kuc nga kibikperagiagoc imohai kecgecdeac yeng heitaingunuec. Ngeni yeac negen negeng nga songo modacgecdeac amma manggacngo yengena nambaracfora meseriyunuma nanggeyunuandae, neni ifi isoc angemmeing.
1TH.2.14	Tosofocna, Anutuac kpebung Yudaia bangecfu Yesu Kristogoc kpeketahema kecdae, yenearu kpendzeng fingerec, siriha imocngoc ngenearu ifingoc fingeru yeni isoc anggec. Areng goa ngeneac bangecfunac ebic imoc meficgengemmegec. Ifi isoc yeneng ifingoc arengfocngina yudangicngac yenearunac ebic meficgegec. 
1TH.2.15+1TH.2.16	Yenennoc Yesu nga profete yunuhomegec nga yeneng ifingoc nunukporac anemmegec. Bangec monnunac ngicngac yeneng komoc kpegecdeac neni Anutuac yoac edeyunuandimbe. Anu yeni imoc mi anggecdeac yudangic yeni uanina kpetarima ngicngac sasawa ngadeyunuandae. Anutungo imoc hemma negenu mi ngereeande, yeni nasosoc kopocsicngina torokpeu torokpe kecdae. Yudangic yeneng ifi anggec yeng imocac turunga wisic wisickeau yemmeec.
1TH.2.17	Tosofocna, naso wegenanec nenahafoc kecma sebingosac wangunuing, imoc ubahereninango kpac. Ifiac amma kicmesungina monggoc hennideac homac anemmekecde. 
1TH.2.18	Nocac neni ngenearu monggoc habesonga negensima kefing, fora. Neannaoc ngenearu habadeac naso homac bic tobanggeai.—Nga Satangngo ine sinnina hedzickeu obohoing. 
1TH.2.19	Kebu Yesungo hama ngenemma neneac uaac amma naric debesande. Ngeni firanggac kpeteac iranina andae. Neni ifi negensima sogaidimbe. 
1TH.2.20	Ngeni neneac dedengerec nga sogac sogainina andae.
1TH.3.3	Ebic hania hania ifiangoc ngenearu fingeru ngicngac goa yeneng kengkpe hakpe ambauac nga Anutungo ebic ifia tofohonideac negennemmeec, imoc ngenaoc negendae. 
1TH.3.4	Ngic yeneng nunukporac anggecde, imoc ngenigoc kecma bic edengunuing. Amma imoc bic fingerec, ngeni imoc negendae. 
1TH.3.5	Imocac amma ni ifi kecba ubana kuha mau ngeneac negen negensingnginaac siriha negembadeac Timoteo sueba ngenearu haec. Nga uatoa ngenearu meing, imoc faitobang ngicngo tobangngunuu ine fora kpac ambacac.
1TH.3.7	Tosofocnina, neni medac kpedadang nga kpendzeng sasawaac witiu kecmina ngeneac negen negensinggac siducngo neneac herenina meseriec. 
1TH.3.8	Nga ngeni Kebugoc kpeketahema kekecngina seria kecdaeac amma neni naric kecdimbe. 
1TH.3.9	Anu neni ngeneac amma Anutunina monggoc nga monggoc dengerenideac negendimbe nga ngeneac amma yeac kicfu songogoc kecma dangge edeni ngereeude. 
1TH.3.10	Nga neni kicmesungina hennideac hadzing tofocnac heregoc seriyombonggema numukecdimbe. Nga negen negensingnginau kpedadanggedae, imoc meficngununideac negendimbe.
1TH.3.12	Nga heresongogoc hoangngunukecdimbe, ngeneng siriha imocacsoc heresongogoc hoangemema ngicngac tosea goa ifingoc heresongogoc hoangyunuma kecbisia. Ifi kecmagec Kebu Yesu yengenaoc songongina meyadingemmeu torokpeu torokpe amma monggoc yadibeso. 
1TH.3.13	Ifi anu ye ubaherengina meserikecde amma kpetiac arengfora yenigoc maude, imohai ngeni kpetiac nga kopocsicngina kpac kecma Anutu Mannina yeac kicfu nanggecde.
1TH.4.1	Tosofocnina, neni Kebu Yesugoc kpeketahema negen negengngina miacnideac goroyoac yofi torokpema monggoc dedimbe. Anutungo ngenenu ngereeudeac ngeni yeac sing modacbisia. Ngeni yofinenggac ifi kecdae nga imocngo botucnginau yadiseri ambeso. 
1TH.4.2	Neni dederecgeyoac Kebu Yesuarunac negemma edengunuing, imoc sasawa negendae. 
1TH.4.3	Imoc yofiac, Anutuac negen negeng nga songo yofi fede, ngeni kaisero wama kpetiac yombong ambisia. 
1TH.4.4	Amma ngicngac tembuc tembuc ngeni kpetiac nga dindingac kecma sebingina gombunga garengemebisia. 
1TH.4.5	Bangec monnunac ngicngac yeni Anutu mi negemmima sebiugenggac kekec, imoc songotoa negemma modacma kecdae, ngeni ifi isoc mi ambisia. 
1TH.4.6	Ngeni sebiugenggac songoac amma tosofocngina yeneac enengfocngina yenigoc sero mi ambisia. Kebungo kopocsic ifia negemma turunga yemmeude, neni imocac gorongina seria kpema bic edengunuing. 
1TH.4.7	Anutungo kpetiac kecnideac kpacnunuec. Sebiac songogoc kecnideac mi edenunuec, kpac. 
1TH.4.8	Imocac amma yofi ande, ngenearunac mongngo yoac yomoc kpema ngadeheude, ye ngic yoac mi ngadehede, ye ine Anutu kpetiac Asu ngemmeec, yengena yoac kpeude.
1TH.4.10	Fora, ngeneng tosofocnina Makedonia bangec noboc noboc kpebung hafoangoc kecdae, yeni sasawa heresongogoc hoangyunu kecdae, faka imocngo botucnginau yaditegerudeac negen negengngina midima dedimbe. 
1TH.4.11	Nga ngeni yumea kecma uangina garenggegecdeac negen negengngina seria febeso. Warac edengunuing, ifi isoc ngenaoc maringinango ua mekecbisia. 
1TH.4.12	Ifi anggec ngic ngadeau kecdae, yeneac kicfu angammemengina dindingacngo herengina wingecgec eweheingemmegecde nga ngeni wiac monggac naric mi obohogecde.
1TH.4.13	Ngicngac yeni kurumenggac mi negemma, yeni homecnasou kiac songgong ebiria angandae. Tosofocnina, ngeni yeni isoc ubamangang mi negembisia. Ngeni, homegec yenearu noc wiac fingerude, imocac hania negenghomegecdeac songonina ande. 
1TH.4.14	Imoc yofiac, Yesungo homema yarec, imoc forangoc negensinggedimbe. Imocac amma ngicngac yeni Yesu negensinggema bic homegec, Anutungo yeni hesicyunuu Yesugoc hagecde, imoc ifingoc negensinggedimbe. 
1TH.4.15	Ngicngac Kebuac hahanasoyau gbori kecdimbe, nenang ngic homegec, yeni naric mi waraiyemmenide, imoc Kebuac dede mong modacma edengunudimbe. 
1TH.4.16	Kebungo imohai yoac kuhagoc demanu angero yeneac enarangina mong yeac ubaudumeng fingerude. Imohaingoc Anutuac trampet arohoude. Arohomanu Kebu yengenaoc kurumennunac sawau maude. Mau ngicngac Kristogoc kpeketahema homegec, yeneng waraima gborima yacgecde. 
1TH.4.17	Yacgec ngicngac gbori kecdimbe, nenang yenigoc ifingoc hoeng manau kpedzinunuu nenahafoc sawau Kebugoc ewacnide. Ewacma Kebugoc nasoya nasoya kecbesandimbe. 
1TH.4.18	Ifi negemma ngeni imocac amma yoac yomocngo denangge angemema meseriemema kecbisia.
1TH.5.3	Nga ngicngac yeni degecde, “Ruae nga garengagoc kecdimbe.” Ifi dekecmagec, naso imohaingoc memangac manganea ebic fingecyemmeude. Ebic imoc ngac heregoc medac meudeac naso mi negemmanu gadze kiande, ifi isoc bic fingecyemmeude. Fingecyemmeu naric mi woragecde.
1TH.5.4	Nga tosofocna, hamangecngic hau ngeni kpidohoandae, ifi isoc wenac imohai yeng hau naric mi kpidohogecde nocac ngeni kundunnu mi kecdae, kpac. 
1TH.5.5	Ngeni sasawango wenac nga kperagiaac nambaracfora nga nenang tofocnac me kundunggac areng kpac. 
1TH.5.6	Imocac goa gau feandae, ifi isoc gau mi febisina, nenang ine ubagbori kecma sebiac songo wadacma garengemebisina. 
1TH.5.7	Nga gaufefe ngic yeni tofocnac gau feandae nga doku seria nene yeni tofocnac doku nema ubangina sufuande.
1TH.5.9	Imoc yofiac, Anutungo desi desi nasoyau manganaac gerea menideac mi denemmeec, Kebunina Yesu Kristongo ebicfunac mesinunuu komoc kpenide, imoc denemmeec. 
1TH.5.10	Gbori kecdimbe me bic homegec, nenang sasawango yegoc gbori kecnideac yennoc nenanggac amma homeec. 
1TH.5.11	Imocac amma ngeni yofinenggac demeseri angemema meyadiemeandae, ifi isoc monggoc torokpema ambisia.
1TH.5.12	Tosofocnina, ngeni yofi anggec ngereeude, uangicngac yeneng ngeneac botucfu uatoa mema kecdae, ngeni yeni negensiyunubisia. Yeni Kebugoc kpeketahema garengngunuma gorongina kpema kecdae. 
1TH.5.13	Yeni ua mekecdaeac amma heresongotoagoc hoangyunubisia, ngeni imocac negenggec engena ambeso. Amma ngenang botucfu ruaegoc angemekecbisia.
1TH.5.15	Manganaac turunga kpouemebauac ngeni garengemema kecbisia. Nga ngeni nasosoc ngenang botucfu nga ngicngac sasawa yenigoc faka gombunga anggecdeac uatoa mema kecbisia.
1TH.5.17	Amma ngeni tatahoc numuma kecbisia. 
1TH.5.18	Nga ngenearu wiac fingecngemmeude imocac Anutu dangge edebisia. Ngeni Kristogoc kpeketahema ifi angkecgecde, imocngo Anutuac ubasongo ande.
1TH.5.20	Nga ngic profeteyoac edengunugec ngeni imoc meenti memati amma mi ngadehebisia. 
1TH.5.21	Ngeni ine yoac imoc sasawa hengising amma gombunga mekecbisia. 
1TH.5.22	Amma ngeni mangana hania hania imoc hengkpatebisia.
1TH.5.24	Anutu heitaingunuec, ye yoacdedea modacma uaya mekecma mesiude.
1TH.5.26	Ngeni tosofocnina sasawa kpetiac fakau titikokoc ayemmema wenacngerecnina deyemmebisia. 
1TH.5.27	Amma ngeni kibi yomoc negen negensinggoc tosofocnina sasawa osoyemmegec, imoc gombunga garenggegecdeac Kebuac kpacfu edengunuduae.
1TH.5.28	Kebunina Yesu Kristoac wosoefacngo ngenigoc febeso.
2TH.1.1	Ngicngac Anutu Manninagoc nga Kebunina Yesu Kristogoc kpeketahema kpebung Tesaronike taonnu kecdae, ngeneac kibi Pauro nga Siriwano amma Timoteo neneng faingemmedimbe.
2TH.1.3	Tosofocnina, ngeni tembuc tembuc sasawango heregoc songo negengemekecdae amma imocngo botucnginau yadiseri ande. Nga ngeneac negen negensingngina homac yadide, imocac neni ngeneac amma nasosoc Anutu dangge edeni ngereeude. 
2TH.1.4	Ngabafocngina yeneng ngunukporac angemmegec ngeneng kpendzeng kpema negen negensingngina ukugec mi kpeec. Imoc hemma ngeneac negenni engena anec. Imocac amma Anutuac kpebung fekendae, yeni siduc imoc edeyununi ubanina ngereede.
2TH.1.5	Ngeni Anutuac eucererenggac amma kpendzeng kpekecdae. Anutungo kpendzengngina imoc hemma ubea ngereeu ngeni eucererenggac areng dengemmebesande. Amma yeng sing dindingacfu yoacnina desiude, imocngonoc yeac faka dindingac edzacnunuude. 
2TH.1.6	Anutu ye faka dindingacac mingina. Imocac ngic kpendzennu faingunukecdae, yeng yeni turunga kpouyemmema kpendzennu faiyunuude. 
2TH.1.7	Nga ngeni nga neni kpendzenggoc kecdimbe, imocngo kpendzennina menomaneude. Anu Kebu Yesungo angerofora kucnginagoc, yenigoc kurumennunac mama fingectegecgecde, imohai ifi ambesande. 
2TH.1.8	Ye gerec borangagoc mama Anutu mi hoanggegec nga Kebunina Yesuac siduc gombunggac yoara mi tofohoandae, yeni kopocsicnginaac turunga kpouyemmeude. 
2TH.1.9	Turunga kpoukpou ua imocngo wisic wisickea kpac memanganeyunukefu yeni Kebuac kicfunac nga kuc nga kibikperagiaunac meicyunugecde. 
2TH.1.10	Meicyunugec naso imohaingoc ngicngacfora kpetiac kecdae, yenearu kuc nga kibikperagigoc fekefude. Nga ngicngac sasawango ye negensinggedaeac yeni hemma kpidohoma dengeregecde. Nga ngeni dedekperagiyoac edengununi negensinggegecac amma imoc ngenearunoc fingecbesande.
2TH.1.12	Ngeni ifi anggec ngicngac yeni ngeneac amma Kebunina Yesu yeac kpara dengerema eweheimigecde nga yeac amma ngeni ifingoc dengerengunugecde. Imoc Anutunina nga Kebunina Yesu Kristo yereac wosoefacac amma ifi fingecbesande.
2TH.2.1	Tosofocnina, Kebunina Yesu Kristoac haha naso nga yegoc kecnideac kpeturannunugecde, imocac goroyoac mong edengununi negenggec. 
2TH.2.2	Ngic goa yeneng Kebuac hahanaso bic haec deandae. Nga goa yeneng neneac enacfu netohoma deandae, “Yoac mong nenearu hadac me kibi mong nenearu hadac me asu mongngo dedac.” Ngeni yoac ifia negemma kpidohoma dzonong fedefede bic mi ambisia.
2TH.2.4	Nga yeng ngic negen negeng sasawa kpedarude. Anutu nga nemu nga noc wiac ngicngac yeneng numuyemmeandae, imoc sasawa kpeyemmeude. Ifi amma ye Anutuac womonnu emma ihai tacma yengenaac deude, “Ni anutunoc.” 
2TH.2.5	Ni ngenigoc kecma imoc bic edengunuai. Ngeni imoc bic nigecngunuec gedang. 
2TH.2.6	Ye yofinenggac fingectegerudeac kpae fede, ngeni imoc negendae. Imocac amma ye nasoyau hama didiu nanude.
2TH.2.7	Anu singyoac kpekpeac negen negeng sufu sufuac faka, imocngo uaya bic mema kecde. Nga mong ye imoc fingerudeac kpaea heima kecde, ye meickegecguc 
2TH.2.8	singyoac kpekpe ngic didiu fingectegerude. Fingectegecmanu Kebu Yesungo hama enacasuyango memanganeu kuckperagiayango meickeu kpac anude. 
2TH.2.9	Ngic imoc ye Satangngo meficgeu kefude. Ye ngicngac ikoc ayemmeudeac faka kiwa morora mema kuha sasawa edzacyunuma 
2TH.2.10	kopocsicac ikocfaka sasawa imocgoc wangecyunuu hofeac sinnu kemegecde. Yeni yoac fora heregoc mi hoanggegec, imocac amma komoc naric mi kpegecde.
2TH.2.11	Yeni ifi angkecdaeac Anutungo uba mesufuac kuc yenearu faiu ikoc imoc negensinggegecde. 
2TH.2.12	Imocac amma ngicngac imoc sasawa yeneng yoac fora mi negensinggema sicsaucac faka songogoc hoanggema kecdae. Ifi kecgec Anutungo kopocsicac turunga kpouyemmeude.
2TH.2.14	Anu neni siduc gombung edengununi ngeni imoc negemma yoac fora megecdeac Anutungo kpacngunuec. Ifi amma ngeni Kebunina Yesu Kristoac kuc nga kibikperagia megecde.
2TH.2.15	Tosofocnina, imocac amma yofi ande, neneng yoac enacfu nga kibiu edekpou angemmeing, ngeni sing imoc serima namma mekecbisia. 
2TH.2.16+2TH.2.17	Kebunina Yesu Kristo yengenaoc nga Anutu Mannina yeri yoac nga uangina imoc sasawaac manau negen negengngina midima herengina meseribesera. Yerennoc heresongogoc hoannunuma wosoefacngiraac amma ubaherenina nasosoc meserinemmekecdape. Yeri ifi anec nenang kecma wiac gombunga mebesandimbe, ifi negensikecdimbe.
2TH.3.1	Tosofocnina, torokpema yofi deni negenggec, ngeni neneac amma yofi numubisia, neni Kebuac yoac desaheni imoc bic yadima kendaru ngicngacareng goa imoc eweheima megec, ngenearu fingerec, siriha imocngoc ngicngac goa yenearu fingeckembeso. 
2TH.3.2	Ngicngac homac yeni negen negensingngina kpac, ifi kecdae. Nga Anutungo ngicngac ngabagoc nga manganameme yeneac mariunac mesinunubeso, ngeni imocac ifi numubisia. 
2TH.3.3	Nga Kebungo yoacdedea modacma meseringunuu mangana minginango mi memanganengunuudeac kasongina kpeude. 
2TH.3.4	Neni Kebuac amma ngeneac yofi negensinggedimbe, Neni demeseri angemmema yoac edengununi ngeni imoc tofohoma kecdae amma kecgecde. 
2TH.3.5	Kecgec Kebungo ubaherengina wangeru Anutuac heresongongo semengunuu Kristo isoc serima kecbisia.
2TH.3.7	Nga neni kefing, siric imocngoc kecgecdeac negenni ngereede, ngeni ngenaoc imoc bic negendae. Nga ngenigoc kefing, imohai oyong mong mi kefing, kpac. 
2TH.3.8	Neni ngeneac botucfu kecma ngic monggarunac yaka buma kpac eng mema mi nekefing. Neni ine ebic goa ngemmebinggac marininango hadzing tofocnac uatoa kpendzennu mema kefing. 
2TH.3.9	Neni mitiac uabung menideac naric debing dede nga faka aning, imoc ngeneng hemma modacgecdeac aning. 
2TH.3.10	Nga ngenigoc kefing, imohai singyoac yofi edengunuing, “Ngic mong ye ua meudeac mi ammideu, ye yaka mi nebeso.” 
2TH.3.11	Neni ifi dema naso monnu ine siduc mong yofi negening, ngenearunac ngic goa ua mi meme oyong kecma gubekisang amma kpounecyoac dekecdae. 
2TH.3.12	Neni Kebu Yesu Kristoac kpacfu ngic ifia demeseri ayemmema yoac yofi edeyununide, “Ngeni kekecngina meficgegecdeac ngisima kecma ua mekecbisia.”
2TH.3.14	Nga neni yoac kibi yomohai ohongemmedimbe, ngic mongngo yoac imoc mi tofohoudeu ngeni yeac buremema yegoc mi kecbisia. Ifi anggec ye gamekpeu kecbeso. 
2TH.3.15	Amma ngeneng ngic ifia mong ngaba mi ammibisia, kpac. Ye ine tosongina kecdeac goroya kpegec kecbeso.
2TH.3.16	Kebu ruae mingina ye yengenaoc nasosoc nga sing hania haniau ruae ngemmebeso. Yeng ngenigoc sasawa kecbeso.
2TH.3.17	Ni Pauro neannaoc marinango wenacngerec ohongemmeduae. Ngicngac sasawango neac marikibi hemma negensinggegecdeac ohoanduae.
2TH.3.18	Kebunina Yesu Kristoac wosoefacngo ngenigoc fekecbeso.
1TI.1.1	Yesu Kristongo kurumenggac sing meficgenemmeec, ye nga memengerecnina Anutu yereng denenec, ni Pauro Yesu Kristoac aposoro anai. 
1TI.1.2	Kibi yomoc negen negensinnu medacna Timoteo, geac ohogenduae. Anutu Mannina nga Kebunina Yesu Kristongo wosoefac nga ubamangang amma ruaea gembeso.
1TI.1.3	Ni Makedonia provinsiu kembeso amma yoac yofi edeguai, ge Efeso mi wama imohai ngic goa yenearu kemma dede goa siriha mong mi kpouyemmegecdeac kpetariyemmebesena. 
1TI.1.4	Yeni nemusiduc nga esangabo keceregec yeneac kisic kpekecdaeac yoacngina engemmama anu Anutuac yoac negensinggegecdeac sing waandae. 
1TI.1.5	Geng dederecgeyoac dena foraya yofi fingerude, Anutuac heresongongo ubaherengina mewakeu fagung madzaha kpac negen negengsingngina dindingac anude. 
1TI.1.6	Goa yeni faka ifia fingerudeac mi negensima yoac sicsauc deandae. 
1TI.1.7	Amma Anutuac dedeseriyoac edekpou anggecdeac homac ayemmeande. Yeni yenaoc yoac serima deandae, imocac hania mi negentegecdae.
1TI.1.9	Ge yofi negembesena, dedeseriyoac imoc ngic dindingac kecdae, yeneac negemma mi faifaia. Imoc ine areng yofia yeneac amma faifaia, ngicngac singyoac ngadehema ihoc bahoc amma Anutu ngadehema kecdae. Yeni kopocsic meficgema kpetiac kekec mi negensima bangecac wiacac songongina anude. Yeni nonggomangfocngina yunukpebuc amma ngicngac yunuhomeandae. 
1TI.1.10	Amma yeni kaisero nga ngicngo ngicfu seroua meandae. Yeni ngicngac hamangec meyunuandae amma wanacngicngac bummeyunuma monggoc sueyunuandae. Amma yeni ine Anutuac kicfu yoac deserima ikocyoac dema ngicngac botucnginau ikocyoac deandae. Nga negen negeng dindingac kpoungemmeing, imoc ngicngac goa kpeandae. Dedeseriyoac imoc ngicngac ifia yeneac negemma faifaia fede. 
1TI.1.11	Anutu ye kenec mingina ye kuc nga kibikperagiagoc. Yeng siduc gombung nenu uaya modacma mekecduae nga dedeseri kpekpe areng yeni imoc ifingoc kpeandae.
1TI.1.13	Amma ni warac ye demanganema ngaba ammima habufora yunukporac ayemmekecma yarengic anai. Nga yeng sifu wosoefac anenec. Nocac ni faka fora mi negentegecma Yesu mi negensinggema sicsauc kefai. 
1TI.1.14	Ifi kecbare Kebuninaac wosoefac nga heresongotoa yombong, imoc negen negensinggoc Yesu Kristoarunac nearu haec. 
1TI.1.15	Yesu Kristongo bangecfu kopocsicmeme mengerenunuude nga komoc kpenideac maec. Yoac imoc seria nga fora amma ngicngac sasawango imoc negemma hoanggegec ngereeude. Ni kopocsimeme sasawa feracyunuma ngic mangana yombong anai. 
1TI.1.16	Ifi kecbare, ye modzotitia kpac fakaya imoc didiu fingectegerudeac wosoefaha kpenenec. Ifi anenu ngic yeneng negensinggema kekecseri megecdeac sosoha amma waraiyemmeai. 
1TI.1.17	Ngictau wisic wisickea nga home homea kpac nga mi hengena ye mocgungo Anutu kecde. Ye eweheimima yeac dedengerec nga dedengerec fekengkecbeso, imoc fora.
1TI.1.18	Medacna Timoteo, ngabafocnina yenigoc dzikac gombunga kpekecbesena. Ifi annadeac profete yoac gearu degec negennec. Imoc modacnadeac edeguduae. 
1TI.1.19	Ge negen negensinggoc kecma herenegen negengga garenggena kpetiac febeso. Ngic goa yeni kekec kpetiac imoc wama negen negensingngina ukugec kpeu manganegec. 
1TI.1.20	Nga yenearunac Himenaio nga Aresande, yeri Satangngo metingyuruudeac yeac mariu faiyuruai. Faiyuruaiac yeri Anutuac kpac monggoc mi denggbaringgeecde.
1TI.2.1	Nenang ngicngac sasawa meficyununideac yeneac amma numuma Anutu dangge edebisina. Imoc ua engena ande, imocac yoac seria deduae. 
1TI.2.2	Ngicngac yumea nga ruaegoc kecma Anutu eweheimima faka dindingac angkecdae, yeneac kekec gombunga. Nga ifi kecnideac ngictau nga enaratatacfu takecdae, yeneac amma numubisina. 
1TI.2.3	Nunumunina ifia imoc gombunga, imoc Anutu memengerecninango negenu ngereeude. 
1TI.2.4	Amma yeng ngicngac sasawa yeni komoc kpema yoara fora negentegecgecdeac ammikecde. 
1TI.2.5	Imoc yofiac, Anutu mocgungo kecde amma Anutu nga ngicngac botucninau hengisingngic mocgu kecde, ngic imoc kpara Yesu Kristo. 
1TI.2.6	Ye yengenaoc ngicngac sasawa donina meudeac kekeha waec. Yoac imocac nasoya hau dekperagiu negenggec. 
1TI.2.7	Ni yoac imoc dekperagibadeac Anutu yengenaoc meisinnuma aposoro fainuec. Fainuu yeac yoac negensinggema bangec monnunac ngicngac, yeni yoac fora edekpou ayemmeai. Imoc fora yombong, ikoc mi anduae.
1TI.2.8	Neac negen negeng nga songo yofi anu ngic ngeneac deduae, ngic guruama noboc noboc kecdae, ngeni ngaba nga deendema yoacngina wama maringina kpetiac miacma numubisia. 
1TI.2.9	Ni ifingoc ngac ngeneac yofi deduae, ngac ngeni yegec nunumunasou memaemema wamba isinggema gombunga nga sirihau heibisia. Amma ngeni kibikereng meficgegecdeac kubu buma kuneng mi heibisia me orucdzongina mi mudzebisia. Nga ngeni wiac hania hania golngo memea mi faima wamba buma kuneng mi heibisia. 
1TI.2.10	Ngac mong ye faka gombunga mekecma Anutu eweheihei ammiande, faka imocngo kibikerengngina ambeso. 
1TI.2.11	Amma ngac ngeni faka yumea amma kpoukpou yoac negemma enac tofoc tofoho andacbisia. 
1TI.2.12	Nga ngac yeneng edekpou angang me ngic yeneac enara anggecdeac mi negenduae. Ngac ngeni dekpeborong wama yumea kecbisia. 
1TI.2.13	Anutungo hanahema Adang meficgema Ewa ngadeau meec. 
1TI.2.14	Mangana minginango Adang faitobannu mi faiec. Ye ine ngac faitobannu faiu makpema singyoac kpeec. 
1TI.2.15	Ngac mong ye Yesu negensinggema kpetiac kecma ngicngac heresongogoc hoangyunukecma kekeha isinggeudeu ye sabac memeaac amma komoc kpeude.
1TI.3.2	Nga kpebunggac enara ye dindingac kecma ngac mocgusac yeac ngic ambeso. Amma ye kekeha nomana ambeso. Ye negen negentegecgoc yoac dema kekec sirihau kecma ngicngac amayau heitaiyunubeso. Amma kpoukpou ua imocac siric negembeso. 
1TI.3.3	Ye waing doku nema ubasufu ngic mi kecbeso amma ye herebungic kecdeu mi ngereeude. Ye ngic yumea amma ruaegoc kecbeso nga hiedzoac songou negen negenga mi febeso. 
1TI.3.4	Ye yengena enemmedacfora gombunga garengyunubeso amma yengena nambaracfora yoara tofohoma eweheihei ammigecdeac garengyunubeso. 
1TI.3.5	Imoc yofiac, ngic mong ye enemmedacfora garengyunuudeac sing mi negendeu yeng Anutuac kpebung garengyunuudeac sing siriha ifingoc mi negenude. 
1TI.3.6	Enarangina ye ubamereng gboriango mi ambeso. Mangana mingina ye sebiengenggac amma yoacfu makpeec ye ifi isoc makpebacac. 
1TI.3.7	Amma ngicngac yeneac kicfu game meficgebacac nga mangana minginaac botacfu mendanggebacac ngicngac ngadeau kecdae, yeneng ifingoc eweheimigec ngereebeso.
1TI.3.8	Kpebunggac enac tofoc tofoho ngic yeneng siriha imocngoc faka nga angammemengina sirihau ambisia. Yeni nedzarangngina yohockang mekecdaeu mi ngereeude amma waing dokuac songotoa negenggecdeu mi ngereeude amma hiedzo megecdeac kichodunggoc mi kecbisia. 
1TI.3.9	Yeni ine here negen negengngina kpetiacgoc kecma negen negensinggac yoac keme kemea mekecbisia. 
1TI.3.10	Ngic kpebunggac enac tofoc tofoho ngic ambeso ayemmede, ngeni yeneac haniangina hengising anggec nga ebicngina kpac anuguc kpebunnu enac tofoc tofoho ua naric mebisia. 
1TI.3.11	Amma kpebunggac enac tofoc tofoho ngac yeni ifingoc faka nga angammeme sirihau mekecbisia. Yeni ngic me ngac monggac ngadeyoac degecde, imoc mi ngereeude. Kekecngina imoc nomana ambeso. Amma yeni dewa mong mi ambisia. 
1TI.3.12	Nga kpebunggac enac tofoc tofoho ngic ye ngac mocgusacac ngic kecbeso. Ye yengena enemmedacfora nga goa yegoc kecdae, imoc gombunga garengyunubeso. 
1TI.3.13	Imoc yofiac, kpebunggac enac tofoc tofoho ngic ua gombunga mekecgec kpebung yeneng eweheihei ayemmegec, yeni Yesu Kristo negensinggema serima nanggecde.
1TI.3.14	Ni kibi yomoc ohogemma geac negensima gearu bic habadeac anende. 
1TI.3.15	Nga uango dzegenuu bic mi habade isoc kpebunnu yeni sing dafiu kecbisia, imoc negembesena, imocac amma kibi yomoc ohoduae. Kpebung yeni Anutu kekehagoc, yeac ama nga yoac foraac karu amma wotung seria. 
1TI.3.16	Negen negensinninaac hania imoc sufu sufuyau feec:
1TI.3.16	Ye kuneng nga engena yombong, imoc fora.
1TI.3.16	Ye sebiu fingectegerec nga Asungo haniaya dindingac imoc nonongkac mekperagiec.
1TI.3.16	Angero yeneng ye henggec.
1TI.3.16	Ngicngac yeni yeac siduc bangec monnunac ngicngac, yenearu dekperagigec bangec noboc noboc kenu negensinggegec.
1TI.3.16	Ye Anutuac kuc nga kibikperagiau monggoc meemma ihai kecde.
1TI.4.1	Naso wisic wisickeau ngic goa yeneng negen negensingngina ukugec kpeu, yeni hadehade yeneac kpoukpouyoac negenggec asu hania hania yeneng dekerec ayemmema ikocfu wangecyunugecde. Tiri Asungo imocac yoac didiu dekecde. 
1TI.4.2	Anu ikocngic herenegen negengngina dzadzu kpekpea, yeneng ngicngac dekerec ayemmema ikocfu wangecyunuma 
1TI.4.3	ngac megecdeac kpae heiyemmema yakasege anggecdeac dederecge ayemmegecde. Anu ngicngac yeni Anutuac yoac fora negemma Yesu negensinggema kecdae, yeni yakangina ubangerecgoc megecdeacnoc Anutungo yakangina meficgeyemmeec nga yeni imoc sege anggecdeac ikocfu deandae. 
1TI.4.4	Anutungo wiac deu fingecdarec, imoc sasawa gombunga. Nga wiac imoc ubangerecgoc mema mekecni, imoc neneacsoc ande. 
1TI.4.5	Imoc Anutuac yoac nga nunumungo meu kpetiac anude.
1TI.4.6	Ge tosofocnina yoac yomoc edekpou ayemmenadeu Yesu Kristoac kingangkpekpe gombunga annade. Kingang kpekpe ifia kecnadeu, negen negensinggac yoac kpougenggec modacnec, imocngo negen negengga meseriude. 
1TI.4.7	Ge bangecac siduc hania hania ngadehema geangga kekecfu Anutuac faka nga sing imoc meseribesena. 
1TI.4.8	Ngic ariac ambesonga sebingina meefaiandae, imocngo memefiha efeanecsac ande. Ngicngac yeni Anutuac faka nga sing meseriandae, imocngo kekecngina hafoa meficgeude, imoc yagucac kekec meseride nga kekec ngade haude imoc ifingoc meseriude, Anutungo ifi denemmeec. 
1TI.4.9	Yoac imoc fora, ubanina ihai naric faini feu negensinggenide. 
1TI.4.10	Anutu kekehagoc, yearu kpeketahema kecdimbe, yeng ngicngac sasawa yeneac memengerecnina ande nga ye negensinggedimbe, nenanggac yombonnoc. Imocac amma uatoa kpendzenggoc mema kecdimbe. 
1TI.4.11	Nga ngicngac yeni yoac imoc modacgecdeac seria edekpou ayemmebesena.
1TI.4.13	Anu ngicngac yenigoc mitikibi osonegeng amma ubaherengina midima edekpou ayemmekecmana habade. 
1TI.4.14	Nga enara yeneng maringina witigau faima profeteyoac degec Tiri Asuac wosoefacac kuc mong menec, kuc imocgoc ua mekecna mi nomanebeso. 
1TI.4.15	Nga ngicngac yeni yadiseri annec, imoc henggecdeac negen negengga uagau faina seriangoc feu imoc modacma mekecbesena. 
1TI.4.16	Mekecma geangga garengemema yoac edekpou ayemmekecnec, imoc ifingoc garenggebesena. Ifi annadeu ge nga ngicngac yoacga negengandae, ngeni ngenahafoc komoc kpegecde.
1TI.5.1	Ge ngic yada mong yoac edebesonga dema kucgoc nga gereagoc mi ammima ubea midima mangga yoac edeannec, ifi isoc yoac edebesena. Nga medacgbosing yeni dacmunafocga yeneac ubangina midima angannec, ifi isoc ayemmebesena. 
1TI.5.2	Amma ngac yada yeni nonggogaac angannec, siriha imocngoc ayemmebesena nga naroang yeni naingfocga yeneac angannec, siriha imocngoc herega kpetiac femanu ayemmebesena.
1TI.5.3	Ngachotsec ewefocngina homemea memeficngina kpac kecdae, kpebung ngeneng yeni eweheihei ayemmema meficyemmebisia. 
1TI.5.4	Anu ngachotsec mong ewea homemea ye nambaracforagoc me esaforagoc kefudeu yenaoc ine warac warac nongoatangina henggareng ammigecdeac ua mebisia. Yeneng ifi amma nonggomangfocnginaac turung kpouyemmebisia. Faka imocngo Anutuac kicfu ngereeude. 
1TI.5.5	Nga ngachotsec mongngo memefiha kpac tembuha kecma Anutungo meficmiudeac negenserima hadzing tofocnac numukefude. 
1TI.5.6	Anu ngachotsec mong sebiac songo modacande, ye ine sebiugengsac kecde nga ubahereugeng ine homemea kecde. 
1TI.5.7	Ngachotsec yeneac yoac imoc ngicngac seriangoc edeyununadeu yeneac ubakpekpe naric mi fingerude. 
1TI.5.8	Ngic mong ye sactosofora yenenggareng mi angande nga yengena nonggomang nga dacmunafora ifingoc mi garengyunuudeu ye negen negensinga bic wama faka mangana amma bangec monnunac ngicngac Anutu mi negemmidae, yeni feracyunuma faka mangana anude.
1TI.5.9	Anu ngachotsec mong ye kifaya 60 bic ferahema ngic mocguac ngac kefec, yeac kpacsac ngachotsec yeneac kibiu arenggebesonga. 
1TI.5.10	Amma angammemea gombunga feec nga fede, imoc ngicngac sasawango bic hennegeng angkecgec. Imoc yofi, ye nambaracfora gombunga yenenggareng angkefec nga ngicngac edoc bedoc ayemmekefec amma ngicngac kpetiac haningina dzuacyemmekefec. Ye ngicngac ebicfu kecgec meseriyunukefec amma ngicngac meficyunuudeac naso mong mi ukukefec.
1TI.5.11	Ngachotsec afo engeng kecdaengoc ge yeneac kpac areng imohai mi ohobesena. Yeni Kristoac modzongina tiu ngicac songo monggoc negemma ngicfu kembeso anggecde. 
1TI.5.12	Yeni warac yoac dzegegec, imoc wama yoacfu makpema ebic meficgegecde. 
1TI.5.13	Amma yeni oyong kecma amayuguc kengkecgecde. Nga imocsac kpac, yeni ifingoc yoac gubekisang amma kpounec nga yoac goa yeneac wiac me dedeacsoc mi ammanu imoc sifu degecde. 
1TI.5.14	Imocac amma ngachotsec afo engeng kecdaengoc yeneac negemma areng yofi faiba modacbisia. Yeneng ngic monggoc mema sabac meficgema amangina garenggebisia. Yeni ifi anggec ngabafocnina kecdae, yeneng yoac mangana deyemmegecdeac sing naric mi meficgegecde.
1TI.5.15	Ngachotsec goa yeni sing bic segema Satang modacgec. 
1TI.5.16	Nga negen negensinggoc ngac kecdae, yeneac amau ngachotsec goa kecdaeu yeneng heimefic ayemmegec kpebung yenearu ebic mi fingecbeso. Kpebung ngeneng ngachotsec makpekpea memeficngina kpac yombong kecdae, yeni ine heimefic ayemmebisia.
1TI.5.17	Ngicenara habu gombunga ngenenggareng angemmemma uangina meandae, yeni eweheihei ayemmema uaac bung yemmebesonga. Yeni yoac dekperagima edekpou angemmema uatoa mema kecdae, yeneacnoc negensibisia. 
1TI.5.18	Mitikibingo imocac yofi dede,
1TI.5.18	“Burumakango wit sebera kpetiudeac uatoa mema wit witiau tima yerecgeande, imocac dumbenga mi dzegebesena.” 
1TI.5.18	nga
1TI.5.18	“Uangic yeni uanginango uabungngina meficgebeso, imocngo ngereeude.” 
1TI.5.20	Yeni ngicngac yeneac kicfu kopocsic meficgegecdeu, geng ifingoc ngicngac yeneac kicfu demeting seria ayemmena ngicngac tosea yeni ifi hemma yenaoc kekecngina isinggegecde. 
1TI.5.21	Anu ni Anutu nga Yesu Kristo amma angero meisingyunuyunuya, yeneac kicfu yoac imoc modacnadeac seria edeguduae. Ge ifingoc negeung yoac mi debesena me monde monde mi ambesena. 
1TI.5.22	Nga mariga ngicngac yeneac witiu bic faima mi kenecyunubesena. Ngicngac yeneac kopocsicfu mi torokpebesena. Ge kpetiac kecbesena. 
1TI.5.23	Herekiki nga hafei homac anggengande, imocac doku tehecsac mi nebesena. Ge ine heregaac amma waing kapianec ifingoc nebesena.
1TI.5.24	Ngic goa yeneac kopocsic didiu bic fede, yeni yoacfu bic enggecde. Nga goa yeneac kopocsic sufu sufuu fede, yeni yoacfu ngade enggecdengoc. 
1TI.5.25	Ifi isocngoc angammeme gombunga goa yaguc didiu fede. Nga angammeme gombunga goa yaguc didiu mi fede, imoc kecma sufu sufuu naric mi feude.
1TI.6.2	Nga wanacareng goa yeneac mingingfocngina negen negensinggoc kecdae, yeni negen negensinggoc tosofocnina andae, ifi dema negengyemmegec mamea mi ambeso. Yeni ine wanacarenggac siricfu songogoc torokpema mingingfocngina monggoc yombong kingang kpeyemmebisia. Yeni wanacareng yenigoc Yesu negensinggema heresongogoc hoangemema kecdae. Yofinenggac mingingfocngina siricngina ifia kecdaeac, wanacarengngo yeneac amma ua gombunga yenearu mebisia. Ge faka imoc kpouyemmema herengina midibesena.
1TI.6.4	ngic ifia ye hereau sebiengeng fede amma ye wiac mong mi negende. Yeac songo ine manganagoc kekec nga ngic yenigoc nesisic yoac nga negen negeng hania hania deande, faka ifia keracmangang nga ngabasiric amma yoac mangana nga negeung meficgeude. 
1TI.6.5	Ngicngac ifia yeni negen negengngina fonggou ngaba wisic wisickea kpac angemeandae. Yoac fora imoc ubanginaunac bic meic meickea, monggoc mi fede. Yeni dzofinac meficgegecdeacsac Anutuac faka nga sing modacbesonga negensidae.
1TI.6.7	Ni foracngoc deduae, bangectoa bangec yomohai entegeng fingering. Nga bangectoa bangec yomoc wama kembesonga dema ifingoc entegeng kennide. 
1TI.6.8	Semeng nga wambanina soha fenemmeudeu ruaegoc dewaidzoha kpac yumia kecbisina.
1TI.6.9	Ngicngac dzofinactoagoc anggecdeac negengareng angandae, yeni faitobannu kecma mangana minginaac botacfu emma sebiac songo modacma kapa faka amma kekecngina memanganegecde. Faka ifiango memanganeyunuu kpac anggecde. 
1TI.6.10	Imoc yofiac, hiedzoac songo negen negeng, imocngo mangana sasawaac hania. Ngicngac goa yeni hiedzoac songo kuneng mekecdae, yeni imocngo wangecyunuu negen negengsingngina wama kenggec yeng hereebic kuneng meficgeyemmeude.
1TI.6.12	Negen negensinnu magubacac dzikac gombunga kpema nedzibesena. Amma uatoa mema nedzima kekecseriu hasikebesannec. Imoc menadeac Anutungo kpacguec. Amma sing gombunga imoc modacbeso annec, imoc warac ngicngac yeneac kicfu deficgena hepuc anggenggec.
1TI.6.14	dederecgeyoac negennec, imoc modacma goctopoha nga kopocsiha kpac, imoc mekecmana Kebunina Yesu Kristoac hahanasoya fingectegecbesande. 
1TI.6.15	Nga Anutu yengenaoc nasoya negende, imoc fingecbesande. Anutu ye kenehagoc ye tembuha Kuctoa mingina nga yeng ngictau yeneac Ngictau nga kebu yeneac Kebu. 
1TI.6.16	Ye mocgungo dzonggo dzongoya kpac nga kperagia manau kecde. Nga kperagi imocac manau ngic mongngo naric mi enude, kpac. Amma kperagi imoc mongngo mi henec nga naric mi henude. Kuha nga eweheihei yearu feecngo fede nga nasoya kpac fekengkecbesande. Imoc fora.
1TI.6.18	Yeni ua gombunga mekecmagec angammemengina gombungango hiedzotoangina ambeso. Amma yeni wosoefac amma iwaingina mekecdae, imoc medereyemmema kecgecdeac demeseri amma edeyunubesena. 
1TI.6.19	Yeni ifi mekecma kekecngina ngade haude, imohai dzofinacngina tohong kpema tatac gombunga mengeregecde. Mengerema kekec forau hasikebesandae.
1TI.6.20	O, Timoteo, Anutungo wiac garenggenadeac genec, imoc gombunga garenggekecbesena. Amma bangecac siduc nga yoac sicsauha hania hania, imohacnac wadzahemima worabesena. Ngic goa yofi deandae, “Neni yoac negen negengtegehagoc mekecdimbe.” nga yoacngina imocngo yoac kpekpe ande. Ge imoc negemma ngadehebesena. 
1TI.6.21	Anu ngic goa yeneng negen negentegec imohai kpeketahema negen negensinggac sing segegec.
1TI.6.21	Anutuac danggunucngo ngenigoc febeso.
2TI.1.1	Ni Pauro Anutungo negennenu Yesu Kristoac aposoro anai. Nga Yesu Kristoaru kpeketahema yearunac kekec menide, yoac dedzege imoc dekperagiyemmebadeac suenuec. 
2TI.1.2	Timoteo medacna, ni heresongogoc hoangguma kibi yomoc gearu faiduae. Anutu Manggac nga Kebunina Yesu Kristoac danggunuc nga wosoefac amma ruaengo gearu febeso.
2TI.1.4	Kickumaga mau henai, imoc negensiba herenango geac ammiu monggoc gembadeac anende. Amma gemma sogac sogai hafoangoc meficgebadeac negensiduae. 
2TI.1.5	Negen negensingga hafoa fede, imocac negensiba ubana ngereede. Negen negensing imocnoc warac ataga Roisi nga nonggoga Eunike, yerearu feec. Negen negensing imocnoc yofinenggac gearu fede, imoc negengyombonggeduae.
2TI.1.7	Imoc yofiac, Anutungo Asu nemmeec, imocngo kucmama mi meficgenemmeude, kpac. Yeng kucgoc kecnideac nga heresongogoc hoangyununideac amma tembuc tembuc gombunga garengemenideac faka meficgenemmeude. 
2TI.1.8	Imocac ge gamea kpac kecma Kebuac yoacsiduc dekperagibesena. Nga yeac amma witicamau tacduaeac negenna gameagoc mi ambeso. Ge ifingoc Anutuac kucfu siduc gombunggac amma ni isoc kpendzeng kpebesena.
2TI.1.10	Ifi femanu yagucnoc memengerecnina Yesu Kristongo hau Anutuac wosoefac areng imoc fingectegerec. Fingectegeru yeng homec meickema kekec dzonggo dzonggoya kpac, imoc kperagiau mehau hening. Yeng siduc gombung nemmeu kekecseriac faka hentegering.
2TI.1.12	Imocacnoc kukusisic witiau kecduae. Imoc yofiac, ni ngic negensinggema kecduae, ye negemmiduaeac game naric mi nuude. Nga negen negensina seria yofi fede. Ye kuhagocngo wiacna yearu faiai fede, yeng imoc garenggekecmanu nasoya haude. 
2TI.1.13	Ni sirihau Anutuac yoac ngicngac kpouyemmeanduae, geanggaoc imoc negenec nga imocac sirihaungoc edekpou ayemmebesena. Nga Yesu Kristogoc kpeketahema negen negensing nga heresongogoc kecma Anutuac yoac imoc hoanggema modacbesena. 
2TI.1.14	Tiri Asu nenang hereu kecde, yeng nonggo tacgemmanu Anutungo wiac gombunga mekecnadeac genec, imoc garenggena febeso.
2TI.1.15	Ngic Asia provinsiu kecdae, yeni sasawango ni bic wanugec, imoc negennec. Figero nga Hemogene yeri ifingoc wanuoc. 
2TI.1.16+2TI.1.17	Nga witicamau tacbare Onesiforongo Roma hama serima hofocnukecma meficnuec. Amma ye Roma ngicngac yeneac game mi kpeu naso homac ubangerec meficgenenec. Imocac Kebungo Onesiforo nga arengfora wosoefac ayemmebeso. 
2TI.1.18	Imocac Kebungo negemmanu nasotoayau wosoefac meficgemibeso. Anu Efeso taonnu warac kecbare yeng sebina garenggema ua kuneng yombong meec, imoc geanggaoc hemma bic negennec.
2TI.2.1	Medacna, Yesu Kristoac danggunucngo meseriguu kucgoc kecbesena. 
2TI.2.2	Ge nga ngicngac homac ngeni ngenahafoc yoacna negenggec. Yoac imoc ngic sing mi segeandae, yeneac mariu faina yeneng mitiu yadima ngicngac tosea torokpema edekpou ayemmegecde. 
2TI.2.3	Anu Yesu Kristoac wasaingic gombunga amma kpendzenggoc kecma modzotiti mi ambesena. 
2TI.2.4	Wasaingic ua mekecdae, yeni ngadeau ua hania hania fede, imoc mong mi megecde, kpac. Yeni enarafocnginagoc yoac dedzege anggec, yeneac enac modacma ua mekecgecde. 
2TI.2.5	Nga ngic mong ye ariacfu nedzima ariacac singyoac segeude, ye firanggac ira naric mi meude. 
2TI.2.6	Nga ngic mong ye seserigoc ua heihomec angkecde, yeng hanahema semengfora mebeso, imoc ngereeude. 
2TI.2.7	Ni yoac deduaemoc, imoc negen negenggau faima mekecna. Nga 
2TI.2.9	Ni imoc dekperagikecduae, imocac amma kpendzeng kpema mekecbare ngic yeneng godzungic witicamau faiandae, ifi isoc witicamau fainugec. Nga Anutuac yoacngo witihagoc mi ande, kpac. 
2TI.2.10	Yesu Kristongo meisingfora ebicfunac mesiyunuu yeneng ifingoc komoc kpema kekecseriac kibikperagia megecdeac ni kpendzeng sasawa naric kpema serima namma imoc tofohoduae.
2TI.2.11	Yegoc homeinnu yegoc nenahafoc ifingoc kecnide. 
2TI.2.12	Amma serima kecma ebic tofohonideu yegoc ngictau kecnide.
2TI.2.12	Nga ye ngadehenideu ine yeng ifingoc ngadenunuude. 
2TI.2.13	Amma dedeserinina wama mi modacnideu yeng sifu dedeseria modacmangoc kefude, nocac ye monde mondea kpac.
2TI.2.15	Anutuac hehenu ngereeudeac seserigoc kecma uaga mebesena. Amma yoac fora gbomea tongganang dena gamengo uangic geac witiu mi embeso. 
2TI.2.16	Nga ngicngac bangecac siduc nga yoac sicsauha deandae, imocac araing kecbesena. Ngicngac yoac ifia degec imocngo wangecyunuu Anutu ngadehema hereau torokpeu torokpe kenggecde. 
2TI.2.17	Amma yeni yoacngina deyadigec imocngo kubec seria isoc monggoc yadi kenude. Himenaio nga Fireto yeri ngic ifia yenearunac. 
2TI.2.18	Yereng yoac fora wama sing segema deandape, “Homecfunac gborima yacyac, imoc bic fingerec.” ifi dema ngicngac goa yeneac negen negensingngina memanganeecde.
2TI.2.19	“Kebungo ngicngacfora negengyunuude.” 
2TI.2.19	Nga mong yofi,
2TI.2.19	“Ngicngac Kebuac kpac kpacandae, yeni faka nga angammeme kopocsicgoc, imoc sasawa wama araing kecbisia.”
2TI.2.20	Anu ama kunennu enangtapa siriha hania hania fekende. Goa gol me silwango memea nga goa ic me gbakingo memea. Nga enangtapa goa imoc uangina kuneng ande nga goa ine uangina seuhagoc ande. 
2TI.2.21	Nga ngic mong ye yengena wiac seuhagoc imohacnac dzuacemeude, yeng enangtapa uaya kuneng, ifi isoc. Ye kpetiac amma minginaac amau efaima namma ua gombunga meudeac siriha imocacsoc ande.
2TI.2.23	Ge yoac sicsauha nga memefiha kpac, imoc hemma wabesena. Faka imocngonoc ngaba meficgeu ewekpekpe fingerude. 
2TI.2.24	Kebuac wanacngicngo eaceasigoc mi kecbeso. Ye ngicngac sasawa yenigoc yumea kecma kpoukpou uaac titiha negemma modzotitia kpac kecbeso. 
2TI.2.25+2TI.2.26	Nga ngic goa yeni mangana minginaac botacfu tacma yeac negen negeng nga songo modacandae, yeni Kebuac wanacngic yeac yoac kpeandae, ifi ammagec yeng yenigoc yumeau kecma dederecgeyoac edekpou ayemmebeso. Ayemmeu Anutungo ubangina merenggecdeac kuc yemmeu gedang yeni ubangina ireckeu yoac fora negenghomema mangana minginaac botacfunac fotockema woragecde.
2TI.3.2	Ngicngac yeni imohai yenanggac songo nga hiedzoac songo homac negenggecde. Yeni yenang wiacac negenggec engena anu sebiengenggoc kecma tenicfagoc amma nonggomangfocnginaac yoac kpegecde. Nga ngicngac wiac yemmegecde, yeneac ubangerec mong mi negenggecde. Amma mitiu kekec yenearu mi feude. 
2TI.3.3	Nga yeni ngicngac tosofocngina heresongogoc mi hoangyunugecde amma ngicngac yeneac kopocsic wawa mi anggecde. Yeni enacfu faifai amma angammemengina mi garenggema ubagori faka mekecma faka gombunga ubango wagecde. 
2TI.3.4	Yeni kererengunuma angammemengina sicsauc anggecde amma sebingina meenggecde. Bangec nga sebiac songo yeneac kekecnginau yadiu Anutuac songo ine wagecde. 
2TI.3.5	Amma yeni sebingosac mitiu kekec siric isoc kecgecde nga Anutuac kucfakaya imoc wama ngadehebesandae. Nga geng ine wayunuma yeneac hereau kecbesena.
2TI.3.6	Yenearunac ngic goango gombunga siric kemma amayuguc amma ngac goa yoacfu yukpe kecdae, yeni metai ayemmeandae. Ngac ifia yeni yukpe yukpe fakangina amma songongina hania hania modackecgec kopocsicngina ebiriude. 
2TI.3.7	Yeni kpoukpouya negengkecdae nga yoac fora ine naric mi hentegecgecde.
2TI.3.9	Yane nga Yambere yereac sicsauc faka didiu fingeru sasawango imoc negenggec, ifi isoc sasawa yeneng ngic imocac sicsauc fakangina hentegecgecdeac amma ikoc yoacngina monggoc mi yadiude.
2TI.3.10	Nga Timoteo, ni wiac kpougenai, imoc negemma modacma kecnec. Ni angammeme anai nga kekecnaac sing faiai, imoc negennec. Amma negen negensinnagoc modzotitia kpac kecma ngicngac heresongogoc hoangyunuma seserigoc kefai. 
2TI.3.11	Ni Antiokia nga Ikoniong amma Ristera taonnu kecbare nukporac anenggec ebicfu nga kpendzenggoc kefai. Ifi kecbare Kebungo ebic sasawa imohacnac mesinuec, imoc negennec. 
2TI.3.12	Nga ngicngac sasawa Yesu Kristoaru kpeketahama Anutu eweheimima kecgecdeac negendae, yeni ifingoc yunukporac ayemmegecde. 
2TI.3.13	Anu ngic manganameme nga ikocngic yeni faitobannu ngicngac faiyunuandae, yeni manganangina monggoc yadiseri anu manganeyombonggegecde. Amma yeni yenaocngoc ikoc angemema goa ifingoc ikocfu wangecyunugec makpegecde.
2TI.3.14+2TI.3.15	Ngicngac goa gombunga negengyununec, yeneng sabacgaunac kecerenec, naso imohai kpetiac yoac oho ohoya fede, imoc kpougenggec. Kpougenggec yoac imoc hoanggena negen negengga meefaiu Yesu Kristo negensinggema komoc kpenec. Ge imoc negenserina imocngo kekecga meseribeso.
2TI.3.17	Nga Anutuac ngicngac yeni uaac negen negeng nga kuc imocac sirihau mema ua gombunga megecdeac yoara imoc yemmeec.
2TI.4.1	Yesu Kristongo eucererengau fingecma namma gbori nga homemea isingyunuma desiyunubesande. Ni yeac nga Anutuac kicfu serima edeguduae, 
2TI.4.2	ge nasoyau nga nasoya kpacfu Anutuac yoac ngicngac dekperagiyemmema goroyoac edeyunubesena. Amma dederecge ayemmema nanggeyunuma modzotitia kpac wiac sasawa kpouyemmebesena. 
2TI.4.3	Naso mong haude nga habesande, imohai ngicngac yeni kpoukpouyoac gombunga negembesonga modzongina tiude. Yeni ine yenang songo modacma kpoukpoungic homac kpedzucyunugecde. Kpedzucyunugec yeni ngicngac yeneac kedzacfu wiac songea ande, imocac kpouyemmegecde. 
2TI.4.4	Amma yeni yoac fora wama ngadehema nemusiduc nga siduc fora kpac, imohaigeng kpeketahema sing segegecde. 
2TI.4.5	Nga geng wiac sasawa isinggema geanggaoc garengemema ebic fingecgenu serima nambesena. Ifi namma Anutuac siduc gombung dekperagiyemmema Anutungo uayoac genec, imoc hafoangoc modacma kecbesena.
2TI.4.7	Dzikac gombunga kpema bic mesiai. Amma ngic firang anggecdeac nedziandae, ifi isoc hafoa nedzima bic mesiai nga negen negensinna seria mekecma mi ukuba kpeec. 
2TI.4.8	Yaguc kekec dindingacac ira neac tomai faifaia fede. Amma Kebungo faka dindingac ising isingngic, yeng naso imohai ira imoc nenude. Nga imoc nisac mi nenude, kpac. Ngicngac sasawa yeni yeac haha nasoya fingectegerudeac songo negendae, yeng imoc ifingoc yemmeude.
2TI.4.9	Ua mongngo dzegenude dema naso mi ukuma nearu bic habesena. 
2TI.4.10	Imoc yofiac, Dema ye bangecac kekecac songo negemma bic wanuma Tesaronike taonnu kenec. Nga Kereseke ye Garata provinsiu kenec amma Tito ye Darimatia provinsiu kenu 
2TI.4.11	Rukangosac nigoc kecde. Mareko ye uaac manau memeficna andeac amma geng ye meficgema hesickena gegoc habesera. 
2TI.4.12	Tikiko Efeso sueba kenec. 
2TI.4.13	Nga habesonga dema ngakpina herea Troa taonnu Karpoac amau waba feec, imoc nga kibina sasawa ihai faiba fede mehabesena. Nga kibina sasawa rama seberau oho ohoya fede, imoc negemba wiac engena andeac imoc momoc mehabesena.
2TI.4.15	Ye faka gerea amma yoacna homac meenti memati angkefec, imocac ge ngic yeac garengga mema kecbesena.
2TI.4.16	Anu ni hanahema Roma ihai yoacfu namma haniana deai, naso imohai ngic mongngo neac hepuc mi nanec, sasawango ine wanudacgec. Nga ifi anggecac imocngo mi meebiriyunubeso. 
2TI.4.17	Ni siduc gombung bangec monnunac ngicngac Anutu mi negemmidae, yenearu dekperagima mesibadeac Kebungo nigoc namma kuc nemma laionggac enacfunac onggonnuma mesinuec. 
2TI.4.18	Ngic yeni ebic hania hania anembesonga negendae nga Kebungo imohacnac ifingoc mesinuu komoc kpeba kurumeng eucererengau fainubesande. Yearu dedengerec nga dedengerec fekengkecbeso, imoc fora.
2TI.4.20	Erasto ye Korintiu kemma kecma mi haec. Nga Trofimo ye ine hafei meecac Mirete taonnu waba tarec. 
2TI.4.21	Nga geng naso mong mi ukuma nomannaso mi ammanu bic habesena. Euburongo wenacngerec degende amma Pudeng nga Rino amma Kraudia nga nengen negensinggoc tosofocnina sasawa, yeneng ifingoc wenacngerecngina gearu faigec hade. 
2TI.4.22	Kebungo geac ongaasugoc kecbeso. Nga danggunuhango ngenearu febeso.
TIT.1.1	Ni Pauro, Anutuac wanacngic nga Yesu Kristoac aposoro. Anutuac meisingfora yeni yeac faka nga sing fora negensinggema negentegecgecdeac fainuec. 
TIT.1.2	Yoac imocngo kekecseri meficgeude, imoc negensinggedimbe. Anutu memengerecnina yearu ikoc mong mi fede, yeng hanac hanaheaunacngoc kekecseri menideac enarango deseriec. 
TIT.1.3	Anu yengena nasoya hau yoara didiu ngicngac faiyemmeu dekperagigec, imoc debadeac fainuec. 
TIT.1.4	Tito, negen negensinnu medacyombonna, ni kibi yomoc gearu faiduae. Anutu Manggac nga memengerecnina Yesu Kristo yerearunac danggunuc nga ruaengo gegoc febeso.
TIT.1.5	Ua noboha feec, imoc mesinadeac negemma Kreta nucfu waguba tacnec. Amma ua areng edzacguai, imoc modacma taong fekendaesoc, imohai kemma kpebunggac enara meisingyunuma uayoac yemmebesena. 
TIT.1.6	Ngic mongngo dindingac kecma ngac mocguac ewea kecbeso. Ye nambaracfora negen negensingnginagoc kecdae amma yoackpekpe me ihoc bahoc kekec, yoacsiducngina ifia mong mi febeso. Ngic ifia yeng enara naric anude. 
TIT.1.7	Imoc yofiac, kpebunggac enara ye Anutuac wiac garenggeude, imocac yeng ngic soronga kecbeso. Nga ye yengenaac negenu engena mi ambeso. Amma ye ngic gerea mi ambeso. Ye waing doku nema ubasufu ngic anu mi ngereeude. Ye yarengic mi ambeso amma kichodung faka mi mekecbeso. 
TIT.1.8	Yeng ngicngac ama heiyemmekecbeso amma faka nga angammeme gombunga, imocac songo negembeso. Fakaya nomana ambeso amma dindingac nga kpetiac kecma fakaya nga kekeha garengemebeso. 
TIT.1.9	Nga yoac fora edekpou aning, yoac imoc seria mekecbeso. Ifi amma ngicngac sing dindingac kpouyemmema ubangina midiude. Nga yoacnina kpeandae, yeneac yoac negen negentegecgoc merengyemmeu kucngina mabeso.
TIT.1.11	Ngic ifia yeneac enac medzickebesonga. Yenennoc dzofinactoa ikocfu meficgegecdeac yoac dedesifucgoc edekpou ayemmegecde. Ayemmegec ama areng goa hafoangoc tohoma manganegecde. 
TIT.1.12	Kreta ngic yenang kpefing ngic mongngo yenanggac yofi deec, “Kretangic yeni nasoya nasoya ikoc angkecdae amma yaka ondzonggboc nekecma oyong kecma kateyang mangana isoc kecdae.” 
TIT.1.13	Yeac yoac imoc fora, imocac yeni negen negensingngina mengerema sirihau anggecdeac nonosaeng seria edeyunubesena. 
TIT.1.14	Amma yudangic yeni nemusiduc goa dema singyoac ngicfunac meserima yoac fora wama ngadeheandae. Yeni yoac ifi mi negembisia, imoc seriangoc edeyunubesena.
TIT.1.15	Nga ngicngac kpetiac kecdae, yeneac kekecfu wiac sasawa kongaha feude. Nga ngicngac goa bic manganema kongaha mi andae amma negen negensingnginagoc mi kecdae, yeneac negen negentegec nga herenegen negengngina momocngoc manganeu wiacngina kongaha mong mi feude.
TIT.1.16	Yeni Anutu negemmidae, imoc enacnginangosac deficgegecde nga fakanginango ine ye busic kpemigecde. Fakangina mangana imocac amma urumbeso anemmede. Yeni yoac kpekpeareng kecma wiac mong gombunga anganggac siric mi andae.
TIT.2.1	Yoac gombunga nga dindingac fede, ge imoc modacma yofi kpouyemmebesena. 
TIT.2.2	Ngic yada yeni nomana kecma garengemema fakangina eweheiheigoc mekecbisia. Nga yoac yofi edeyununa, yeni negen negensingngina garenggema ngicngac heresongogoc hoangyunuma modzotitia kpac Kebuac ua mebisia. 
TIT.2.3	Nga ngac yada yeni ifingoc faka nga angammemenginaac arennu ngicngac kpetiac siricfu kecbisia, imoc kpouyemmebesena. Nga yeneng enacfu faifai mi ambisia amma waing doku nene, imocac ebicfu mi kecbisia. Wiac gombunga fede, ngeni imoc ngicngac ogofocngina kpouyemmebisia.
TIT.2.4	Imocac ngac naroang ewefocnginagoc yofi kpouyemmebisia, Yeni ewefocngina nga nambaracfocngina heresongogoc hoangyunuma 
TIT.2.5	garengemema kpetiac kecbisia. Amma yeni ama uangina negen negenggoc nga ubangerecgoc mema kecma ewefocngina yeneac yoac tofohobisia. Ifi anggec ngic mongngo Anutuac yoac naric mi demanganeude. 
TIT.2.6	Ge sebigbori ngic ifingoc garengemegecdeac negen negengngina midima edeyunubesena. 
TIT.2.7	Amma wiac sasawau geanggaoc angammemega gombungangoc kecma sirihau anna modacgubisia. Ge kpoukpouga mekecma eweheiheiagoc kecma yoac fora kpouyemmena. 
TIT.2.8	Nga ngabafocga yeni gamenginagoc namma geac yoac mong mi mekecgecdeac ngicngac ubadzidzigaunac yoac memefihagoc edeyunuma kecbesena.
TIT.2.10	Yeni ine mingingfocngina yenearunac wiacbisic mong heikpesia kpac eng mi mekembisia, kpac. Yeni ua sasawa mekecma yoac modac modac ngicngac ambisia. Amma yeni faka ifia anggec Anutu memengerecninaac kpoukpouyoac imoc ngicngac yeni ubangerehagoc negenggecde.
TIT.2.11	Anutu engenatoa yeac wosoefacngo ngicngac sasawa yenearu fingectegeru komoc kpegecdeac memengerec meficgeyemmeec. 
TIT.2.12+TIT.2.13	Ye nga memengerecnina Yesu Kristo, yereng kuc nga kibikperagiau hama fingectegerecde, imocac amma kenehaac tomai kecdimbe. Ifi kecmina Anutuac wosoefacngo metinnunuu yofinenggac bangectoa bangec yomocac faka nga songo ngadehema kekecnina garenggema sing dindingac modacma Anutu eweheimima kecdimbe. 
TIT.2.14	Anu Yesu Kristongo singyoac kpekpe arennunac yungecnunuudeac yengenaoc ngabafora maringinau faiemeec. Nga nenang yengena ngicngac amma kpetiac kecma ua gombunga mamangkima menideac faka imoc anec.
TIT.3.2	Amma yeni ngic me ngac mong demanganegecde, imoc mi ngereeude, kpac. Yeni deendema mi amma yumea kecma ngicngac yeneac ebic negentegecma ubangerec faka ayemmedacbisia. 
TIT.3.3	Nga nenang ifingoc warac negen negentegecgoc mi kecma yoac kpeni goa yeneng ikocfu wangecnunugec sing segeing. Amma bangecac hensongo nga negensongo hania hania imocngo witicnunuec. Nenang herebugoc nga ogo yeneac keracmanganggoc kecma ubango ukuemeing. 
TIT.3.4	Anu Anutu memengerecnina, yeac danggunuc nga ubaefacngo didiu fingectegeru 
TIT.3.5	yeng dzuacnunuu
TIT.3.6	Anu yeng memengerecnina Yesu Kristo yeac amma Tiri Asu ebiriangoc kpakenemmeec. 
TIT.3.7	Kpakenemmema wosoefahaac amma dindingac denemmeu kecdimbe. Amma eucererengau emma kekec wisic wisickea kpac, imoc mebesandimbeac negensima tomai kecdimbe. 
TIT.3.8	Yoac imoc fora yombong.
TIT.3.8	Yoac imoc kucgoc edekpou ayemmenadeac negenduae. Ifi anna ngicngac Anutu negensinggema kecdae, yeneng faka gombunga isinggema imoc anggecdeac homac ayemmeude. Ua ifia imoc gombunga nga ngicngac yeneac memeficngina anude. 
TIT.3.9	Ngicngac goa yeni yoac siriha kpac engemmama deandae amma esangabo yeneac kisic kpema dedeseriac yoac goaac yoacngina engemmama anu ngaba angandae. Geng ine yoac ifia negemma ngadehebesena. Yoac ifia imoc memefiha kpac nga imocngo fora mong mi meficgeude. 
TIT.3.10	Gurunegic ngic mongngo hau naso mocgu nonoyoac edena mi negenu edena atac yohockang ambeso nga yoacga mi negenudeu wana tembuha kecbeso. 
TIT.3.11	Ngic ifia ye sing segema kopocsic meficgema yengenaoc yoacfu faiemeude.
TIT.3.13	Aporo nga desi desi ngic kpara Dzena yeri singgac wiac mong mi obohoecdeac ge memefic seriangoc ayecmebesena. 
TIT.3.14	Anu ngicngacfocnina uaac fora mi meficgebauac yeneng ifingoc ngicngac ebicngina hemma faka gombunga mema meficyunugecdeac sing kpouyemmena negenggecde. 
TIT.3.15	Ngicngac nigoc kecdimbe, yeneng wenacngerecngina gearu faigec hade. Nga ngicngac Anutu negensinggema neneac songo negendae, yeni wenacngerecnina edeyununa. Danggunucngo ngeni sasawa ngenearu febeso.
PHM.1.1	Ni Pauro Yesu Kristoac amma witicngic nga negen negensinggoc tosonina Timoteo, nereng kibi yomoc faide Firemong gearu hade. Ge ua mocgunira nga heresongogoc hoangguma kecdipe. 
PHM.1.2	Negen negensinggoc nainnina Apia nga Kebuac wasaingic ogonira Arkipo yearu amma kpebung Firemonggac amau kpedzucneandae, kibi yomoc ngeneac momoc faidipe. 
PHM.1.3	Anutu Mannina nga Kebunina Yesu Kristongo danggunuha ngemmema ruae ngemmebeso.
PHM.1.4+PHM.1.5	Negen negensinggoc tosona, Kebu Yesu negensinggema kpetiac areng sasawa heresongogoc hoangyunukecnec, geac siduc ifi negengkecduae. Imocac amma nunumunau geac negemma nasosoc Anutu dangge edekecduae. 
PHM.1.6	Ge negen negensinnu nenigoc urec kecma Kristogoc kpeketahema kecna wiac gombunga sasawa mekecdimbe, imoc hafoangoc negentegecnadeac numuanduae. 
PHM.1.7	Nga kpetiac areng ubaherengina heigboriyemmeannec. Heresongogoc ifi hoangyununa henaiac fakaga imocngo meserinuu ebiriangoc sogaiduae.
PHM.1.8	Imocac amma Kristogoc kpeketahema kecma ua genggena menadeac naric edegubai, imocac negenna mi ebiribeso. 
PHM.1.9	Heresongo negengemeeme fakau namma yoac yumea yofi deba, ni Pauro ngicyada yofinenggac Yesu Kristoac witicngic kecduae. 
PHM.1.10	Amma ni medacna Onesimo
PHM.1.11	Ye warac gearu memeficga mong mi anec nga yaguc geac nga neac momoc memeficnira angkecde. 
PHM.1.12	Ni neanna ubaherena suebai isoc ye sueba gearu dzigeneude. 
PHM.1.13	Siduc gombunggac amma witicamau kecbare yeng geac tatac mema nigoc yei kecma meficnubac, imoc naric ambac ifi negenai. 
PHM.1.14	Nga geng naric mi demana ubanaac segereba wabanggac amma wayai. Nga faka gombungaac anggenu songoga modacnadeac sueba haude.
PHM.1.15	Onesimo ye negen negensinggoc tosoga kecma wisic wisickea kpac gegoc kefudeac gedang warac waguec. 
PHM.1.16	Waguma wanacngic siricfu monggoc mi haude, kpac. Ye yaguc negen negensinggoc songo tosonina ande. Ni yeac ifi yombong negenduae. Nga geng yeac mingina nga negen negensinnu Kebuac amma ye tosoga momoc ande, faka imoc wiac engena. 
PHM.1.17	Ge negenna nerang ogo ogo andipeu Onesimo haude, ye ifingoc neng haba ambang isoc mema ye hoanggebesena. 
PHM.1.18	Nga yeng sing ferahema wiacga mong memanganeec me yeac turung gearu fedeu imoc sasawa wana neac turung ambeso. 
PHM.1.19	Pauro neanna marinango kibi yomoc ohoduae. Ni turung imoc kpougembade. Nga geangga kekecac turung nearu fede, imocac yoac ine mi deduae.
PHM.1.20	Ge foracngoc negen negensinggoc tosona, Kebunina Kristoac amma meficnuna ubaherenango ruae meficgeude. 
PHM.1.21	Nga enac tofoc tofohoga fede, imoc negemma kibi yomoc ohogenduae. Nga wiac deduae, geng imoc torokpema monggoc annade, imoc negenduae.
PHM.1.24	Ngic nigoc kecma ua nenahafoc meandimbe Mareko, Aristako, Dema nga Ruka yeneng ifingoc wenacngerecngina degec hade. 
PHM.1.25	Kebunina Yesu Kristoac danggunucngo ongaasunginau fekecbeso.
HEB.1.1	Anutungo bicngoc naso homac singa hania hania imohai yoara profete yeneac enacfu faiu, yeneng bangecfocnina yoac edeyunukecgec. 
HEB.1.2	Nga yofinenggac naso wisic wisickeau ye yoara Medahaac enacfu faiu yeng yoac edenunuec. Bangecfu nga sawau amma kurumennu wiac sasawa fekende, imoc Anutu medahaarusing yegoc meficgeoc nga wiac imoc sasawa medahango meudeac desimiec. 
HEB.1.3	Anu Medac ye yengenaoc Anutuac kperagia amma yeri siricngira mocgu andape. Nga Medac ye yoara kucgoc amma imocngo wiac sasawa bangecfu nga sawau amma kurumennu fekendacde, imoc nanggedaru fede. Amma ye ngicngac sasawa nenanggac kopocsic heidzuac ua mesima kurumennu Ngictau kuhagoc yeac foiau enec tacde.
HEB.1.5	Nga Anutungo angero monggac yofi mi edeec,
HEB.1.5	“Ni yagucnoc megudua. Ge medacna nga ni geac Mangga.” 
HEB.1.5	Amma yeng angero monggac negemma yofi mi deec,
HEB.1.5	“Ni yeac Manggac nga yeng neac Medac anude.” 
HEB.1.6	“Anutuac angero sasawa yeneng ye ngonducnemima afehebisia.” 
HEB.1.7	Amma angero yeneac ine yofi deec,
HEB.1.7	“Ye angerofora sueyunuu yeneng yoara mema kenggec gerecborang uayoac yemmeu yeneng ye kingang kpemigecde.” 
HEB.1.8	Amma Medahaac negemma yofi deec,
HEB.1.8	“Anutu, geac ngictau tatac imoc wisic wisickea kpac amma feengkecbesande. Amma ge eucererenggaac ngictauyasuga mena yoacga imoc dindingac. 
HEB.1.9	Ge dindingac kekecac anggengande nga singyoac kpekpe, imocac ine ubagango waannec. Imocac amma Anutu, geac Anutungonoc sogac sogai kerecdokuya mema ge nga tosofocga nadzicngemmema geac witigau ine ebirangoc kpakeec.” 
HEB.1.10	Amma yeng monggoc Medahaac yofi deec,
HEB.1.10	“O Kebu, hanac hanaheaungoc bangecac titiseri fainec imoc seria fede. Kurumenga kurumenga yeni geangga marikibinoc. 
HEB.1.11	Wiac imoc sasawa yeni kpac andacbesandae nga ge ine kecengkecbesannec. Yeni sasawango ngakpi isoc esea anggecde. 
HEB.1.12	Geng bangec nga kurumenga kurumenga fekendae, yeni ngakpi isoc kpouyununade nga ngicngac wamba hesima gboria faiandae, ifi isoc yeni kpac anggec gboria yeneng habesandae. Nga geng nasosoc siric mocgungoc kecnade nga kecbesannec amma geac kifa kpetega imoc wisic wisickea kpac.” 
HEB.1.13	Anu Anutungo angero monggac yofi mi edeec,
HEB.1.13	“Ge marifoinau tacmana ngabafocga hanigaac bageau faiyunuba yeni hanigaac tatac ambesandae.” 
HEB.2.1	Imocac amma sing segema kembinggac yoac sasawa imoc negenghomema mekecbisina. 
HEB.2.2	Moseac nasou angerongo ngicngac yoac edeyunugec, imoc seriangoc faifaia feec. Ifi feu Israe ngicngac yeneng yoac imoc kpema mi tofohogec, yeni kopocsicnginaac sirihau turunga megec. 
HEB.2.3+HEB.2.4	Anu Kebungo monggoc memengerecac sing mong kuha engena yombong edenunuec. Yeng imoc hanaheu yoara negenggec yeneng imocac hepuc amma edenunugec. Anu Anutu yengenaoc yoara meserima negensinggegecdeac kucfaka nga faka kiwa morora mema songoya modacma Tiri Asuac wosoefacac kuc nemmekefec. Ye ifi anecac nenang memengerecac sing kpenideu turungaac naric mi woranide.
HEB.2.5	Bangectoa bangec gboria fingerudeac yoara deandimbe, imoc angero yeneac bagenginau mi faifaia. 
HEB.2.6	Nga kibiu mongngo yofi bic dekperagiec,
HEB.2.6	“Geng ngic negensima meficgema ngicac medac gombunga garenggekecnec, imocac warecguduae. 
HEB.2.7	Naso wegenanecsac angero yeneac mamea anudeac geng faina kefec. Amma ye kuc kibikperagiagoc kekecac iraya heiminec. 
HEB.2.8	Nga geng wiac sasawa yeac haniaac bageau faiminec.” 
HEB.2.8	Yeng wiac sasawa yeac bageau faima wiac mong mi herandzima hafoangoc faiec. Nga yofinenggac faka imoc mi hengandimbengoc amma sifu hennide. 
HEB.2.9	Anu nenang Yesuac yofi hendimbe, Anutungo faka meu Yesungo naso wegenanec angero yeneac mameangina kefec. Kefu Anutungo wosoefac anemmeu Yesungo ngicngac sasawa donina mema kpendzeng kpema homeec. Imocac ye kuc nga kibikperagia amma eweheihei mekecma imocngo yeac ira ande. 
HEB.2.10	Anutungo wiac sasawa meficgedarec amma ye imocac mingina. Amma yeng medacfora homac hesicyunuma kibikperaginginagoc anggecdeac ine memengerecac hanac hanahengic kpendzennu faiec. Faiu ye yengena sebiu kpendzeng negemma uaya mesiu kekeha hafoangoc gombunga anec. Yeng ifi anecac Anutuac medacfora yeni kibikperagiau naric enggecde. 
HEB.2.11	Yesungo kpetiac kekecac dzuac dzuac ua mekecde nga ngicngac kpetiac kekecac dzuac dzuac mekecdimbe, nenang kpetiac amma arennina mocgu kecdimbe. Imocac amma ye nenanggac munafocna debesonga game mi kpeude.
HEB.2.12	“Ni geac kpac kuneng munafocna dekperagiyemmema kpebung botucnginau namma eriendzong megembade.” 
HEB.2.13	Amma monggoc yofi dede,
HEB.2.13	“Ni yearu heiriduae.”
HEB.2.13	Amma monggoc dede,
HEB.2.13	“Nenenggec, ni nga nambaracfocna Anutungo nenec, neni yei.” 
HEB.2.15	Amma ye arengfora kekecnina hafoangoc homecac kengecnunuande, nenang kengecac witicfunac naric yungecnunuude. 
HEB.2.16	Foracngoc, ye nenang Abrahanggac bangecfora hoannunuma kecde. Ye angero ifi mi hoangyunude, kpac. 
HEB.2.17	Ye donina meudeac amma wiac sasawa negemma munafora nenanggac siric yombong amma mong mi segeec. Ye ifi amma ngicngac nenanggac wosoefac amma uayoara modacma Anutuac kicfu ngicngac nenanggac womonggarengtoa anec nande. 
HEB.2.18	Ye ine yengena kpendzeng kpema faitobannu enec, imocac yeng ngicngac faitobannu engandae, yeni meficyunuudeacsoc ande.
HEB.3.2	Mose ye Anutuac uayoac modackecma Anutuac amau yoara tofohoma kefec. Nga Anutungo Yesu uayoac miu yeng Moseac siricfu uayoac imoc modackefec. 
HEB.3.3	Ama memengicngo kpac kuneng meande, fora. Amma imocngo ama yengenaac kpac kuneng ferahade. Siriha ifia amma Yesungo Mose feraheu nenang yeac kpara afehedimbe. 
HEB.3.4	Amatehec sasawa imoc ngicngo memea nga Anutungo ine wiac sasawa meficgedarec. 
HEB.3.5	Mose ye wiac ngadeau fingerudeac sosoha anec. Ye ifi kecma Anutuac amau kingangkpekpe kefec. 
HEB.3.6	Mose ye kingangkpepe kecma Anutuac uayoac modackefec nga Kristongo Anutuac Medac kecma uayoac modacma yeac amagareng kecde. Amma nenang kengeha kpac kurumenggac wiac menide, imoc wiac engena negemma serima mekecnideu Anutuac amanoc angkecnide.
HEB.3.7	“Ngeni yaguc yeac ubaudumeng negendaeu, imohai 
HEB.3.8	herengina mi dzegegec. bangecfocngina warac bangec kisiu kecma yoacna kpema tobannugec, ifi isoc mi ambisia. 
HEB.3.9	Bangecfocngina yeneng imohai neng ua mekefai, imoc hengkecma sifu tobannugec. 
HEB.3.10	Imoc kifa 40ac manau mekecgecac amma ngicngac naso imohai kecgec, yeneac herebu negemma yofi deai, ‘Yeni ubaherenginango nasosoc sing segekecma neac sing fekende, imoc negembibiema kecgec.’ 
HEB.3.11	Imocac ni herebu amma deserima yofi deai, ‘Yeni neac kecnegeng kekecfu naric mi embesandae.’ ” 
HEB.3.12	Tosofocna, ngenearunac mongngo ubahereau negen negeng mangana ereu negen negensing wama Anutu kekec mingina ngadehebauac ngeni henghomema kecbisia. 
HEB.3.13	Mitikibingo “yaguc” ifi demanu ngeni uamemesoc ubaherengina midiemebisia. Kopocsicngo ngenearunac goa ikoc ayemmeu herengina dzegebauac ngeni ifi ambisia. 
HEB.3.14	Nenang urecfu Kristo seria negensinggema kefing, negen negensinnina siriha imocngo mekecnideu naso wisic wisickeau serima nanni yeng deude, “Ngeni neac ogofocna.” 
HEB.3.15	Anu monggoc dedea yofi fede,
HEB.3.15	“Ngeni yaguc yeac ubaudumeng negendaeu, imohai herengina mi dzegegec. Bangecfocngina warac bangec kisiu kecma yoacna kpema tobannugec, ifi isoc mi ambisia.” 
HEB.3.17	Amma yeni yoara kpema kopocsic meficgegecac yeng kifa 40 ngaba ayemmeu bangec kisiu homedacgec fedaengoc. 
HEB.3.18	Nga yeng ngicngac yeac yoac kpegec, yenengsac kecnegenggac kekecfu mi enggecdeac deseriec. 
HEB.3.19	Amma yofi hentegecdimbe, yeni mi negensinggegec, imocac amma yeneng bangec deec, imohai enggecdeac osigec.
HEB.4.1	Anutungo kecnegeng kekecfu ennideac deec, imoc nandengoc. Nga kecma ngenearunac goango enggecdeac obohobauac, ngeni garengngina mema kecbisia. 
HEB.4.2	Yeneng siduc gombung negenggec, nenang ifi isocngoc imoc negening. Nga yeni ine imoc negemma mi negensinggegec amma Yosua nga Karebe yerigoc uba mocgu mi anggecac amma yoac negenggec, imocngo yenearu memefiha kpac anec. 
HEB.4.3	Nga ngicngac negensinggema kecdimbe, nenaoc kecnegeng kekecac areng andimbe. Anutungo bangec nga kurumenggac titiseria faiu wisickeu wiac sasawa mesidacma kecnegeng kekecac uameme faiec. 
HEB.4.3	Ye ifi faima sifu yofi dede,
HEB.4.3	“Imocac ni herebu amma deserima yofi deai, ‘Yeni neac kecnegeng kekecfu naric mi embesandae.’ ” 
HEB.4.4	“Uameme 7 fingeru Anutungo uaya sasawa faidacma tacnegenec.”
HEB.4.5	“Yeni ine neac kecnegeng kekecfu naric mi embesandae.”
HEB.4.6	Ngicngac goa yeni ine kecnegeng kekecfu naric enggecde. Nga goa yeni hanahema siduc gombung negenggec, yeneng ine enac tofoc tofohongina kpac, imocac kecnegeng kekecfu mi embesandae. 
HEB.4.7	Imocac amma naso hereangoc anu Anutungo monggoc naso mong kpara “yaguc” ifi deserima yoac Dawidi miu yennoc yofi deec,
HEB.4.7	“Ngeni yaguc yeac ubaudumeng negendaeu, imohai herengina mi dzegegec.” 
HEB.4.9	Imocac yofi negendimbe, Anutuac ngicngac yeneac hombanggac kecnegeng naso fedengoc. 
HEB.4.10	Nga Anutungo uaya faima tacnegenec, ifi isocngoc ngic mong ye Anutuac kecnegeng kekecfu emma uaya faima kecnegembesande. 
HEB.4.11	Nga warac areng yeneng makpegec, nenanggarunac mongngo yeni isoc yoac kpekpe ambauac nenang kecnegeng kekec imohai ennideac negemma seserigoc ua mema kecbisina.
HEB.4.13	Nga Anutungo wiac sasawa deu fingecdarec imocac wiac mongngo yeac kicfu sufu sufuya mi fede. Wiac sasawa imoc fingec fingec nga didiu yeac kic witiau fedacde amma yearunoc kekecninaac siduc memini imoc isinggedarude.
HEB.4.15	Faitobang fingecnemmeande, ifi isoc womonggarengtoanina ye ifingoc fingecmidarec nga yeng ine kopocsic mong mi meficgeec. Imocac ye kucmamanina hennegeng andacma nenanggac ubamangang negengkecde. 
HEB.4.16	Imocac nenang kengec nga negengyohoa kpac kecma Anutuac danggunucac ngictau tatacac wegenac kembisina. Ifi anu memefic naso yombong hau yeac wosoefac meficgeni yeng danggunuha nemmema meficnunuude.
HEB.5.1	Anutungo Yuda yeneac womonggarengtoa ngicfunac meisinggema desiu yeng ngicngac yeneac amma Anutuac kicfu namma uaya mema ubangerecac nga kopocsicac sesegerec faiande. 
HEB.5.2	Amma womonggarengtoa ye yengena kucmamaac bageau ifingoc kecde. Imocac ngicngac negen negentegecngina kpac me sing segeandae, yeni gombunga ayemmeudeacsoc ande. 
HEB.5.3	Yeng kucmamayaac amma yengena nga ngicngac yeneac kopocsicac sesegerec momoc faiande, imoc ngicngac yeneacsac kpac. 
HEB.5.4	Amma ngic mongngo womonggarengtoaac tatac yengena ubeaac naric mi meude. Anutungo Arong kpacma womonggarengtoa uayoac miec, ifi isocngoc Anutungo womonggarengtoa sasawa kpacyunuma uayoac yemmeande. 
HEB.5.5	Nga Kristo ye yengenaoc ifingoc womonggarengtoa anudeac amma kpactoagoc mi meemeec, kpac. Anutungo yeac yofi deec,
HEB.5.5	“Ni yagucnoc megudua. Ge medacna nga ni geac Mangga.” 
HEB.5.6	“Geng Melkitsedekac siricfu womonggareng wisic wisickea kpac kecengkecbesannec.” 
HEB.5.8	Yesu ye Medac yombonga. Amma yeng sifu kpendzeng kpema enac tofoc tofoho kekecac faka meec. 
HEB.5.9	Amma ye kpendzeng kpema hafoangoc gombunga anec. Yeng ifi anu ngicngac yeneng yeac enac tofohoma uayaac amma komoc kpema wisic wisickea kpac kecengkecgecde. 
HEB.5.10	Ifi anu Anutungo yeac yofi deec, “Geng Melkitsedekac siricfu womonggareng wisic wisickea kpac kecengkecnade.”
HEB.5.11	Wiac imocac yoac homac fenemmede nga ngeni yoac negenggecdeac tondzera angandae, imocac edekpou angemmeba dema obohoduae. 
HEB.5.12	Ngeni naso herea bic negen negensinggoc kecma kpoukpou ua bic megec ngereebac. Amma yofinenggac mongngo hama ine Anutuac yoac haniaunac monggoc edekpou angemmeudeacsoc ande. Ngeni yaka seria negecdeacsoc mi amma namuacsac angemmede. 
HEB.5.13	Nga ngic mong ye namuungoc kecde, ye sabac kecdengoc. Nga neni dindingac kekecac yoac kpoumini ye imoc negemma meudeacsoc mi ande. 
HEB.5.14	Yaka seria imoc ngicngac bic yadiseri angana, yeneac. Amma ngicngac ifia yeni negen negengngina naso herea bic midima faka damocngo gombunga me mangana, imoc ireckema negentegecma kecdae.
HEB.6.1	Ngeni mitiu wiac efea hanahema kpoungemmeing imoc monggoc mi denide. Amawotung monggoc ukuni kemeu imoc mi ngereeude. Imocac amma faka kpakparoha wagecde nga Yesu negensinggegecde amma 
HEB.6.2	doku nadzicac kpoukpou hania hania nga mari faifaiac ua amma homecfunac gborima yacyac nga hofeac kpendzeng wisic wisickea kpac, 
HEB.6.3	imoc Anutungo negenu naric anudeu monggoc mi denide.
HEB.6.4	Imoc yofiac, ngicngac goa yeni kperagi bic yemmeyemmea nga kurumenggac ubangerecac yaka nehemma Tiri Asugoc bic anggec. 
HEB.6.5	Amma yeni Anutuac yoacac songea amma bangec nga kurumeng ngade kecma fingecbesande, imocac kuc ifingoc nehenggec. 
HEB.6.6	Nga ngicngac imoc nehemma makpema ngadehegecde, yeni monggoc ubamereng meyunuma heitaiyununideac singa mong mi fede. Ifia yeneng Anutuac Medac didiu deengdema ammima mariponnu monggoc kpeandae. 
HEB.6.7	Bangec mong medzameni kiango naso homac kpema uau doku meficgeu ngicngac yeni yakangina imohai homecgec fora meficgeyemmeu yofi debesonga, bangec imoc Anutuac kenecfu fede. 
HEB.6.8	Nga bangec mong medzac medzameango ine witic waeagoc nga tebanghaseng meficgeudeu bangec imocngo uaya kpac amma sowehagoc anu naso wegeneu gerecngo dzeu kpac anude.
HEB.6.9	Songo tosofocnina, ngeni ngicngac ifia kpac amma ngeneng komoc kpegecdeac areng, ifinoc negensima kecdimbe. Ifi negensima sifu goroyoacngina dedimbe. 
HEB.6.10	Anutungo sing dindingacfu yoac nga fakangina isinggeude. Ngeni uanina meandae nga kpara songogoc hoanggeandae, yeng imoc naric mi nigeckpeude. Amma ngeni kpetiac areng heimefic ayemmegec nga torokpema ayemmekecdaengoc, ye imoc ifingoc naric mi nigeckpeude. 
HEB.6.11	Nga ngeni negengyohoha kpac kecma wiac fingecngemmeudeac negensinggema kecdae, ngeni imoc megecdeac tembuc tembuc mamangkima ua mekecmagec naso wisic wisickea haude. Ngeni ifi kecgecdeac anemmede. 
HEB.6.12	Imocac ngeni oyonga mi kecbisia. Ngicngac negen negensing seriangoc modzotitia kpac mekecdae, yeni eucererenggac wiac Anutungo warac deyemmeec, imoc mebesandae, ngeni ifi amma yeneac siric modacbisia.
HEB.6.14	“Foracngoc, ni kenecgubade anu fingecsahega sahebesande.” 
HEB.6.15	Anu Abarahang ye naso hereangoc tomai kefec. Amma ubea kuha mi mamanu Anutungo wiac miudeac deec, imocac fora fingeru henec.
HEB.6.16	Nga ngicngac yeni yoacngina meserigecdeac kunengngina kpacma yoacngina deseriandae. Yeni ifi anggecdeu deengdema fakangina wisickedarude. 
HEB.6.17	Anu Anutungo ifingoc yoara deseriec. Nga Abrahanggac bangecfora yenearu yoara monde monde mi anec, yeni imoc negemma dzadzahac kuha momoc negentegecyombonggegecdeac ifi deec. 
HEB.6.18	Ye ifi dema yoac seria yohockang meficgenemmeec. Yoac yohockang ifi feecac yoara ikoc naric mi anude.
HEB.6.19	Nga Anutungo wiac menideac denemmeec, yoac imocngo ubaonganinaac angka isoc angande. Imocngo yeac womongtoau emma kpoructoa ferecgema kpetiac nga kpetiac yombonggac manau seria fede. 
HEB.6.20	Anu Yesungo nenanggac amma imocac manau warainemmema enec. Ye womonggarengtoa wisic wisickea kpac kecengkefudeac emma Melkitsedekngo kefec isoc kefude.
HEB.7.2	Keneheu Abarahangngo iwaiya sasawa dzikacfunac meecmoc, ihacnac tennunac mocgu hendzicma Melkitsedek miec. Nga Melkitsedek yeac kpara titiha imoc, “Dindingac kekecac ngictau.” amma monggoc “Sarenggac ngictau.” imocac titiha “Ruaeac ngictau.”
HEB.7.3	Amma ye nonggomama nga esangabofora yeneac kpacarengngina mong mi oho ohoya. Nga ye fingec fingecnasoya kpac amma homec nasoya ifingoc kpac, ye Anutuac Medac siric isocngoc amma womonggareng nasosoc kecengkefude. 
HEB.7.4	Anu dzite hania bangecnina Abarahangngo wiara dzikacfunac meec, imoc hendzicma teng imohacnac mocgu miec. Imocac ngeni hentegecbisia Melkitsedek ye ngic engenatoa. 
HEB.7.5	Nga Lewiac bangecfora yeneng womonggareng ua mekecgecdeac uayoac megec, yeni ngicngac yenearunac tennunac mocgu imoc mekpedzuc ambisia, dedeseringo ifi dede. Nga ngicngac imoc yeni Abarahanggac bangecfora nga sactosofocngina kecma sifu yenearunac tennunac mocgu mekecgec. 
HEB.7.6	Anu Melkitsedek ye yeneac arenunac mi fingerec, kpac. Amma ye sifu Abarahanggarunac tennunac mocgu mema ngic Anutuac dzadzahac mekefec, yenoc keneheec. 
HEB.7.7	Nga ngic merang kenec miec, yeac kpacngo kenec meec, yeac ferahede. Mongngo yoac imoc naric mi kpeude.
HEB.7.8	Anu mong yofi, womonggareng homec bageau kecdae, yeneng tennunac mocgu kpedzucnema mekecdae. Nga Abrahangngo tennunac mocgu Melkitsedek miu meec, yeng ine kecdengoc, dedekperagi ifi nemmegec. 
HEB.7.9	Amma yoac yofi naric denide, Lewi ye tennunac mocgu memeac ngic nga Melkitsedekngo Abarahanggarunac tennunac mocgu bic meec, imoc Lewiarunac meecac amma Lewi yengenaoc tennunac mocgu ifingoc faiec. 
HEB.7.10	Melkitsedekngo Abarahanggoc sinnu ewaroc, naso imohai Lewi ye bangehaac hereu bic tarecac amma Abarahangngo Melkitsedek wiac miec, imoc Lewingo ifingoc miec ande.
HEB.7.11	Lewiac areng yeni womonggareng ua mekecgec, Anutungo imoc negensima Israe ngicngac dedeseriyoac yemmeec. Nga Lewiac areng yeneng womonggareng ua megec wiac hafoangoc ngereebac dede Anutungo womonggareng monggoc fingerudeac mong mi debac. Nga yofi fingecbeso, womonggareng ngic mong Melkitsedek yeng kefec, siriha ifia fingecbeso amma ye Aronggac arennunac fingecbac imocngo mi ngereebac. 
HEB.7.12	Nga womonggarenggac ua areng gboria fingerudeu dedeseriyoacac areng gboria ifingoc fingecbeso, sing mong mi fede. 
HEB.7.13	Amma womonggareng imoc ine kisic mong yenearunac nga yeac kisicfunac mongngo arata henggareng mong mi angkefec. 
HEB.7.14	Kebuninango Yuda kisic yenearunac fingerec, imoc negendimbe. Nga Yudaac areng, yenearunac mongngo womonggareng anude, imocac Mosengo mong mi deec, kpac.
HEB.7.15	Anu Kebuninango Yuda kisicfunac fingecma Melkitsedekngo womonggareng kefec, ifi isoc womonggareng anec, imocngo monggoc dekperagiu Lewi arenggac womonggareng ua soha mi anec. 
HEB.7.16	Womonggarengtoa ye sac areng mocguac manau modacma fingecbeso, dedeseringo imoc dede. Nga Kebunina ine kekec dzonggo dzonggoa kpac imocac kucfu womonggarengtoa anec. 
HEB.7.17	Yeac negemma dedekperagi yoac yofi fede,
HEB.7.17	“Geng Melkitsedekac siricfu womonggareng wisic wisickea kpac kecengkecbesannec.” 
HEB.7.18	Dedeseriyoac kucmama nga memefiha kpac warac hau yoac imocngo faka warac feec, imoc meickeu kpac andarec. 
HEB.7.19	Dedeseriyoacngo memengerec ua hafoa mong mi meec, kpac. Nga Anutungo yofinenggac sing mong mesarinemmeec, imocngo warac sing feec, imoc ferahede. Nga nenang sing imoc modacma Anutuac hoannu kengkecnide.
HEB.7.20	Anutungo yoara meserima Yesungo womonggareng anudeac deseriec. Womonggareng Lewiac arennunac yeneac demeseriyoac ifia mong mi feec. 
HEB.7.21	Ye imoc Yesuaru faima yofi edeec,
HEB.7.21	“Kebungo yoara meserima yofi deec, ‘Ge womonggareng wisic wisickea kpac kecengkecnade.’ ye yoara ifi meserima naric mi waude.”
HEB.7.23	Womonggareng Lewiac arennunac yeni ngic homac. Nga homebesandaengo ua imoc mekecgecdeac homecngo womonggareng ua imocac kpae anec. Imocac amma mong homeu mongngo torokpeu torokpe meerekecma womonggareng ua megec amma yaguc meandae. 
HEB.7.24	Nga Yesungo ine wisic wisickea kpac kecengkefude, imocac womonggareng ua yegoc wisic wisickea kpac amma feeng kecbesande. 
HEB.7.25	Ye nasosoc Anutuac kicfu yoacfu meficnunuma kefudeac ngicngac yearusing Anutuaru kennide, nenang hafoangoc mengerenunuudeac mi obohoude.
HEB.7.26	Anu womonggarengtoa yennoc naric meficnunuude. Ye kpetiac nga kopocsiha kpac, kongaha amma wononga kpac. Anutungo ye ngic kopocsicmeme yeneac botucfunac meickeu ye kurumeng sasawa fekende, imoc feracyunuma wi kecde. 
HEB.7.27	Nga womonggarengtoa Lewiac arennu yeni wenacsoc yenang kopocsicac sese faimaguc ngicngac yeneac kopocsicac ngade faikecdae. Nga Yesungo faka imocac bageau mi kefec, kpac. Ye ine sese dema yengena faiemeec nga yeng imoc naso mocgusac meu soha anec. 
HEB.7.28	Foracngoc, dedeseringo ngic kucmamagoc uayoac deyemmeu womonggarengtoa angkecdae. Nga demeseriyoacgoc fingerec, imocngo Medac uayoac demiu yeng tatac mema kucmamea kpac nga hafoangoc gombunga wisic wisickea kpac feengkefude.
HEB.8.1	Imocac amma yofi fede, womonggarengtoaninango kurumenggac ngictautatac, imocac foiau tataha mema tacde. 
HEB.8.2	Amma ye Anutuac womong yeac womong fora kurumennu nande, ihai kingangkpekpe ua mema kecde. Womong imoc ngicngo mi memea, kpac. Anutu yengenaoc imoc mema faiec.
HEB.8.3	Anutungo womonggarengtoa uayoac deyemmeu yeni ubangerec nga kopocsicac sesegerecngina faikecdae. Imocac amma Yesungo ifingoc sese mong faibeso. 
HEB.8.4	Womonggareng yeni dedeseriyoac modacma Anutu sese heiheimiac ua imoc bic mekecdae, imocac ye engngoc bangecfu kecbacfu womonggareng naric mi ambac. 
HEB.8.5	Mosengo kporucwomong mema miacbeso anu Anutungo goroyoac dema yofi edeec,
HEB.8.5	“Ni tikiu onga edzacguai, ge siriha imoc yombong modacma wiac sasawa medacnadeac henghomema mebesena.”
HEB.8.5	Nga ngic yaguc womonnu ua meandae, yeni Mose isoc kurumenggac onga modacma uangina mekecdae.
HEB.8.7	Dzadzahac esea ebiha kpac ambac dede dzadzahac gboria mongngo tataha naric mi mebac. 
HEB.8.8	Nga Kebu Anutungo ine ngicngacfora yenenu kopocsicnginagoc anggecac yofi deec,
HEB.8.8	“Kecma naso mong habesande, imohai ni Israe nga Yuda areng yenigoc dzadzahac gboria mong mebade. 
HEB.8.9	Dzadzahac imoc warac bangecfocngina yenigoc meai, imocfia isoc kpac. Naso imohai neng maringinau mema Aigita bangecfunac hesicyunu hayai. Yeni dzadzahac meai, imoc wama imocgoc mi kecgecac ni ifingoc wayunuma ioc baoc ayemmeai.”
HEB.8.9	Ye ifi dema monggoc torokpeec,
HEB.8.10	“Ni ngadeu dzadzahac gboria Israe areng yenigoc mebesandua, imocac siriha yofi, dedeseriyoacna ngicngac yeneac negen negennu faima kibia imoc herenginau yombong ohobade. Amma neng Anutungina kecba yeneng ngicngacfocna kecgecde. 
HEB.8.11	Nga imohai mongngo Israe ogea me munea mong edekpou ammima yofi mi deude, ‘Ge Kebu negemmina.’ Nocac ngicngac kapiaunac erema kunengtoau wisickeude, yeni sasawango negennugecde. 
HEB.8.12	Ni wosoefac ayemmeba sing segema me kopocsic meficgeandae, imoc sasawa wama monggoc mi negensibade.” 
HEB.8.13	Ye dzadzahac gboria monggac deec, imohai dzadzahac warac meec, imocngo esea anec, ifi dekperagiec. Nga wiac mong bic wawaya esea ande, imocngo naso kapianecsac fema kpac anude.
HEB.9.2	Anu kporucwomong mana warac warac feec, imocac kpara Mana kpetiac. Nga mana warac warac imohai kifanananga amma tebo icsogongagoc nanoc.
HEB.9.3	Nga kporuc monggac ngadea imohai kporuc bedzoac mana mong feec, kpara 
HEB.9.4	Imohai hosuc homuna gombunga oho ohoac arata golngo memea nga dzadzahacac katapa taroc. Dzadzahacac katapa imoc golngo faima mekatahedacgec nga imocac manau enang golngo memea mannayakagoc
HEB.9.5	Katapa imocac witiau keruw onga kibikperagingiragoc yohockang kpegangngirango tapeau hedzic hedzic ammima semeec feec. Anutungo ihainoc kopocsicnginaac turung kpoukpou ua mekefec. Nga imocac hania sasawa yofinenggac mi debade.
HEB.9.7	Nga womonggarengtoangosac ama mana mong imohai kifasoc atac mocgu engande. Amma ye eng naric mi engande, kpac. Ye sac mema emma yengena kopocsic nga ngicngac yeni kopocsic hania kpacfu eng sicsauc megec, imocac amma sese faiudeac meengkecde. 
HEB.9.8	Nga Tiri Asungo yofi edzacnunude, Kporuc bedzoac kuha femanu 
HEB.9.9	Ngicngac yofinenggac kecdae, yeni imocac ongea isoc ande. Yeni Anutuac womonnu yeac ubangerec nga kopocsicac sesegerec meemma faimiandae nga imocngo ine yeneac herenegen negengngina hafoangoc naric mi dzuacyemmeude. 
HEB.9.10	Nga ua imocac nenedoku nene nga dzuac dzuacac faka hania hania imoc sebiu uasac meandae. Anutungo singyoac imoc yemmeu, yeni imoc modacma kecmagec nadung gboria monggac nasoya haude.
HEB.9.11	Anu Kristongo bic hama wiac sasawa gombunga yei fede, imocac womonggarengtoa anec. Ifi amma womong mong gombunga yombong maringo mi memea amma bangecfunac wiac mongngo mi memea, imoc nande, imoc kuneng nga hafoangoc gombunga amma esea feraheyombonggede. 
HEB.9.12	Kristo ye noning ngiwa me burumaka medahaac sac mema mi enec, kpac. Ye yengena sawango naso mocgusac sese mema 
HEB.9.13	Ngicngac yeneng Anutuac kicfu wonongnginagoc anggec womonggareng yeneng noning me burumakangiwa yeneac sac nga burumaka ngagera medac mi memea gerecngo dzeu hama ande, hamaya imoc mema ngicngac wonongnginagoc yenearu kpegiandae. Kpegigec wisickeu ngicngac yeni Anutuac kicfu sebiugeng kpetiac anggecde. Imocac amma yofi negembisia, 
HEB.9.14	Kristongo kekecseriac Asugoc namma yengena soronga amma kekeha Anutuaru faiemeec. Yeac sacngo yangburumaka sacngina homac ferahede. Imocngo herenegen negennina dzuacdaru angammemenina kpakparoha kpac anu Anutu kekehagoc kingang kpeminide.
HEB.9.15	Kristo ye yengena kekeha faiemema dzadzahac gboriaac ngicbotuc anec. Nenang dzadzahac esea imocac dedeseriyoac kpeing. Kpeni yeng homema bunnina mema dzadzahac esea imocac bageaunac menunuec. Anutungo ngicngac kpacnunukecde, nenang kekecseriac wiac menideac Kristongo homeec. 
HEB.9.16	Maridzominggac kibi mong fedeu yofi ambesonga, minginango homeu, imoc dekperagigec kibiya fora anude. 
HEB.9.17	Mingina gbori kecmanungoc maridzominggac kibi imoc ohogec eng feude. Minginango homeude, imohai maridzominggac kibi seriude.
HEB.9.18	Imocac amma dzadzahac esea imoc sacngo meserigec. 
HEB.9.19	Nga Mosengo dedeseriyoac sasawa ngicngac edederecge ayemmedaru wisickeu burumaka nga noning ngiwa sacngina mema dokugoc yerecgema ramadzoea sacsac nga babacmeac mema sacfu nemuruckema imocngo kibi kpou kpouya amma ngicngac sasawa witinginau kpegiu nadzicyemmeec. 
HEB.9.20	Nadzicyemmema yofi edeyunuec,
HEB.9.20	“Sac yomoc, imoc dzadzahacac sac. Anu ngeni dzadzahac manau kecgecdeac Anutungo edengunuec.” 
HEB.9.22	Ifi anu dedeseri fakau sacngo wiac meu kpetiac anude nga sac mong mi kpakeudeu kopocsic wawa mong mi fingerude.
HEB.9.24	Kristongo ama kpetiac maringo memea amma wiac fora fede imocac ongea ande, ama imohai mi enec, kpac. Yeng nenanggac amma Anutuac kicfu nanudeac kurumeng forau enec. 
HEB.9.25	Amma womonggarengtoa ye kifasoc yangsawa mema 
HEB.9.27	Anu ngicngac sasawa naso mocgusac homenideac dedea nga ngadeau kecma yoacfu nambesonga. 
HEB.9.28	Ifi isocngoc Kristongo naso mocgusac ngicngac sasawa nenanggac kopocsic tofohodarudeac amma sesenina anec. Amma ngade haude, imohai kopocsic tofohoudeac mi haude. Naso imohai Kristongo ngicngac yeac tomai kecdae, yenearu fingecma mengereyunuu komoc kpegecde.
HEB.10.1	Wiac gombunga ngade haude, Moseac dedeseriyoac imoc wiac imocac ongea, imocngo wiac fora mi ande. Ifi anu ngic yeni kifaya kifaya Anutu afehegecdeac yeac hoannu hama sesengina siriha mocgusac faiandae nga imocngo ine dedeseriyoacac kucfu hafoangoc naric mi mengereyunuude. 
HEB.10.2	Dedeseringo hafoangoc mengereyunubacfu yeneac sese faifai imoc bic kpac ambac. Amma kopocsicngina bic dzuacdzuara yeni herenegen negengngina kpetiac kecma kopocsicnginaac gamegoc monggoc mi kecbau. 
HEB.10.3+HEB.10.4	Imoc yofi, burumakangiwa nga noningngiwaac sawango kopocsic meickeudeacsoc mi ande, kpac yombong. Imocac amma sesegerec faifaiac faka imocngo kifasoc kopocsicngina heigboriyemmekecdenoc. 
HEB.10.5	Anu Kristongo bangectoa bangecfu mama imocac negensima Anutu yofi edeec,
HEB.10.5	“Ge ubangerec nga kopocsicac sesegerec hania hania, imocac mi anggengkefec. Nga geng ine bangecsebi mong mengerema nennec. 
HEB.10.6	Anu Ngicngac yeneng ramaburumaka hafoangoc kopocsicnginaac amma gerecfu faigec dzeande, imocngo songo mi meficgegenude, kpac. 
HEB.10.7	Ifi anu deai, ‘Anutu, negenna, geac songo modacbadeac hayai nga kibi kpoukpouac manau neac yoac oho ohoya fede.’ ” 
HEB.10.8	Sesegerec sasawa imoc dedeseriyoac modacma faiandae nga Kebungo ine yoac yofi deec, “Ubangerec nga kopocsicac sesegerec hania hania nga ramaburumaka hafoangoc kopocsicngina amma gerecfu dzeande, imocac mi anggenude nga imocngo songo mi meficgegenude.” 
HEB.10.9	Ifi dema yofi deec, “Negenna, geac songo modacbadeac hayai.” Ifi dema yeng sing gboria meseriudeac sing esea imoc meickeec. 
HEB.10.10	Yesu Kristongo nenanggac negemma songo imoc modacma sebia mekemma naso mocgusac sese faiu sing imohai kpetiac aning kecdimbe. 
HEB.10.11	Womonggareng yeni wenacsoc namma womonggareng uangina mekecdae amma yeni sesegerec siriha mockicngoc nasoya nasoya mekecdae, imocngo ine ngicngac kopocsicngina meickeudeacsoc mi ande. 
HEB.10.12	Nga Kristongo kopocsic meickeudeac sese mocgusac kuha wisic wisickea kpac, imoc faima Anutuac foiau tataha mema tacde. 
HEB.10.13	Nga Anutungo ngabafora yeac hania bageu hanititi siricfu faiyunubesande, ye imocac tomai tacde. 
HEB.10.14	Yeng sese mocgusac faima ngicngac hafoangoc mengereyunuu yeni wisic wisickea kpac kpetiac kechereema kecbesandae.
HEB.10.15	Anu Tiri Asungo ifingoc hepuc amma yofi edenunuec,
HEB.10.17	Amma kopocsicngina nga singyoac kpekpengina imoc sasawa wama monggoc mi negensibade.’ ” 
HEB.10.18	Nga Kebungo kopocsicnina waecac kopocsic meic meickeac seseac ua monggoc mi mebesonga.
HEB.10.21	Womonggareng engenatoaninango Anutuac arengfora garennunuma kecde. 
HEB.10.22	Nga nenang hanahema herenegen negennina gameagoc nga mi ngereeande, yeng imoc dzuaru kongaha fede nga sebinina doku kongahango dzuaru kongac kpeing. Imocac amma nenang ubaherenina fora imocgoc kekecnina isinggeyombonggema ye hafoangoc negensinggema Anutuac hoannu kembisina. 
HEB.10.23	Kebungo dedzegeac foraya nemmeudeac yoac deseriec, yeng dedea modarude. Nga imoc nenanggaru fingerudeac negenserima kecma deficgekecbisina. 
HEB.10.24	Amma songo nga angammeme gombunga botucninau feudeac nenang henggareng angemema meseriemekecbisina. 
HEB.10.25	Ngicngac goa yeni kpekpeturannina waandae, imoc mi ngereede. Nasotoa wegenede, ngeni imoc bic negendaeac meseriemekecbisia.
HEB.10.27	Ebictoaninagoc kecni ising ising nasou gerectoa mongngo nonohoma memanganenunuudeac tomainina feude.
HEB.10.29	Anu dzadzahacac sacngo ngic mong bic dzuarec, yeng ngade sac imoc ongea kpac dema Anutuac Medac witiau goteng tima Danggunucac Asu demanganeudeu, yearu turunga noc efea fingecmiude, imoc bic negendae. 
HEB.10.30	Nga
HEB.10.30	“Kopocsicac turung kpoukpou imoc neac uanoc nga ni ngicngac kopocsicnginaac turung kpouyemmebade.” 
HEB.10.30	Kebungo yoac imoc deec, ye negendimbe. Ye monggoc yofi deec,
HEB.10.30	“
HEB.10.31	Anutu kekehagocac mariu embesonga, imoc ebihagoc nga kpendzengagoc yombong.
HEB.10.32	Ngeni hanahema Kebuac kperagia megec, naso imohai siduc gombunggac amma uatoa mema kpendzeng kpegec, imoc negensigec febeso. 
HEB.10.33	Amma ngic yeneng naso goau ngicngac yeneac kicfu faingunuma gamekpekpe nga defagoc amma ngunukporac angemmegec. Nga naso goau ngaba yeneng ngeneac tosofocngina ifi ayemmegec ngeni ogo angemmema yenigoc nanggec. 
HEB.10.34	Ngeni witicngic yenigoc ngenahafoc kpendzeng kpegec nga ngic yeneng goa ngenearunac witicamau faiyunugec nga ngaba yeneng goa ngenearunac hamangec faka angemmema hiedzongina megec. Ifi anggec ngeni ine sogaima yofi negenggec, hiedzonina feengkefude imocngo bangectoa bangecac hiedzo ferahedacde. 
HEB.10.35	Imocac ngeni kengeha kpac kecbisia. Kecma faka imocac buma kuneng meficgegecde. 
HEB.10.36	Ngeni modzotitia kpac kecgec, imoc ngereeude. Imocngo meficngunuu ngeni Anutuac enac tofoc tofoho amma dedzegeac foraya, imoc megecde.
HEB.10.37	Anu naso wegenanec fede, imoc wisickeu,
HEB.10.37	“Ngic haudeac dedea, ye naso mong mi ukuma haude. 
HEB.10.38	Ngicngacfocna dindingac kecdae, ngeni negen negensinggoc kechereema kecbesandae. Nga ngenearunac mongngo wanuma kenudeu neng ine yeac negemba ubaherenango mi ngereede.” 
HEB.10.39	Nenang ye ngadehema hofeac sing modacma kemenide, imocac areng kpac. Nenang ine negen negensinggoc kecma firang amma ubaonganinagoc kekecseriu ennide nga embesandimbe.
HEB.11.2	Ngicngac bicngoc kecgec yeni negen negensingnginagoc kecgecac amma Anutungo hepuc ayemmema yoac nga fakangina deseriec. 
HEB.11.3	Wiac kicngo hengandimbe, imoc wiac hehenaunac mi fingerec. Anutungo yoac deu kurumenga kurumenga nga bangectoa bangec fekende, yeng imoc meficgedaru fingerec, imoc negen negensinggoc kecma negentegecnide.
HEB.11.5	Enoko ye negen negensinggac amma homec mong mi fingecmiu henec. Nga Anutungo ye engsac meickeu enec. Ye mi emmanu Anutungo yeac yofi demiec, “Ni geac negemba ngereede.” Ifi dema Anutungo ye meickeu ngicngac yeneng hofocma monggoc mi meficgegec.
HEB.11.6	Anu ngic mongngo Anutuac hoannu kembeso negende, ye yofi negensinggema kecbeso, Anutu ye kecdenoc nga ngicngac ye kpachofoc angandae, yeni turunga gombunga yemmeude. Nga mong ye negen negensinga kpac kecande, Anutungo yeac negenu naric mi anude, imoc kpac yombong. 
HEB.11.7	Ngicngac yeni dokutoa haudeac ebic mi hemmagec Anutungo Noa goroyoac edeu yeng yoara negensinggema eweheimima wagetoa mong meec. Ifi mema yengena arengfora ebicfunac onggongyunuec. Yeac negen negensingngo bangectoa bangecac faka mangana mekperagiu Anutuac yoacfu kenggec. Yeng ine Anutuac yoac negensinggeu Anutungo ye ngic dindingac demiu foraya henec.
HEB.11.9	Anutungo bangec miudeac dedzege ammiec, ye ihai kemma kuric isoc kefec. Kecma Anutuac yoac negensinggema kporucbedzoya faiu nanu Isaka nga Yakobo ihai yerigoc kecgec. Yereng Abrahanggoc bangecac dzadzahac imoc mekecgec imocngo bangecngina anec.
HEB.11.10	Anutu yengenaoc taong wotungseriagoc warac arenggema meficgeec nga Abarahang ye kuric kecmanu imocac tomai kefec. 
HEB.11.11	Anu Sara ye sabacmeme nasoya kpac anec. Nga ye Anutuac yoac negensinggema kefecac heregoc amma medac kpenanggema meec. Anutungo dzadzahac yoac dema imoc modarudenoc, ye ifi negensiec. 
HEB.11.12	Imocac amma ngic sabac meficmeficgeacsoc kpac, yearunac bangecfora homac sahema fingecgec sawaac asomeng nga kondung tegiau sangi isoc anggec nga ngicngo kpetengina oso osoacsoc mi ande.
HEB.11.13	“Neni bangecfu kuric amma naso wegenanecsac yei kecdimbe.” 
HEB.11.14	Anu ngicngac yoac siriha ifia deandae, yeni yenang bangecyombong meficgegecdeac hofoc hofoc ua mema kecma deficgedae. 
HEB.11.15	Amma yeni bangecngina warac kecma wagec, imoc negensibau dede yeni naric monggoc dzigenebau. 
HEB.11.16	Nga bangec mongngo esea ferahede kpara kurumeng, yeni bangec imocac ayemmeec. Imocac amma “Anutu ye Anutunina.” yeni ifi degec, ye game mi kpekecde, nocac yeng yeneac negemma taong mong bic mengereec.
HEB.11.17+HEB.11.18	“Isakaarusing geac bangecfocga yombong debesandae.” 
HEB.11.17+HEB.11.18	Medaha mocgu imocnoc ye dzadzahacac areng kefec ye sifu mema sesegereha anudeac deec. 
HEB.11.19	Nga ye yofi negensima kefec, “Anutungo ye homecfunac ifingoc naric megboriude.” Imocac yoac yofi heima dedimbe, “Anutungo Isaka homecfunac meec.”
HEB.11.21	Nga Yakobo ye Anutu negensinggema kefecac homebesonga amma yeac kpacfu Yosefeac medachora tembuc tembuc kenecyuruec. Kenecyuruma yasuya susiau merandzima ngonducnema Anutu numumima dengereec. 
HEB.11.22	Yosefe ye Anutuac kuc negensima dzadzahac yoara negensinggema Israe areng Aigita bangecfunac dzigenegecdeac kpefing deec. Amma yengena sic mekenggecdeac negensima derecgeyemmeec.
HEB.11.24	Nga Mosengo negen negensinggoc kecma yadiu Faraoac naroanggac medac, yeac ifi degecdeac waec. 
HEB.11.25	Ye kopocsicac ubangerec hania hania negemma naso wegenanec kefudeac mi ammiec. Ye ine Anutuac ngicngac yenigoc ebic tofohoma kefudeac negenu ngereec. 
HEB.11.26	Amma ye Aigita bangecac dzofinac imocac negenu mamea anec. Kristoac amma game meudeac negenu engena anec, imocngo Aigitaac dzofinac ferahede. Ye imoc negensima Anutuarunac bung meudeac kic fiec. 
HEB.11.27	Ye Anutuac yoac negensinggema Aigita bangecac ngictauac kengec mong mi kpeu Aigita bangec waec. Ye Anutu mi hengena, ye kicngo mi henec nga henec isoc kpendzeng kpekecma ubea mi maec. 
HEB.11.28	Ngic kpekpe angerongo morocmedacfocngina yunuhomebacac yeng Anutu negensinggema makekenggac ramamedaha kpehou amma sawango nagunginasoc hosoec. 
HEB.11.29	Nga Israe ngicngac yeni negen negensinggoc kecma kondung sacsac imohacsing ferecgema bangec kerengaiu kenggec. Kemmagec Aigita areng yeneng ifingoc ferecgeni dema doku nema homedacgec.
HEB.11.31	Ngic yohockang yeri Yeriko sufu sufuu hengkperecge ambesonga kenec singtoangac Rahabango Anutu negensinggeecac ruaegoc heitaiyuruec. Imocac amma ye negen negensingngina kpac yenigoc manganema mi kpac anec.
HEB.11.33	Yeni negen negensinggoc kecgecac dzikacfu ngictau homac yeneac wasaingic memayunuma ngictaufocngina anggec amma laion enacngina medzickegec. Nga singyoac feec imoc garenggema Anutungo wiac deseriec imoc megec. 
HEB.11.34	Yeni gerecyada kucngina menomanegec. Nga ngabafocngina yeneng wasaibeangngo yunuhomebeso anggec woragec. Yeni kucmama kecgec Anutungo kuc yemmeec. Yeni dzikac kucgoc kpema kuric wasaingic homac kporacyunugec. 
HEB.11.35	Ngac goa yeni negensinggema kecgec Anutungo arengfocngina homecfunac megboriyunuma yenearu monggoc faiyunuec.
HEB.11.35	Ngictau goa yeni profete dzikacngo yunuma medzoicyunuma Anutuac yoac wagecdeac degec. Nga profete yeni ine homecfunac yacyac, imocac kekec gombung negensima ngictau yeneac yoac wama witicamaunac mi woragec. 
HEB.11.36	Nga goa yeni ngickicfu deendema amma defagoc ayemmema dzikacngo yunugec. Amma goa monggoc sengngo witicyunuma witicamau faiyunugec. 
HEB.11.37	Anu goa hocngo yeneregec nga goa segengo sebingina merecgegec nga goa wasai beangngo kpebucyunugec. Nga goa yeni wambangina kpac anu rama nga noning sebera heima kengkecma sebiac wiacac obohokecgec. Ifi anggec ngicngac yeneng yunugec ebic witiau kecgec. 
HEB.11.38	Kecma yeni bangec kisiu nga bangec sifehau amma kedzebeu me bangec singau yerecgema kecgec. Yeneng gombungngina mehama ngicngac amabangecngina botucfu kecgecdeac sing mong mi feec. Ngicngac kopocsicnginango sing imoc hedzickeec.
HEB.11.39	Nga ngicngac imoc yeni negen negensinggoc kecgecac Anutungo yenenu ngereec. Amma yeni wiac megecdeac dzadzahac yoac dedea, imoc bangecfu kecma mong mi megec. 
HEB.11.40	Anutungo nenannu wiac engena faiudeac negenec. Nga yeni nenanggoc hafoangoc mengereyunuudeac imoc negensiec.
HEB.12.2	Kemma kicnina Yesuaru fikecbisina. Yeng negen negensinnina hafoangoc mengerema kefude nga yennoc ua imocac hania. Ye sogac sogai ngade haude, imoc negensima mariponggac kpendzennu emma game kpekpe bageau kekec, imoc tofohoma imoc wiac efea ifi negenec. Ifi amma Anutuac tatacac foiau emma yaguc tacdenoc. 
HEB.12.3	Nga ngeni kucmama amma ubangina mabacac yeac negensima kecbisia. Yeng waraima kpendzeng kpemanu kopocsicmeme yeneng yeac deendema ammigec.
HEB.12.4	Anu ngeni ine kopocsic tidzamegecdeac eweyombonggegec amma sac hetic hetinggeaac nadunnu mi emma kecdae. 
HEB.12.5	Nga Kebungo medacfora meseringunuudeac yofi edengunude, ngeni imoc naric mi nigecngunubeso.
HEB.12.5	“Medacna, Kebungo gumeting anggenu ge imoc mi ngadehebesena nga yeng yoac seria deu ubaga mi mabeso. 
HEB.12.6	 medac mong songogoc hoanggekecde, ye metinggeude nga medaha songo negemmide, ye kpemeting ammiude.” 
HEB.12.8	Nga yeng medacfora sasawa fakanginaac memengere ua mema ngeni ifi mi angemmeudeu yeac nambaracfora yombong mi anggecde amma ngeni hamangecfunac fingecgec isoc anude. 
HEB.12.9	Amma bangecfu mangfocninango metinnunugec nenang fakangina ifia negensima ewengina heiing. Nga asu yeneac Manggacngo metinnuu yeac yoara monggoc yombong tofohoma kekec mebisina. 
HEB.12.10	Mangfocnina yeni negen negengngina feec, imocac sirihau naso wegenanecsac metinnunugec nga Anutungo metinnunuande, imocngo ine memefihagoc yombong ande. Nenang yeac kpetiac kekecfu torokpema kecnideac ifi angkecde. 
HEB.12.11	Anu memetinnina imoc yofinenggac ubahodung meficgenemmeande, imoc ubangerehagoc mi anude, kpac. Nga ngicngac yeni memetinnu kecma yadiserikecdae, yenearu faka imocngo ngade faka dindingacac ruae kekecac fora meficgeude.
HEB.12.13	Amma ngicngac hanimangang haningina mepatickebauac ngeni singngina heitumebisia.
HEB.12.13	Ngeni ifi anggec haningina ngereebeso.
HEB.12.14	Ngeni kpetiac kekec mi kecgecdeu Kebu naric mi henggecde, imocac ngeni ngicngac sasawa yenigoc ruae nga kpetiac kecgecdeac uatoa mebisia. 
HEB.12.15	Ngenearunac mongngo Anutuac wosoefacfunac mangunubacac henghomema kecbisia. Nga botucnginaunac wiac herebu nga ubaebic imocngo sera mi kpebeso. Imocngo sera kpema ebic meficgengemmeu wosohodung isoc homac memanganengunuude. 
HEB.12.16	Amma ngeneac botucfunac mongngo kaiserofaka ambacac me Esau isoc Kebuac ihoc bahoc ambacac ngeni henghomema kecbisia. Esau ye naso mocguac yakango waracmedacac kenec muneagoc emekpesi anoc. 
HEB.12.17	Amma yeng ngade mamaarunac kenec imoc mebeso anu mamango waec. Ye imoc meudeac kiaru sifu mengec mengereac sing mong mi fingecmiec.
HEB.12.19	trampet mong kunengngo arohou enacudumeng mongngo yoac deu mi negenggecdeac desambic anggec. 
HEB.12.20	Yoac yofi dedea, imocngo ebictoa meficgeyemmeec,
HEB.12.20	“Yang mongngosac tiki imoc kpesereudeu ye hocngo hebucgebeso.” 
HEB.12.21	Anu wiac henggec imocac homac yombong kengecyunuu Mosengo yofi deec,
HEB.12.21	“Ni kengecnuu dzononna fedede.” 
HEB.12.22	Ngeni ine tiki ifiau mong mi hagec, kpac. Ngeni Siong tiki, imoc Anutu kekehagoc yeac taong amma kurumenggac Yerusaleng, imohai sogac sogaiac tutumannu hagec. 
HEB.12.23	Ihai areng yofi bic kpeturanggegec kecdae. Ngicngac sasawaac Anutu, yeng desi desingicngina. Nga Angero habu teng tauseng dafiguc amma ngicngac Anutungo hafoangoc mengereyunuma yeneac dindingac deyemmeec, yeneac ongaasungina. Nga kurumennu kpacngina tahockema oho ohoya waracmedac isoc kecdae, yeni kurumenggac kpebung habu andae. Yeni sasawango kpeturanggema ihai kecdae. 
HEB.12.24	Nga ngeni Yesuaru hagec yeng dzadzahac gboriaac ngic botucnina andenoc. Amma ye sawa kpegiec, imocngo Abeac sacngo yoac deec, imoc ferahema kuhagoc yombong deude.
HEB.12.26	Moseac nasou Anutuac ubaudumengngo bangec kpemindzaheec nga yofinenggac ine yofi deserima edenunukecde,
HEB.12.26	“Naso monnu monggoc bangec kpemindzahebade, imohai ine bangecsac kpac, kurumenga kurumenga ifingoc kpemindzahebesandua.” 
HEB.12.27	Nga “Naso monnu monggoc.” yoac imocngo yofi dekperaginemmede, wiac hanac hanaheau deu fingecdarec ye imoc kpemindzaheu kpac anude. Nga wiac sasawa mi fingecmanu nanec, ye imoc ifingoc kpemindzaheu seria namma fefeseri feude.
HEB.12.28	Nga eucerereng mong ifi nemmeu mekecdimbe, imoc kpemic kpemindzahenasou naric mong mi manganeude. Imocac amma nenang Anutu ubangerec negemmima yeng negenu ngereeude, sing imohai yeac bageau memaemema eweheimibisina.
HEB.12.29	Foracngoc, Anutunina ye gerecborang amma wiac sasawa dzeu kpac andarude. 
HEB.13.1	Negen negensinggoc tosofocna, ngeni ngenaocngoc heresongogoc hoangemema kecbisia. 
HEB.13.2	Ngicngac hagec ngeni yeneac ama heiyemmegecdeac mi nigecngunubeso. Ngicngac goango ifi anggec, yeni mi negemma angero goa ama heiyemmegec. 
HEB.13.3	Nga ngicngac witicamau tacgec ngeni ngenahafoc tacdae, ngeni ifi isoc yeneac negensima meficyunubisia. Nga ngic goa witicamau yunuandae, imoc ngeneac sebi momoc kpedae, ifi isoc negemma meficyunubisia.
HEB.13.5	Anu ngeni hiedzoac tusuc faka mi ambisia, ngeni ine wiac bic fengemmede, imoc soha ande, ngeni ifi negemma kecbisia. Anutu yengenaocngoc yofi bic deec,
HEB.13.5	“Ni ngeni wangunuma me wiacngina segerema naric mi ngadengunubade, imoc kpac.” 
HEB.13.6	Imocac serima kengeha kpac kecma yofi naric denide,
HEB.13.6	“
HEB.13.8	Yesu Kristo ye worang nga yaguc amma nasosoc siric mocgungoc kecengkefude nga kecbesande.
HEB.13.10	Anu arataninagoc kecma womonggareng yeni kporucwomonnu ua mekecdae, yeni arata imohacnac yaka mong naric mi mema negecde. 
HEB.13.11	Womonggarengtoango yang yeneac sac mema womong 
HEB.13.12	Imocac Yesungo ifingoc yengena sawango ngicngac kpetiac meyunuudeac taong naguac ngadeau kpendzeng kpeec. 
HEB.13.13	Imocac tacyac angandimbe, imocac ngadeau yearu kemma yegoc gamekpekpe witiau momoc embisina. 
HEB.13.14	Yei bangecfu nenang taong seria mong mi fede. Nga nenang ine taonnina ngade habesandeac kicfifi kecdimbe.
HEB.13.16	Nga ngicngac goa heimefic ayemmebesonga amma wiacngina fede, imoc hendzicma yemmebisia, faka imoc mi nigecngunubeso. Anutungo sese ifiaacnoc negenu ngereeude.
HEB.13.19	Ngeni nunumuu monggoc yombong meficnumagec neng naso mi ukuma ngenearu bic dzigene habadeac negensiduae.
HEB.13.21	yennoc ua gombunga sasawa megecdeac kuc ngemmema mewakengunuu yengena songo nga negen negeng modacgecde. Yeng ifi anemmema negenu ngereeu, faka imoc nenearu fingecbeso. Nga yearu dedengerec nga dedengerec fekengkecbesande, imoc fora.
HEB.13.22	Negen negensinggoc tosofocna, ni kibi yomoc ohongemmeduae, imocngo herea mi ande, imocac ngeni dederecge yoac yomoc modzotitia kpac kecma negenggecdeac igocngunuma deduae. 
HEB.13.23	Amma mong edengunuba negenggec, yeni tosonina Timoteo witicamaunac yungecgec. Imocac yeng naso mi ukuma nearu bic hasikeudeu yegoc ngenendedeac ngenearu bic hadede.
HEB.13.24	Neneac wenacngerecngo enarafocngina amma kpetiac areng sasawa yenearu kembeso. Amma tosofocnina Itarianac yeneac wenacngerecngo ngenearu ifingoc hade.
HEB.13.25	Anutuac danggunucngo ngicngac sasawa ngenearu febeso.
JAS.1.3	Negen negensingngina faitobannu faigec imocngo meseringunuu ngicngac seria anggecde. 
JAS.1.4	Amma ngeni modzotitia kpac kecma serima uangina hafoangoc mesigecde. Mesima yadiseriyombonggema wiac monggac naric mi obohogecde.
JAS.1.6	Nga ye kpesima numumiude, imohai ine negengyohoha kpac negensinggema numubeso, nocac ngic mong ye negengyohoc anude, ye kondunggac siri isoc, firangngo imoc wangecma kengha anu sicsauc kpekefude. 
JAS.1.7	Ngicngac ifia yeni, “Kebuarunac wiac mong naric menide,” imoc mi negensibisia. 
JAS.1.8	Ngicngac ifia yeni ubayohoc amma negen negeng mocgucfu naric mi serima yenanggac sing sasawa negengyohocgocsac anggecde.
JAS.1.9	Negen negensinggoc tosonina mong ye mamea kecande, ye yengenaac negenu engena ambeso. 
JAS.1.10	Nga ngic mong dzofinahagoc, ye yengenaac negenu mamea ande, imoc negensibeso. Dzaring dzuriango kpindzing manau tohoma moronggema kpac angkecde, ifi isoc ye ifingoc kpac anude. 
JAS.1.11	Nga asoac wenac gereango erema kpindzing kpeu imocngo gbanggema dzuria siriha gombunga moronggeu kpac anude. Nga ngic dzofinactoayagocngo wiac meficgeudeac uatoa meande, ye siriha ifi isoc bic moronggema kpac anude.
JAS.1.12	Ngic mong faitobannu serima namma ebic tofohoude, ye kenehagoc. Nga ngicngac Anutu songo negemmiandae, yeni kekecac ira yemmeudeac deseriec. Ngic mong ye faitobannu heiserima kefude, ye imocnoc meude. 
JAS.1.13	Kopocsicac faitobang ngic fingecmiu ye yofi mi debeso, “Anutungo faitobannu fainudac.”
JAS.1.13	Imoc yofiac, wiac manganango Anutu naric mi memaude nga yeng ngic mong kopocsicac faitobannu ifingoc mi faiude, kpac. 
JAS.1.14	Ngic tembuc tembuc yengenaac songongo ngic faitobannu faiyunuande amma yengena songongo ye wangecma ikoc negen negeng negemma faka hania hania meudeac songo meficgeude. 
JAS.1.15	Anu negensongo manganango kpenanggema medac mong meude, ye kpara kopocsic. Nga kopocsicngo hafoa yadiseri amma homec kpenanggema meude.
JAS.1.16	Songo tosofocna, ngeni ngenaocngoc ikocfu mi wangecemebisia. 
JAS.1.17	Anutu ye kurumeng kperagiac manggac amma yearu kundung mong mi kpeude, kpac. Yearu kperagia feec nga fede amma fekengkecbesande. Nga yeng wihacnac wiac gombunga nga soronga suenemmeu maude. Ye ubangereha ifi nemmekecde. 
JAS.1.18	Anutu ye songoya nga negen negenaac amma yoac forau yeac nambaracfora fingering kecdimbe. Yeng deu wiac sasawa bangecfu fingecdarec, imocac buma heihei annideac ifi anec.
JAS.1.19	Songo tosofocna, ngeni yofi negenggec, yoac mong degec hau ngeni bic kedzac faibisia. Faima imocac turunga bic mi merembisia me herebu bic mi ambisia. 
JAS.1.20	Ngicac herebungo Anutuac kicfu faka dindingac mi heficgeude, kpac. 
JAS.1.21	Imocac amma ngeni faka seuhagoc nga faka mangana ifia homac fede, imoc sasawa meickedacbisia. Amma ngeni yumea kecmagec yoac herenginau homec homera, imocac kucngo ubaongangina ebicfunac mesiu komoc kpegecde.
JAS.1.23	Ngic mong ye Anutuac yoac engsac negemma imoc mi modarudeu ye ngicngo yengena kicmesuya wikinnu hengande, ifi isoc. 
JAS.1.24	Ye ongea engemma kemma imohaingoc yengena siriha dafia, imoc bic nigeckpeude. 
JAS.1.25	Anutuac singyoac soronga, imocngo witicfunac yungecnunuude. Nga ngic mongngo imoc hennegeng amma mekecma nigera kpac uaya mekefude, Anutungo yeac ua keneheude.
JAS.1.27	Nga Anutu Manggacnina yeac kicfu eweheihei faka kpetiac nga kongaha, imocac siriha yofi, bangectoa bangec yomocac songo ngadehema wonong mi heiemema beging nga ngachotsec ewefocngina homemea ebicfu kecdae, yeni yenenggareng ayemmebesonga. Imocngo Anutuac eweheihei gombunga.
JAS.2.2	Imoc yofi, ngic mongngo ngeneac kpekpeturannu ring golngo memea amma ngakpi kibia gombunga heima hau naso imohaingoc ngic mong makpekpea wambaya esea wonongagoc heima haude. 
JAS.2.3	Ifi haec ngeni ngic wamba kibia gombunga faidac, ye hemma yeac degecde, “Ogo, ge yei hama tatac gombungau tacna.” Ifi dema ngic makpekpea yeac ine yofi degecde, “Ge edimoc kemma nanna.” me “Ge haninau parannu matacna.” 
JAS.2.4	Ifi anggecdeu ngeni ngenaocngoc siricngina hentegecma sing manganau ngicngac ogofocngina isingyunugecde nga imocngo mi ngereede.
JAS.2.6	Amma ngeni ine ngicngac makpekpea game meficgeyemmeandae. Nga ngic finactoanginagoc yenennoc memanganengunuma yoacfu faingunuandae. Nga ngeni yenisac eweheihei ayemmeandae, imoc mi ngereede. Makpekpea yeni faka ifia mong mi angemmeandae. 
JAS.2.7	Yesuac kpara gombunga warac witinginau enec nga dzofinactoanginagoc yenennoc kpac imoc demanganeandae.
JAS.2.8	Anu dedeseriyoac mitikibiu yofi oho ohoya fede,
JAS.2.8	“Ge geangga anggengande, siriha imocngoc gegoc wegenac kecdae, yeni heresongogoc hoangyunubesena.” 
JAS.2.8	Ngeni eucererenggac yoac imoc foracngoc modacgecdeu faka gombunga anggecde. 
JAS.2.9	Nga ngeni ngic engena mamea sebinginaac siricfu ayemmeandaeu kopocsic meficgegecde. Nga dedeseriyoacngo manganangina dekperagima singyoac kpekpe, ifi dengemmeude. 
JAS.2.10	Imoc yofiac, ngic mong ye dedeseriyoac hoanggema nadunga sasawa modacdacma nadunga mocgusac kpeudeu, ye nadung sasawa imocac turunga meude. 
JAS.2.11	Anutungo yofi deec,
JAS.2.11	“Ge kaisero mi ambesena.”
JAS.2.11	amma monggoc yofi,
JAS.2.11	“Ge ngicngac mi yunuhomebesena.” 
JAS.2.11	Nga kaisero mi amma ngicngac yunuhomenadeu dedeseriyoac kpekpengic bic annec. 
JAS.2.12	Anutuac singyoacngo witicfunac yungecnunuude, yeng singyoac imoc modacma fakanina isinggeude. Imocac ngeni ifingoc singyoac imoc yoacnginau nga fakanginau modacbisia. 
JAS.2.13	Ngic mong ye ngicngac ogofora wosoefacgoc mi ayemmekecde, yeac wosoefac faka mong yoacfu mi fingerude. Nga wosoefacgoc kekecngo yoacfu namma firang ambesande.
JAS.2.14	Tosofocna, ngic mongngo deude, “Ni negen negensinggoc kecduae.” ifi dema angammemea mi feudeu negen negensinga imocac fora mi meficgeude. Nga negen negensing ifiango ebicfunac naric mi mesiyunuude nga yeni komoc mi kpegecde. 
JAS.2.15	Negen negensinggoc ngic me ngac toso mong ye kekehau noc wambaya heiude nga yakaya wenacsoc neudeac kpedadanggekecmanu 
JAS.2.16	ngenearunac mongngo yeac deude, “Ge ruaegoc kemma nomang ngakpiga heima yaka negebec ambesena.” ye enacngosac ifi dema sebiaac wiac obohode, imoc mi miudeu, negen negensingaac fora mong mi fingerude, kpac. 
JAS.2.17	Nga negen negensingga angammemea kpac fede, imocngo homemea ande.
JAS.2.19	Amma Anutu ye mocgusac kecde, imoc bic negensinggenec, imoc gombunga. Nga asu mangana yeni ifingoc imoc negensinggema kengec amma dzonongngina fedekecdengoc.
JAS.2.20	Nga geng ine negen negensinggagoc kecma angammemega kpac kecnec, imoc fora mong mi meficgeude, kpac. Ge ngic negen negengga kpac isoc, imocac siriha negenghomebesena. 
JAS.2.21	Warac nenang bangecnina Abarahang ye medaha Isaka sese dema aratau faiu Anutungo yeac negen negensing angammemeagoc hemma ngic dindingac demiec.
JAS.2.23	Anu imoc fora ande nga mitikibingo edzacnunuma yofi dede,
JAS.2.23	“Abarahang ye Anutu negensinggeu Anutungo yeac ngic dindingac demiec.” 
JAS.2.23	Amma yeac yofi degec, “Ye Anutuac ogea.” 
JAS.2.24	Anutungo ngic angammemea arennu yeac dindingac deude nga negen negensinggac arennusac kpac, ngeni imoc hendae.
JAS.2.26	Sebi ongaasuya kpac, imoc homemea nga siriha ifiangoc negen negensing angammemea kpac, imoc ifingoc homemea.
JAS.3.1	Tosofocna, ngenearunac homacngo kpoukpou anggecdeac mi negensibisia. Anutungo yoacfu fainunuudemoc naso imohai kpoukpou hanianina ebiriangoc isinggema yoacnina desibesande. 
JAS.3.2	Nenang sasawa naso homac kopocsicfu manunuude. Amma ngic mong ye yengenaac yoac segema kopocsic mi meficgeudeu ye ngic hafoangoc gombunga amma yeng sebia ifingoc garenggeudeac mi obohoude. 
JAS.3.3	Anu becosi yeni yoacnina negemma modacgecdeac enacnginau aiengbisic faima sebinginau hafoa kisangyunuandimbe. 
JAS.3.4	Nga wagetoa kondunnu kecdae imoc ifingoc hembesonga. Yeni kunengtoa nga firang seriango meyunuu wage gareng ye wiacbisiha merengfai anu wagetoa yeac maria modarude.
JAS.3.5	Anu nedzarang ye ifingoc sebininau wiac kapia ande nga sifu yoactoa dema sebinina meenude. Nga negenggec, gerec kapiabisicngo hanahema dzeu ickate kunengtoa faiu dzeande. 
JAS.3.6	Nedzarannina imoc gerec isoc, imocngonoc sebininaac wiac sasawa feracyunuma manganaac nonggea angkecde. Nga hofengo nedzarannina faiu dzeu nedzaranninango sebinina sasawa meu wonong anu kekecnina hafoa imoc faiu dzeude. 
JAS.3.7	Yangkasi nga neng amma boudzoc nga kondunnu yang hania hania fedacdae, yeni warac nga yaguc yoac kpouyemmema garengyunuandimbe. 
JAS.3.8	Nga ngicngo nedzaranga garenggeudeac obohokecde, imoc tacnegenga kpac mangana mekefu marasing manganango yearu wakede. 
JAS.3.9	Nenang nedzaranninango Kebu Manninaac kenecyoac deandimbe
JAS.3.10	Enacbibic imohacnacngoc kenecyoac nga sowecyoac momoc maande. Tosofocna, imoc naric mi ande. 
JAS.3.11	Doku kiwa mocgu imohacnacngoc doku sawera nga hodungagoc momoc naric mi maecde, kpac. 
JAS.3.12	Tosofocna, fig icngo oliwagbomea naric mi meficgeude nga waing witicfu fig gbomea naric mi fingerude. Siriha ifingoc doku kondunggocngo doku sawera naric mi meficgeude.
JAS.3.13	Ngenearunac ngic mongngo negen negentegec nga negen negenga irec ireckea mekecdeu, ye yumea kecma negen negentegecgoc fakaya gombunga edzacngunubeso. 
JAS.3.14	Nga ngeni ubaherenginau keracmangang kuneng amma kichodung negemmanganggoc hoanggedaeu ngenang sebingina meemma ikocgoc kecma yoac foraac yoackpekpe mi ambisia. 
JAS.3.15	Negen negeng ifia imocac hania kurumennunac kpac, imoc ine bangecfunac nga uba eseaunac amma hadehade yeneac ua. 
JAS.3.16	Ngeni ubaherenginau keracmangang amma kichodung tusucfaka feudeu ngeni sicsauc kecma memanganeemegecdeac faka hania hania angkecma kecgecde. 
JAS.3.17	Negen negentegec wihacnac maande, imocngo hanahema negen negenga kpetiac faima monggoc ruae nga faka yumea meficgeude. Imohai ubaseri me ubagori me ikocyoac mong mi fede nga monde monde mi angande. 
JAS.3.18	Ngicngac ruae kekecac ua meandae, yeni ruae komoha homecgec fora dindingac kekec fingecyemmeude.
JAS.4.2	Ngeni wiac mebesonga negemma wiac mi mekecdae nga yunukpebuc amma hodzinnu faka mekecma wiac naric mi tigec enude. Amma ngeni gorec gorec nga ewekpekpe angkecdae. Amma ngeni nunumungina kpac kecdaeac wiac gombunga naric mi megecde. 
JAS.4.3	Ngeni ine wiac megecdeac numuma yofi negensiandae, “Sebiac hensongou dzofinacnina naric ukunide.” Ifi negemma ngeni sicsauc numuma imocac fora mong mi megecde.
JAS.4.5	Mitikibiu yoac yofi fede, “Ye ongaasu nenang hereu faiu tacde, imocac nenang yeac areng kecnideac homac ammikecde. Ngeni yeac herebu meficgebauac ye mi wabisia.”
JAS.4.6	Anu yeng ferahema wosoefac kuneng anemmeude, imocacnoc mitikibingo yofi dede,
JAS.4.6	“Anutungo ngic sebiengenggoc kecdae, yeni kekecngina memaude nga ubasebingina memama kecdae, yeni wosoefaha yemmeude.” 
JAS.4.8	Anu ngeni Anutuac hoannu kenggec yeng ifingoc ngeneac wegenac haude. Manganameme ngic, ngeni maringina dzuacgec nga ngicngac ubayohocgoc kecdae, ngeni ubaherengina dzuacmengere anggec kpetiac anu. 
JAS.4.9	Ngeni ubamangang nga ubahodung negemma homac kiacbisia amma dzomocgoc kecdae, ngeni meremma kiacgec nga sogac sogaigoc kecdae, ngeni meremma ubaebicgoc ambisia. 
JAS.4.10	Ngeni Kebuac kicfu memaemegec yeng miacngunuude.
JAS.4.11	Tosofocna, ngeni ngenaocngoc mi demanganeemebisia. Mong ye ogea demanganede me fakaya isinggema demanganeudeu ye dedeseriyoac deendema amma memaude. Nga dedeseriyoac isinggema memanadeu imohai dedeseriyoac mi modacnade, kpac. Geng ine dedeseriyoacac ising ising ngic annade. 
JAS.4.12	Yoac ising isingngic nga dedeseriyoacac oho ohongic imoc mocgungosac amma yennoc naric ebicfunac mesingunuu komoc kpegecde me memanganengunuu kpac anggecde, ye imocac kuc femide. Nga ge ogoga isinggenadeac kuc mi genggena, kpac.
JAS.4.14	Ngeneng wereckenuac siriha nga kekecngina dafi anude, imoc mong mi negendae. Kekecngina imoc hosuc isoc, naso wegenanecsac erema kpac anude. 
JAS.4.15	Ngeneng yofi degec ngereebac, “Kebungo negenu ngereeude isoc nga kecnideu ua imoc me imoc menide.” 
JAS.4.16	Anu ngeni sebiengeng yoac dema sebingina meengandae. Yoac ifia sasawa faka mangana yombong ande. 
JAS.4.17	Imocac negenggec, ngic mong ye angammeme gombunga anudeac negen negengtegec femiu imoc sifu waude, ye kopocsihagoc.
JAS.5.1	Ngicngac dzofinactoanginagoc, ngeni negenggec, ebic kunengngo ngenearu fingecma memanganengunuudeac amma ngeni arohoma kiacgec. 
JAS.5.2	Ngeni iwaingina dzamema kpac anude amma wambangina imoc dzaukpadzadzangngo neu kpac anude. 
JAS.5.3	Hufengngo gol nga silwangina meude nga hufeng imocngo siducdede amma haniangina dekperagiu sebinginau gerec isoc ngonohoude. Ngeni naso wisic wisickeaunoc hiefinac mekpedzuc anggec, imocngo ifi fingecngemmebesande. 
JAS.5.4	Negenggec, uangicfocngina yeni semeng uanginaunac fora kpengemmegec ngeni ua bung yemmebeso wagec, imocngo kiackecde. Nga uangic yeneac kiacngo ifingoc Kebu Kuctoa mingina yeac kedzacfu bic kemeec. 
JAS.5.5	Ngeni bangecfu kecma sebiac songo modacgec dzofinacnginango kekecnginau wakeude. Nga Anutungo ngicngac kpebucyunuudeac nasoya wegenemanu ngeni ine ondzonggboc amma kecdaengoc. 
JAS.5.6	Ngeni ngic dindingac yoacfu faima kopocsihagoc dema kpebucgegec nga yeng ngaba mong mi mekefec.
JAS.5.8	Nga Kebuac hahanaso bic wegene hadeac amma ngeni ifingoc ubaherengina meserima modzotitia kpac tomai kecbisia. 
JAS.5.9	Tosofocna, ising isingngic ye nagu ngadeau bic hama nande. Ngeni yoacfu mabauac ngenaocngoc gubepakeng mi angemebisia. 
JAS.5.10	Profete warac Kebuac kpacfu yoac dekecgec, yeneng modzotitia kpac yumea kecma ebic tofohokecgec. Tosofocna, ngeni yeneac siric modacma ifi ambisia. 
JAS.5.11	Ngicngac modzotitia kpac kecgec, yeneac negenni kenehagoc anec nga ngeni Yopac yoac bic negenggec. Ye ebicfu serima kefecac amma Kebungo yearu faka gombunga meec. Kebungo ubamangang kuneng nga wosoefactoagoc fakaya anemmeude.
JAS.5.13	Ngenearunac ngic me ngac mongngo ebic goa fingecmiu ye numubeso nga mongngo sogac sogaigoc kefude, yeng afec afeheyegec heibeso. 
JAS.5.14	Nga ngenearunac mongngo hafei ammiu kpebunggac enara kpacyunuu yeneng yeac amma Kebuac kpacfu kerecdokungo nadzicmima numubisia. 
JAS.5.15	Ifi anggec nunumu negen negensinggoc, imocngo hafeigoc yearu ngerec ngeree fingecmiude nga Kebungo meficgema miaru yarude. Nga kopocsihagoc andeu Kebungo kopocsiha wau kpac andarude. 
JAS.5.16	Imocac ngeni ngerec ngeree meficgegecdeac kopocsicngina ngenaocngoc deficemema nunumungo meficemebisia. Ngic mong dindingacngo numuude imocngo wiac kuhagoc amma memefihagoc anude. 
JAS.5.17	Eria ye ngic yombong nenang isocngo kia mi kpeudeac numuu kia mi kpekpe kifa harebec nga noboha anec. 
JAS.5.18	Nga ye monggoc numuu sawaunac kia mau bangecngo semeng monggoc meficgeu fingerec.
JAS.5.20	yeng yofi negembeso, ngic tosoya manganaac sinnunac merende, ye ngic yeac ubaongaya homecfunac mesimiu kopocsic homac kperaheude.
1PE.1.1	Ni Petoro, Yesu Kristoac aposorongo meisingfora Ponto nga Garatia amma Kapadokia nga Asia amma Bitinia bangectoau israengicngac singsararang kpema kuric kecdae, ngeneac kibi yomoc ohoduae. 
1PE.1.2	Anutu Manggacngo bic negenu feecac yeng meisingngunuma yofi desiec, Tiri Asungo ngenearu ua meu yadiseri amma kpetiac anggecde. Ifi amma ngeni yeac enac tofohogec Yesu Kristoac sacngo kpegiu nadzicngemmeec kecdae. Yeac danggunuc nga ruaengo ngenearu sahema febeso.
1PE.1.3	Nenang Kebunina Yesu Kristo, yeac Anutu Manggac kenehebisina. Yeng wosoefactoa kpenemmema Yesu homecfunac megboriec. Sing imohai nenang kekec meficgenemmeu fingec fingec gboria fingering. Ifi fingecma yeac wiac kekehagoc fingecnemmebesande, imoc negensinggema kecdimbe. 
1PE.1.4	Ye ifi amma kurumenga kurumenga fekende, imohai bangecnina tini enudeac bic faiec fede. Nga wiac imoc mi kpac anude amma imoc naric mi dzameude, imoc kongaha feengkefude. 
1PE.1.5	Ngeni negen negensinggoc kecmagec Anutu ye kuhagocngo garengngunuu naso wisic wisickeau komoc kpebesandae. Imoc fingerudeac efaima fede.
1PE.1.7	Gol siriha negendimbe. Ngic yeneng imoc tobanggema siriha henggecdeac gerecfu faigec dzeu isinggeandae. Gol fora ye fingectegerude nga imoc sifu ngade kpac ambesande. Nga negen negensingngina fora, imoc gol ferahema wiac engena anude. Yesungo fingectegecbesande, naso imohai negen negensingngina imocngo dedengerec nga kuc kibikperagiagoc amma eweheihei meficgeude. 
1PE.1.8+1PE.1.9	Ngeni ye kicnginango mi henggec amma sifu yeac songo negendae. Nga yofinenggac ye mi hengandae amma ngeni sifu ye negensinggegecde. Amma ngeni ye negensinggegec, yeng ubaongangina kopocsicac ebicfunac mesingemmeu ngeni komoc kpebesandae. Ngeni imoc negensima sogac sogai ebiriangoc amma kecdae.
1PE.1.11	Ifi anggec Kristoac Asungo yenearu kecmanu Kristongo kpendzeng kpema ngade kuc kibikperagiagoc mebesande, imoc Kristoac Asungo herenginau kefecac kpefinnu bic edzacyunuu dekperagingemmegec. Amma imoc meracac yoac nga noc nasou fingeru henggecdeac kicfifi anggec. 
1PE.1.12	Kicfifi amma yenang meficemegecdeac kpac, imoc ngeni meficngunugecdeac yoara dekperagingemmegec, Anutungo imoc edzacyunuu yeni ireckegec. Kecma Anutungo Tiri Asu kurumennunac bangecfu sueu mama siduc gombung dedengic kuc yemmeu, yeni yoac imoc mema dekperagingemmegec ngeni imoc negenggec. Nga Angero yeni imoc ifingoc henggecdeac ayemmeande.
1PE.1.13	Imocac meheng kpeheng amma ubanegen negengga isinggema geanggaoc garengememana Yesu Kristoac hahanasoya fingectegeru imohai wosoefaha mehabesande, ge negen negengga yeac wosoefacfu hafoangoc seria faina febeso. 
1PE.1.14	Ngeni warac siduc gombunggac yoac mi negentegecma sebiac songo modacgec. Amma ngeni enac tofoc tofoho nambarac isoc kecdaeac sebiac songongo monggoc mi garengngunubeso. 
1PE.1.15	Anutungo kpacngunuec, ye kpetiac nga ngeni ifi isoc faka nga angammemengina hafoangoc kpetiac ambeso. 
1PE.1.16	Imocac yofi oho ohoya fede,
1PE.1.16	“Ni kpetiac, imocac amma ngeni kpetiacngoc kecbisia.” 
1PE.1.18	Ngeni warac bangecfocngina yeneac sicsauc fakau kecmagec Anutungo bungngina mema meisingunuec, imoc silwa me golngo kpac nocac silwa nga gol imoc kpac anecde. 
1PE.1.19	Ye Kristoac sacngo bummengunuec. Nga Kristoac sac imoc wiac engena yombong, imoc rama medaha mong puringa kpac nga ebiha kpac, yeac sac isoc. 
1PE.1.21	Fingectegecma sing meficgenemmeu yofinenggac Anutu negensinggema kecdimbe. Ye medaha homecfunac megborima kuc nga kibikperagi miu nenang Anutu negensinggema yearu negen negennina naric fainide.
1PE.1.23	Anutuac yoac imoc kekehagoc amma seria nande. Yoac imocngo megboringunuu fingec fingec gboria fingecgec. Kpea imoc dzonggo dzonggoa kpac imocngo nemonggema kekecserigoc anude.
1PE.1.24	Imocac yoac yofi oho ohoya fede,
1PE.1.24	“Ngicngac sasawa bangecfu kecdae, yeni kpindzing isoc amma kibikperagingina imoc dzaring dzuria isoc. Yeni kpindzing dzanggeande nga dzaring dzuria moronggeande, ifi isoc dzanggegecde.” 
1PE.1.25	Anutuac yoacngo ine fefeseri febesande. Imocngo siduc gombung ande nga ngic yeneng imoc edekpou angemmegec negenggec.
1PE.2.2+1PE.2.3	Imocac ngeni sabac gboriango namuac ammiande, ifi isoc Asuac arennu namu kongaha imocac angemmebeso. Ngeni imoc nehemma yadimagec yeng ebicfunac mesingunuu komoc kpegecde.
1PE.2.4	Kebu ye hoctoa kekehagoc, ngeni yearu habisia. Ngic yeneng hoc imocac hoc mangana dema meickegec. Nga Anutungo imocac negenu siriha engena anu imocnoc meisinggeec. 
1PE.2.5	Nga ngeni ifingoc hoc kekehagoc yeac siric andae. Nga Anutungo asu ama mengunuande. Mengunuu ngeni yengena womonggareng kpetiac amma Asuac sinnu sese faigecde, imoc Yesuac amma Anutungo henu ngereeude. 
1PE.2.6	Imocac mitikibiu yoac yofi oho ohoya fede,
1PE.2.6	“Negenggec, ni hocwotung mong siriha engena imoc meisinggema Sionnu gununggebade. Ngic mongngo ye negensinggeude, ye gamekpekpeu naric mi enude nga embesande.” 
1PE.2.7	Ngicngac ye negensinggema kecdae, ngenearu hoc imocngo siriha engena ande. Nga mi negensinggedae, yenearu yofi fingerude,
1PE.2.7	“Amameme ngic yeneng hoc mong mangana dema ukugec. Nga hoc imocngo amaac hoc wotung amma seria nanude nga nambesande.” 
1PE.2.8	“Nga yeni hoc imohai kpondzong heigecde nga peperandziu tifainggema negemmangang meficgegecde.” 
1PE.2.8	Yeni Anutuac yoac kpeandaeac ifi anggecde, yoac imoc yeneac bic dedea.
1PE.2.9	Yennoc kundunnunac hagecdeac kpacngunuma kperagiau heitaingunuma yengena kperagi engena nga songea, imohai faingunuec. 
1PE.2.10	Ngeni warac ngicngacareng mocgu mi kecgec, kpac. Nga yaguc Anutuac ngicngacfora amma yeac areng kecdae. Ngeni warac Anutuac wosoefac mong mi hengkecgec. Nga yofinenggac yeac wosoefac hemma kecdae.
1PE.2.12	Ngeni bangec monnunac ngicngac, yeneac botucfu faka nga angammeme gombunga angkecbisia. Ifi anggec yeni ngeneac dedeseriyoac kpekpeareng dema enacfu faifai angemmema angammemengina gombunga henggecde. Ifi hemmagec Anutungo yeni yugucyunuu naso imohai dengeregecde.
1PE.2.14	yeac bageau gawana sasawa. Yeng uayoac yemmeu yeneng ngicngac angammemengina mangana angkecdae, yeneac turung kpouyemmegecde. Nga faka gombunga angkecdae, yeni dengereyunugecde. 
1PE.2.15	Ngic yeni negen isingngina kpac wiac mong mi negentegecdae, imoc ngeni angammemengina gombungango enacngina midomebisia, imocngo Anutuac songo ande. 
1PE.2.16	Ngeni witicfu mi kecdae nga witiha kpac kekec, imocngo angammemengina mangana mi kperahebeso, kpac. Ngeni Anutuac wanacareng kecbisia. 
1PE.2.17	Amma ngeni ngicngac sasawa ewengina heima negen negensinggoc tosofocngina heresongogoc hoangyunubisia nga Anutuac damungunubeso amma ngictau eweheimibisia.
1PE.2.19	Ngic mong ye Anutuac yoac ubahereau feu imoc modaru goango kopocsiha kpac hemmaguc sifu ebicfu faigec kpendzeng kpeudeu faka imocngo danggunuhagoc anude. 
1PE.2.20	Nga ngic yeneng kopocsicnginaac amma ngunugec ngeni kpendzennu emma imocac bageu seria kecgecdeu imocngo dedengerecac wiac mong mi ande, kpac. Ngeni ine angammemengina gombunga ammagec kpendzennu faingunugec imocac bageu seria kecgecde, imocngo Anutuaru danggunuhagoc anude.
1PE.2.22	Ye kopocsic mong mi meficgeec amma yeac enacfunac ikocyoac mong mi negenggec. 
1PE.2.24	Ye yengena sebiango nenang kopocsic atickema icfu nanec. Nanu nenang kopocsicfunac homema sing dindingac modacnideac ifi anec. Nga yeac kubecngo ngeni hafeidzoicfunac ngerec ngeree meficgengemmeec. 
1PE.2.25	Ngeni warac rama isoc sing segema kecgec. Nga yofinenggac ramagarenggaru bic dzigenegec yennoc ubaongangina henggareng angemmeude.
1PE.3.3	Ngac ngeni orucdzongina dzegeandae nga kubu nganoc golngo memea sebinginau faiandae amma wamba siriha gombunga heiandae, imocngo siric kerengngina mi meficgebeso. 
1PE.3.4	Nga ongaasungina yumea nga ruaegoc ubaherengina manau sufu sufuya fede, imocngo siric kerengngina meficgebeso. Imocac kibi kuha mi maande nga imocngo fekengkefude nocac imoc Anutuac kicfu wiac engena ande. 
1PE.3.5	Ngac kpetiac warac kecgec, yeneng siriha ifingoc kibingina meemma ewefocngina enacngina tofohoma Anutuaru negen negengngina faikecgec. 
1PE.3.6	Imoc Sara isoc, yeng ewea Abrahang eweheimima kunenna dema enara tofohokefec. Ngeni faka nga angammeme gombunga mekecma wiac monggac dekengeha kpac kecgecdeu Saraac naroangfora anggecde.
1PE.3.8	Kpeturanggema deba, ngeni sasawa negen negengngina mocgu febeso. Ngeni wosoefac angemema heresongogoc hoangemema ubamangang negengemema memaemema kecbisia. 
1PE.3.9	Ngicngac yeni mangana angemmegec ngeni turunga manganangoc mi merengyemmebisia nga yeni desofoc angemmegec ngeni turunga desofocngoc mi ayemmebisia, kpac. Ngeni eucererenggac kenec imoc megecdeac kpacngunungunuya, imocac yeni ifingoc kenecyoac edeyunubisia.
1PE.3.10	Imoc yofiac,
1PE.3.10	“Ngic mong ye kekecac songo negembeso nga naso gombunga hembesonga ammikecde, ye nedzarangango yoac mangana mi debeso nga enacbibihango ikocyoac mong mi debeso. 
1PE.3.11	Ye faka mangana ngadehema angammeme gombunga angkecbeso. Amma ye ruaeac sing meficgeudeac uatoa mebeso. 
1PE.3.12	 ngicngac dindingac yenearu kic fima nunumunginaac kedzac kpeude.” 
1PE.3.12	Nga mangana mekecdae, yeni ine yenengwa anude.
1PE.3.13	Ge faka nga angammeme gombunga annadeac mamangkima angkecnadeu ngicngac yeni memanganegugecdeac obohoma wagecde. 
1PE.3.14	Amma yeni dindingac kekecnginaac amma kpendzennu faingunugecdeu, imoc ngeni kenecnginagoc.
1PE.3.14	Ngeni yeneac damu nga kengec mi ambisia. 
1PE.3.15	Kebu Kristo ye kpetiac, ngeni negen negeng imoc ubaherenginau mekecbisia. Amma gombungangina ngade haude, imocac hania goriangoc kpesingemmegec turunga merenggecdeac nasosoc efaima kecbisia. 
1PE.3.16	Ngeni ine kpesi kpesiac turunga herebuya kpac, yumea nga eweheiheigoc amma here negen negeng kpataningau merembisia. Ngeni ifi anggecdeu, angammemengina gombunga Kristoac amma angkecdae, imocac ngic dedenggbaring angkecdae, yeni gameyunuude. 
1PE.3.17	Ngic mong ye angammemea gombungaac amma Anutungo negemmiu kpendzeng kpeude, imocngo ngereeude. Nga mong ye fakaya manganaac amma kpendzeng kpeude, ye mi dengerebesonga.
1PE.3.18	Kristongo Anutuac hoannu fainunuudeac atac mocgu donina mema kpendzengtoa kpeec. Ngic dindingacngo yoackpekpe areng nenanggac amma ifi anec. Ye sebiugeng kpegec homeec nga ongaasuugeng bic megboriu kefec. 
1PE.3.19	Kecma asu goa witicamau kecgec, yenearu kemma yoac edekpou ayemmeec. 
1PE.3.20	Noa ye wagea memanu Anutungo modzotitia kpac tomaingina kecbibiemanu yeneng yoara kpegec.
1PE.3.20	Nga Noango wagea medzickeu naso imohai Anutungo dokungo ngicngac efeanec, 8sac ebicfunac mesiyunuec. 
1PE.3.21	Dokunadzicngo onga imoc mema ebicfunac mesingunuude. Dokunadzicngo sebiac wonong mong mi dzuarude, kpac. Imoc yofi, Yesu Kristongo homecfunac yarecac amma herenegen negengngina kpetiac anude, imocngo Anutuac kicfu deficgeude. 
1PE.3.22	Yesungo bic kurumennu enec. Amma ye Anutuac foiau tacde. Nga angero nga wiac kpac kuneng memea amma kuc yemmeyemmea, yeac bageu bic faiyunuyunuya kecdae.
1PE.4.2	Nga yofinenggac nangennide, ye ngicngac yeneac negensongo hania hania monggoc mi modacma Anutuac negen negeng nga songo modarude. 
1PE.4.3	Bangec monnunac ngicngac Anutu mi negemmidae, yeneac kekecac negensongoac faka yofi fede, imoc kaiserofaka nga kickerec angkecdae amma doku seria tosofocnginagoc nema ubangina sufuande nga sing sege segea modacma imocac siricfu nemu hania hania afeheyunugecde. Ngeni warac faka ifia angkecgec imoc monggoc mi ambisia. 
1PE.4.4	Ngeni bangec monnunac ngicngac sicsauc fakangina hania hania anggec ngeni yenigoc monggoc mi torokpema kecdaeac amma yeni imoc hemma negenggec siriha mong anu desusuic amma demanganengunugecde. 
1PE.4.5	Anu Anutungo ngic gbori nga homemea angammemengina desiudeac efaima kecde, yearu haniangina debisia. 
1PE.4.6	Ngicngac homemea yeni siduc gombung edekpou ayemmegec negenggec, yeni warac sebiugeng kekec kecgec, imocac sirihau turunga megecde. Ifi mema asuu Anutu kecde isoc kecgecde.
1PE.4.8	Heresongogoc kekec imocngo kopocsic hania hania homac kperaheude, ngeni imocac amma songo fora heregoc negengemema hoangemebisia, imocngo faka engena ande. 
1PE.4.9	Ngeni ubangerecgoc modzotiti nga ngadeyoara kpac kecma ama heiemema garengemebisia. 
1PE.4.10	Anutungo wosoefahaac amma Tiri Asuac kuc hania hania ngemmeec, imocac ngeni Anutuac kingang kpekpe gombunga kecma tembuc tembuc meficemema kecbisia. 
1PE.4.11	Ngic mong ye miti hania ngicngac dekperagiyemmeude, ye Anutuac yoac modacma dekperagibeso. Amma mong ye memeficac arennu kingang kpeyemmekecde, ye Anutungo kuc miande, imocac sirihau kingang kpekpe ua mebeso. Ifi anggec ngicngac yeneng faka sasawa imoc hemma Yesu Kristoac negemma Anutu dengeregecde. Ye kibikperagi nga kuc mingina nasoya wisic wisickea kpac fekengkecbesande, imoc fora.
1PE.4.12	Songo tosofocna, faitobang kpendzengagoc fingecngemmeude, imocac mi kpidohobisia. Nga imoc fingecngemmeude, imocngo faka furia mi ande. 
1PE.4.13	Nga ifi fingecngemmeu imohai ngeni Kristogoc torokpema kpendzeng kpema imocac sirihau sogaibisia. Ifi anggec yeng kecma kuc kibikperagiagoc fingectegerude, imohai ngeneac sogac sogaitoa fingecbesande. 
1PE.4.14	Nga ngicngac yeneng Yesuac kpacac amma demanganengunuma defagoc angemmegecdeu ngeni kenecnginagoc, nocac yeni ifi angemmegec Anutuac Asu kuc nga kibikperagiagoc, yeng ngeneac witiu tarude. 
1PE.4.15+1PE.4.16	Nga ngic mongngo kpara, “Kristoac ngic,” ifi dekecdaeac kpendzeng kpedeu ye imocac ine game mi kpebeso, ye kpac imocac amma Anutu dengerebeso. Nga ngenearunac mongngo ngic kpekpe me wiac hamangec meec me yarengic ande me ngicngac ogofocngina goa yeneac wiac imocac hodzinggeude, ye fakaya ifiac amma kpendzeng kpeu gameagoc ambacac ngeni faka ifia mi angkecbisia, kpac.
1PE.4.17	Imoc yofiac, Anutu ye yengena ama arengfora yenearu sing hanahema faka nga angammemengina isinggema desiudeac nasoya mi ukuude. Amma ye nenanggaru sing uaya imoc hanaheudeu areng goa yeni siduc gombunggac yoac kpeandae, yenearu uaya torokpema angammemenginaac turunga engenangoc yemmebesande. 
1PE.4.18	Nga,
1PE.4.18	“Ngicngac faka dindingac modacandae, yeni faitobannu emma kekec uatoa mema firang amma komoc kpegecde. Faka ifia fingecngemmeudeu, kopocsicmeme nga Anutu ngadeheandae, yenearu ebictoa fingecbesande.” 
1PE.4.19	Ngicngac Anutungo negengyemmeu kpendzeng kpeandae, yeni angammeme gombunga angkecma ubaongangina hafoangoc Anutu bangec nga kurumeng meficgeec, yeac mariu faibisia, nocac ye dedzegeyoara mi waude, kpac.
1PE.5.1	Kristongo kpendzeng kpeec imoc kicnango henai nga imocac hepuc kecduae. Amma kuc nga kibikperagia fingerude, imohai nenahafoc kecbesandimbe. Kpebunggac enara ni ngenigoc ifingoc ua imoc mema kecduaengo gorongina kpema yofi deduae, 
1PE.5.2	Anutuac habungo ngeneac botucfu kecdae, ngeni yeni gombunga garengyunuma ubaebicfu ua mi mebisia, ngeni ubangerecgoc ua megec Anutungo negenu ngereeude. Amma ngeni hiedzonginagoc anggecdeac ua imoc mi mebisia. Ngeni uangina imoc mamangkima mekecbisia. 
1PE.5.3	Anutungo kpebung ngemmeec, imoc yeneac engenangina isoc mi kecbisia. Ngeni faka gombunga kpebung edzacyunugec, yeni imoc hemma modacbisia. 
1PE.5.4	Ifi kecmagec gareng yadango fingectegecma yeng irangina kuc kibikperagiagoc dzame dzamea kpac ngemmebesande.
1PE.5.5	“Anutungo ngicngac sebiengeng kecdae, yeni wayunuma memayunuude nga memaemema kecdae, yeni danggunuha yemmeude.” 
1PE.5.7	Ye yengenaoc ngenenggareng angkecdeac ngeni ubaebicngina sasawa yearu faidacbisia.
1PE.5.9	gofochima serima namma negen negensingnginango mangana minginaac yoac hefahebisia. Hefahema yofi negembisia, negen negensinggoc tosofocngina bangeha bangeha kecdae, yeni ifingoc kpendzeng imocngoc kpekecdae.
1PE.5.10	Anutu danggunuc mingina, yeac kuc kibikperagiango fefeseri fede nga yeng ngeni ihai Yesu Kristogoc kecgecdeac kpacngunuec. Nga ngeni kpendzennu naso wegenanec kecekemmagec, yengenaoc mengerengunuma nonggo tacngemmeu seria nanggecde. 
1PE.5.11	Ye kuc mingina amma kechereema kecbesande, imoc fora.
1PE.5.13	Anu Anutungo Babilon taonnu kpebung kecdae, yeni nga ngeni ngenahafoc meisingngunuec, yeni nga medacna Mareko, yeneng ubangerecyoac ngenearu faigec hade. 
1PE.5.14	Ngeni heresongogoc hoangemema wenacngerec dema kpetiacfu titikokoc angemebisia. Ngicngac Kristogoc kpeketahema kecdae, yeac ruaengo sasawa ngenearu febeso.
2PE.1.1	Ni Simong Petoro, Yesu Kristoac wanacngic nga aposorongo kibi yomoc ohoduae. Nenang Anutu nga memengerecnina Yesu Kristo, yeri dindingac, imocac amma ngeni nigoc negen negensinggac nadunga mocgu meficgenemmeoc. Imoc wiac engena yombong. Kibi yomoc ngenearu kende. 
2PE.1.2	Anu ngeni Anutu nga Kebunina Yesu hafoangoc negengyemecmagec yereac danggunuc nga ruae, imocngo ngenearu sahema febeso.
2PE.1.3	Anutungo Kristoac dedengerec nga yeac kuc nga kibikperagiau kecnideac kpacnunuec. Nenang ye negemmini Anutungo hama yengena kucfu kekec nga yeac sing modacnideac kuc sasawa nemmeec.
2PE.1.4	Bangecac songo imocngo faka dzonggo dzonggoya meficgeude. Nga ngeni Anutuac kekecfu torokpema bangecac songo imoc wagecdeac Anutungo Kristoac kuc nga kibikperagia manau yoac dedzege engena angemmeec. 
2PE.1.5	Ngeni imocac amma efaima serima namma negen negensingnginango faka dindingac meficgebeso nga fakangina dindingacngo negen negentegec meficgebeso 
2PE.1.6	amma negen negentegecnginango garengeme kekec meficgebeso, garengeme kekecngo seserigoc kekec meficgebeso nga seserigoc kekecngo Anutuac enac tofoc tofoho meficgebeso, 
2PE.1.7	Anutuac enac tofoc tofohongo dacmunac heresongogoc hoangeme kekec meficgebeso imocngo heresongo meficgeude.
2PE.1.8	Faka imoc sasawango ngenearu yadiseri amma fedacdeu ngeni ngisima kecma Kebunina Yesu Kristo hafoangoc negemmima kecgecde. Kecma kekec imocac fora gombunga homac fingecngemmeu mong mi obohogecde. 
2PE.1.9	Nga ngic mong ye kekec imoc mi femide, ye kicpisic nga hereausing naric mi hentegerude, siriha imocacsoc. Ye kopocsiha warac dzuac dzuara, imoc bic nigeckpeec. 
2PE.1.10	Tosofocna, ngeni Anutungo bic kpacngunuma meisingngunuec, ngeni mamangkima kufung tigecdeu naric mi mangunuude. 
2PE.1.11	Ifi anggec yeni ubangerec angemmema Kebu nga memengerecnina Yesu Kristo yeac kekecseriac eucererennu heitaingunugec embesandae.
2PE.1.12	Ngeni yoac fora bic negemma mekecgec imoc negenduae, amma sifu nasosoc yoac imoc heigboringemmebadeac negenduae. 
2PE.1.13+2PE.1.14	Amma sebinaac bedzo yomoc hesibadeac nasoya wegenede, Kebunina Yesu Kristongo imoc bic dekperaginenec. Imocac sebinaac bedzogoc kecbade, imohai yoac goa heigboringemmema midingunubadeac negemba naric ande. 
2PE.1.15	Amma ni ua imoc nasosoc mamangkima mekecduae. Mekecma homeba, yoac imoc mi nigecngunuude.
2PE.1.17	Anutu Manggacngo eweheihei nga kuc kibikperagia mimanu kuc kibikperagi engenatoa imocac manaunac enacudumengngo fingecma yeac yofi deec,
2PE.1.17	“Yomoc neac Songomedacna, ni ye hensongo ammiduae.” 
2PE.1.18	Neni yegoc momoc tiki kpetiacfu nammina ubaudumeng imocngo kurumennunac fingeru negening.
2PE.1.19	Ifi negemma, profete yeneng yoac ohogec, imoc nenannu seria fede. Imoc kifa mong isoc nga imoc amabangec kundung fede, imohai mekperagimanu ama wereckenu asoac asomengngo herenginau dzema mekperagingunuude, ngeni kicngina ihacgeng fima hoanggegec ngereeude. 
2PE.1.20	Nga profete yeneac yoac sasawa mitikibiu oho ohoya fede, imoc yeni yenang ubanginaac yoac mong mi degec, kpac. Ngeni imoc negentegecbisia. 
2PE.1.21	Imoc yofiac, profeteyoac imoc ngic songou fingeru mi degec, imoc Anutuarunac nga Tiri Asungo imoc mehama enacnginau faiu degec.
2PE.2.2	Kpoukpou ikoha yeni faka hania hania mangana gameagoc angkecgec ngicngac homacngo modacyunugec yeni imoc hemma yoac foraac sing deendema anggecde. 
2PE.2.3	Anu kpoukpou imoc yeni ngeneac dzofinac hensongo amma ikocyoac dema hodzinggema wangecngunugecde. Nga Anutungo faka ifia bicngoc ngadeheec amma yofinenggac yoacfu faiyunuma memanganeyunuude.
2PE.2.5	Nga Noaac nasou habutoa Anutuac yoac ferahegec mi onggongyunuec, kpac. Yeni ine dokudzohong deu erema semeyunuu homegec. Nga Noa ye faka dindingacac dedekperagingic, ye nga yegoc ngicngac seweng, yenisac onggongyunuec. 
2PE.2.6	Anu Sodong nga Gomora taong, yeri desiyuruma memanganeyuruu hamangirasac feec. Nga ngicngac Anutuac sing kpema kecdae, yenearu kecma ifi isoc fingecbesandeac ongea edzacyunuma ifi anec. 
2PE.2.7	Yeneng kaiserofaka nga mangana hania hania amma Anutuac yoac kpegec, Roti ye ngic dindingacngo fakangina ifia hemma ubea ebiriu Anutungo onggonggeec. 
2PE.2.8	Ye ngic dindingacngo yeneac botucfu kefecac uamemesoc kopocsic faka angkecgec, imoc henu ubahereango yeneac faka manganaac amma ebic mema modzotitiu kefec.
2PE.2.9	Ngeni imoc hemma Kebuac sing yofi negenggecde, ngicngac Anutu eweheimima yeac enac tofohoandae, yeneac faitobang fingecyemmeu Kebungo imohacnac onggongyunuudeac kuha fede. Nga fakangina manganagoc kecandae, yeni ine witicamau faiyunuu tacmagec yoacfu faiyunuudeac nasoya habesande. 
2PE.2.10	Ngicngac yeni uba eseaac songo modacma faka seuhagoc hoanggeandae, ye yenearunoc ifi angkecde. Yeni Kebu ngadehema deendema amma yenang songo modacma kengeha kpac sawaac asu engena demanganeyunugecde. 
2PE.2.11	Anu angero kucngina monggoc yeni sifu Kebuac kicfu asu imoc mi demanganeyunugec.
2PE.2.13	Yeni faka mangana amma imocac turunga mebesandae. Yeni enackerec amma wenac dzongiau neneyakatoa homac negecdeac ayemmeude. Ayemmeu yeni ngenigoc yaka enacurec nema faka seuhagoc nga gameagoc mema sogaima kecandae. 
2PE.2.14	Ifi kecma kichodung faka homac amma ngac yeneac kickerec amma kopocsic gebeha kpac angkecdae. Amma ngicngac negen negensinggoc amma mi serigec, yeni faka manganau kerereyunuma wangecyunugecde. Areng imocfia yeni sowecac nambaracfora.
2PE.2.17	Yeni dokukiwa dzike dzikea nga hoeng murayowarec yereng kpema fifiranggeandape isoc. Anutungo yeneac tatac imoc kundung dzapac ihai deec.
2PE.2.18	Ngicngac sing segeandae, yenearunac bure mema woramagec kpoukpou ikohango enacdoku ayemmema yoac kuneng dema kaiseroac sing nga uba eseaac songou monggoc wangecyunugecde. 
2PE.2.19	Hofeac singngo kpoukpou ikoha witicyunude, yeni deandae, “Ngicngac yoacnina negenggecde, ngeni witicngina kpac anggecde.” ifi dema sing segeandae. Nocac wiac mongngo witicgude, ye kebuga anude. 
2PE.2.20	Nga yeni Kebunina nga memengerecnina Yesu Kristo negentegecma namma bangecac faka seuhagoc bic wagec, yeni monggoc kopocsicfu kenggec witicyunuu makpegecdeu ebictoanginagoc anggecde. Nga ebic imocngo warac ebicgoc kecgec, imoc feraheude.
2PE.2.22	Anu yoac heiheia mong yofi fede,
2PE.2.22	Kasingo urumma urung urunga imoc monggoc dzigenema neude. 
2PE.2.22	Nga berecngo doku nadzicmaguc monggoc goteng nadzirude.
2PE.2.22	Imocac fora imoc yeneac kekecfu fingerec.
2PE.3.1	Songo tosofocna, ngeneac kibi andenga yohockang yomoc ohongemmeduae. Kibi yohockang imocngo ubanegen negengngina heigboriu negentegecma kongaha kecbisia. 
2PE.3.2	Profete kpetiac, yeneng wiac fingecbesandeac yoac imoc bic ohogec. Amma Kebu memengerecninango singyoac aposorofora yemmeu yeneng ngenearu hama imoc edengunugec, imoc negenggec fedeac monggoc heigboringemmeduae. 
2PE.3.3	Ngeni yofinoc negenghomebisia. Naso wisic wisickeau desusuic ngicngac goa yeneng fingecma yenang faka manganaac hereyacyac modacma desusuic angemmema 
2PE.3.4	degecde nga debesandae, “Haudeac edengunuec, ye damoc kecde? Anutungo hanac hanaheaunacngoc wiac sasawa deu fingerec nga mangesafocnina homegecfunac nang erekecma yaguc kecdimbe, imoc sasawa yeni warac feec isoc siriha mockicngoc fede.”
2PE.3.6	Anu kecma ye dokungoc monggoc edeu yadima bangecfu wiac sasawa feec, imoc semeu manganema kpac andarec. 
2PE.3.7	Amma Anutungo yoac monggoc dema, bangec yomoc nga wiac sasawa sawau yofinenggac fedacde, imoc faiyunuu gerecac tomai fedae. Kecma ngicngac Anutu ngadehema kecdae, yeni yeac yoacfu turungngina mema manganegecde, naso imohai bangec nga wiac sawau fedacde, imoc gerecngo dzedacbesande.
2PE.3.10	Nga Kebuac hahanaso, imoc hamangec ngicngo haandae, ifi isoc haude. Naso imohai sawau wiac sasawa fedacde, imoc gerecngo yonohodarude nga sawango udumengtoagoc aockema kpac andarude. Amma bangec nga wiac sasawa maringo memea imocac witiau fede, imoc monggoc mi feude.
2PE.3.11+2PE.3.12	Ifi anu wiac sasawa sawau fekendacde, imoc gerecngo yonohodaru sisingaima gagubang amma kpac andacbesande. Imocac amma ngeni kekecngina garenggema kpetiac kecma Anutuac yoac hoanggema eweheimima kecbisia. Ifi kecmagec yeac nasotoa haudeac singa mema imocac tomai kecbisia. 
2PE.3.13	Anu bangec nga sawa gboria, imohai faka nga angammeme dindingac feude, imoc ngade fingerudeac deec, nenang imocac tomai kecdimbe.
2PE.3.14	Songo tosofocna, ngeni imocac tomai kecma Anutuaru hama yegoc ruaeu uba mocgu kecgecdeac ngeni kpetiac nga kongaha kekecac tembuc tembuc ngombongemema kembisia. 
2PE.3.15	Nga ngeni komoc kpegecdeac Kebuninango modzotitia kpac uaya mekecde, ngeni imoc negensibisia. Nga negen negentegec imoc Anutungo songo tosonina Pauro miec, ye imoc modacma yoac imocnoc negensima kibi ohongemmeu osogec. 
2PE.3.16	Nga yeng kibi sasawa ohoec, imohai yoac yoc ohongemmeduae, imoc momoc dekperagiande. Amma yoac goa ohoec, imoc ngicngac goango negentegecgecdeac siriha kpac. Nga ngicngac goa mitiu mi heiserima negen negentegecngina kpac kecdae, yeneng yoac imoc mereng kpereng dema kecdae, imoc yeni yenaoc memanganeemema kpac anggecde. Amma mitikibiu yoac fede, yeni imoc momoc mereng kpereng deandae.
2PE.3.18	Nga ngeni Kebu memengerecnina Yesu Kristo yeac danggunuc nga negen negengtoa imohai yadiseri ambisia. Ye yaguc nga nasoya kpac dengerebesonga, imoc fora.
1JN.1.2	Kekec imocnoc fingectegeru hemma kekecseri mingina yeac hepuc amma dekperagima edengunudimbe. Yeng warac Manggacgoc kefecngo nenannu fingerec. 
1JN.1.3	Neni wiac hennegeng aning, imoc ngeneng nenigoc urec kekec kecnideac dekperagidimbe. Nga urec kekec, imocngo Manggac nga Medaha Yesu Kristo, yerigoc fede. 
1JN.1.4	Sogac sogaininango hafoangoc fingerudeac yoac yomoc ohongemmedimbe.
1JN.1.6	Nga yegoc urec kecdimbe dema kundunggac fakaungoc kecnideu nenang ikoc amma faka fora mi modacnide. 
1JN.1.7	Ye kperagiau kecde, ifi isoc nenang kperagiau kecnideu, ureckekec kecnide. Ifi kecmina medaha Yesuac sacngo kopocsicnina sasawa dzuacnemmekefude.
1JN.1.9	Nga kopocsicnina deficgenideu Anutu faka dindingac mekecdengo yoac dedea modacma kopocsicnina wanemmema mangananina sasawa dzuarude. 
1JN.1.10	Nga nenang kopocsic mong mi meing denideu Anutu ye ikocngic demini yeac yoacngo ubahereninau mong mi feude.
1JN.2.2	Ye nenang kopocsicac amma yengena sacfusiango bunnina bic meec. Amma nenangsac kpac, ngicngac bangectoa bangec yomohai kecdae, yeneac momoc.
1JN.2.3	Anu nenang Anutuac singyoac modacnide, imocngo ye negemmima negentegecnide. 
1JN.2.4	Ngic mong ye Anutu negemmiduae dema yeac singyoac mi modacande, yeng ikocngic nga yeac ubahereau yoac fora mong mi fede. 
1JN.2.5	Nga mong ye Anutuac yoac mekefude, yeac heresongongo ubahereau hafoangoc fingerude. Sing imohainoc Anutuac hereu kecdimbe, imoc negentegecnide. 
1JN.2.6	Nga mong ye Anutugoc kecduae deande, yeng Yesungo kefec, ifi isoc kecbeso.
1JN.2.8	Kundung meickemanu kperagi fora bic fingectegecdeac amma singyoac yomoc gboria monggoc ohongemmeduae. Imocngo Kebuaru nga ngenearu fora ande.
1JN.2.10	Nga mong ye heregoc ogeaac songo negengande, yeng kperagiau kefu ubahereau wiac mongngo fuseu mi makpeude. 
1JN.2.11	Nga mong ye ogea ubango ukuude, yeng ine kundung manau kengkefude. Nga kundungngo kiwa mekundungkpeu ye sing dahai kende, imoc mi negenude.
1JN.2.12	Nambaracfocna Anutungo Yesuac kpacac amma kopocsicngina waec, imocac kibi yoc ohongemmeduae.
1JN.2.13	Hanac hanaheaunacngoc kefec nga kecde, manggac ngeni ye bic negemmigecac amma kibi yomoc ohongemmeduae.
1JN.2.13	Nga sebigbori ngic, ngeni mangana mingina bic ferahegecac amma kibi yomoc ohongemmeduae.
1JN.2.14	Naroangmedac, ngeni Anutu Manggac bic negemmigecac kibi yomoc ohongemmeduae.
1JN.2.14	Hanac hanaheaunacngoc kefec nga kecde, manggac ngeni ye bic negemmigecac amma kibi yomoc ohongemmeduae.
1JN.2.14	Sebigbori ngic, ngeni kucnginagoc nga Anutuac yoacngo ngenearu feu mangana mingina bic ferahegecac kibi yoc ohongemmeduae.
1JN.2.17	Anu bangectoa bangec nga imocac songofaka, imoc kecma kpac andarude nga ngic mong ye Anutuac enac tofohoande, yeng kechereema kecbesande.
1JN.2.19	Yeni nenanggoc kecgec nga sifu nenang arennunac kpac. Yeni nenannunac ambau dede nenanggoc kecbau. Yeni sasawa nenanggarunac kpac, imoc didiu fingectegerudeac, ifi fingerec.
1JN.2.21	Ngeni yoac fora mi negentegecdaeac amma ngenearu kibi ohoai isoc kpac. Ngeni yoac fora negendae nga ikoc mong yoac foraunac mi hakecde, imoc negentegecdaeac amma kibi yomoc ohongemmeduae.
1JN.2.23	Ngic mong ye Medac busickpede, ye ifingoc Manggac mi hoanggeude. Nga Medac dekperagima hoanggeande, yeng Manggac ifingoc hoanggeude.
1JN.2.24	Ngeni yoac hanahema negenggec, imocngo ngeneac hereu fekecbeso. Ngeni ifi anggecdeu Medac nga Manggac yereac heremanau kecgecde. 
1JN.2.25	Medac ye yengenaoc kekecserinoc nemmeudeac deserinemmeec. 
1JN.2.26	Ngic goa yeneng ikocfu wangecngunubauac kibi yomoc ohongemmeduae.
1JN.2.28	Nambaracfocna negenggec, Kebungo fingectegeru neni hahanasoyau yeac kicfu gamea kpac serima nambesandimbeac ngeni yeac heremanau kecbisia. 
1JN.2.29	Yesu ye kongaha, ngeni ifi negengandaeu ngic mong ye faka dindingac mekecde, yeac ifingoc negemma yofi negenggecde, ngic imocngo Kebuarunac fingec fingera.
1JN.3.2	Songo tosofocna, nenang yaguc Anutuac nambaracfora kecdimbe. Kecma dafi annide, imocac mi dekperaginemmeu negendimbe. Kecma yeng fingectegeru yengenangoc hennide imocac yeac siric isoc amma yengena onga ambesandimbe, imoc ine negendimbe. 
1JN.3.3	Ngicngac Yesugoc kpeketahema wiac gombunga fingerudeac negensinggema kecdae, yeni sasawango kekecngina dzuacemema ye kpetiac, ifi isoc kpetiac anggecde.
1JN.3.4	Anu kopocsicngo dedeseri kpekpefaka andeac amma ngicngac kopocsic meficgeandae, yeni dedeseriyoac kpegecde. 
1JN.3.5	Yesungo kopocsicnina meickeudeac fingerec. Amma yearu kopocsic mong mi fede, ngeni imoc negendae. 
1JN.3.6	Nga ngicngac yeac heremanau kecdae, yeneng kopocsic mi mekecgecde. Anu ngicngac kopocsicgoc kecdae, yeni ine ye mi henggec nga ye mi negemmigec.
1JN.3.7	Nambaracfocna, ngic mongngo ikocfu wangecngunuu ngeni ye mi modacbisia. Ngic mong ye faka dindingac angkecde, yeng Yesu isoc dindingac anude. 
1JN.3.8	Mangana minginango hanac hanaheaunacngoc kopocsic meficgeecac ngic mong ye kopocsic mekecde, yenoc mangana mingina yearunac. Anu Anutuac Medacngo mangana minginaac uaareng memanganeu kpac anudeac amma fingerec. 
1JN.3.9	Ngicngac Anutuarunac fingecgec, yeni kopocsic mong mi mekecdae, kpac. Anutuac kpeango yeneac heremanau fedeac kopocsic megecdeac obohogecde. 
1JN.3.10	Anu ngicngac faka dindingac mi mekecdae me tosofocngina heregoc yeneac songo mi negengandae, yeni sasawa Anutuarunac kpac. Imohainoc Anutuac nambarac damoc nga mangana minginaac nambarac damoc, imoc fingectegerude.
1JN.3.12	Ngeni Kaing isoc mi ambisia. Ye Satangngo minging ammiu munea kpehomeec. Amma ye yengena angammemea mangana femiec nga muneaac angammemengo dindingac anecac munea kpehomeec. 
1JN.3.13	Negen negensinggoc tosofocna, bangectoa bangec yomocac ngicngac yeneng ubango ukungunugecde nga wiac imoc faka gboria, ngeni ifi mi negembisia. 
1JN.3.14	Nenang tosofocnina heresongogoc hoangyunuandimbeac amma homec wama ferecgema kekecfu ening, imoc negendimbe. Nga ngic me ngac mong ye heresongogoc kekec mi negende, ye homecfungoc kefude. 
1JN.3.15	Anu ngicngac tosofocngina ubango ukuyunuandae, yeni sasawa ngickpekpe andae. Nga ngic ifia yeneac hereu kekecseri mi fede, imoc negendae.
1JN.3.17	Ngic mongngo bangectoa bangec yomocac finacgoc kecma ogea henu sebiaac memeficfu makpekpea kefu ubahereau wosoefacgoc mi meficgeudeu Anutuac heresongongo yeac hereu mi feude.
1JN.3.19+1JN.3.20	Ifi amma yoac foraac arennu kecdimbe, imoc negendimbe. Anu ubahereninango wiac monggac yoacfu fainunuu Anutuac kicfu monggoc meseriemenide. Anutu ye engenatoa nga ye nenang ubahereu wiac sasawa fede, imoc negendacde. Amma Anutungo nenang ubahere ferahede.
1JN.3.22	Ifi kecma nenang singyoara modacma yeac songou wiac sasawa fede, imoc angkecdimbeac wiac mong me monggac Anutuarunac kpesima menide. 
1JN.3.23	Nenang Medaha Yesu Kristoac kpac negensinggema yeng edenunuec, ifi isoc heresongogoc hoangemebisina. Yeng singyoac imocnoc nemmeec. 
1JN.3.24	Ngic mong ye singyoac yomoc modarude, yeng Anutuac hereu kefu Anutungo yeac hereu kefude. Amma yeng hereninau kecde, imoc Anutungo Asuya nemmeec, yeac kucfu negendimbe.
1JN.4.2	Ngeni Anutuac Asu yofiu hensigecde, Asu sasawango Yesu Kristongo ngic siricfu fingerec, imoc deficgegecde, yeni Anutuarunac. 
1JN.4.3	Nga asu sasawango Yesuac ifi mi deficgegecde, yeni ine Anutuarunac kpac. Asu imocngo Yesu Kristoac ngabayombong anude. Yeng haudeac degec negenggec, imoc bic bangectoa bangec yomohai fingecma kecde.
1JN.4.5	Yeni bangectoa bangec yomohanac. Imocac yeni bangectoa bangec yomocac negen negeng mekecma yoac degec bangectoa bangec yomocac ngicngac yeneng yenearu kedzac faigecde. 
1JN.4.6	Nenang Anutuarunac, imocac ngicngac Anutu negemmidae, yeneng nenang yoac negenggecde. Amma mong Anutuarunac kpac, yeng ine nenang yoac mi negenude. Imohainoc nenang yoac foraac Asu nga asu ikoha hentegecnide.
1JN.4.7	Songo tosofocna, nenang heresongogoc hoangemebisina. Heresongogoc hoangeme kekec, imoc Anutuarunac, imocac heresongogoc hoangemema kecbisina. Nga ngicngac ogofocngina heresongogoc hoangyunuandae, yeneng Anutuarunac fingecgec amma yeni Anutu negemmidae. 
1JN.4.8	Anutungo heresongogoc kekecac hania, imocac ngic mong ye ngicngac ogofora heresongogoc mi hoangyunuande, ye Anutu mi negemmide. 
1JN.4.9	Nga Anutungo Medaha mocgu, yearu kekecseri menideac sueu bangectoa bangec yomohai maec. Sing imahainoc Anutungo heresongogoc hoannunuu songea nenannu fingectegerec. 
1JN.4.10	Nenang hanahema Anutu heresongogoc mi hoanggeing, kpac. Yeng ine nenang heresongogoc hoannunuma Medaha kopocsicninaac turung sacfusiango kpouudeac sueu maec. Imocngo songoac hania ande. 
1JN.4.11	Songo tosofocna, Anutungo heresongogoc ifi hoannunuecac nenang ifingoc heresongogoc hoangemebisina. 
1JN.4.12	Ngic mongngo Anutu mi henec. Nga nenang heresongogoc hoangemekecdimbeu Anutungo nenang hereu kefu yeac heresongogoc kekecngo nenannu hafoangoc bic fingectegerec.
1JN.4.14	Manggacngo ngicngac bangectoa bangec yomocac ebicfunac mesiyunuudeac Medaha faiu maec. Neni imoc hemma hepuc amma dekperagikecdimbe. 
1JN.4.15	Ngic mong ye yofi dema deficgeude, “Yesu ye Anutuac Medac” Anutungo yeac hereu kefu yeng Anutuac hereu kefude. 
1JN.4.16	Nga Anutungo heresongogoc hoannunukecde, imoc negentegecma negensinggedimbe.
1JN.4.16	Anutu ye heresongogoc kekecac hania nga ngic mong ye ngicngac ogofora heresongogoc hoangyunukecde, yeng Anutuac hereu kefu Anutungo yeac hereu kefude. 
1JN.4.17	Ifi kecmina heresongogoc kekecngo nenannu hafoangoc feude. Feu desidesi nasou nenang negengyohoha kpac serima nannide. Nga nenang bangectoa bangec yomohai Yesuac onga isoc kecdimbe. 
1JN.4.18	Kengecgoc kekec, imoc memetingagoc. Nga ngic mong kengecgoc kefudeu heresongogoc kekecngo yearu hafoangoc mi fingectegerude. Imoc yofiac, kengecngo heresongogoc kekec, imocac manau naric mi feude. Imocac amma heresongogoc kekecngo hafoangoc fede, imocngo kengec kporarude.
1JN.4.19	Anutungo hanahemangoc nenang heresongogoc hoannunuec, imocac amma heresongogoc kecdimbe. 
1JN.4.20	Nga ngic mong Anutuac songo negenduae, ifi dema ogea ubango ukuude, ye ikocngic. Ngic mong ye tosea kicngo hehena, ye heresongogoc mong mi hoanggeudeu ye Anutu kicngo mi hehena, yeac songo naric mi negenude. 
1JN.4.21	Kebungo singyoac yofi nemmeec, ngic mong Anutuac songo negende, yeng ifingoc tosoya heresongogoc hoanggebeso.
1JN.5.2	Imocac sirihau nenang heregoc Anutuac songo negemma singyoara tofohonideu Anutuac nambaracfora yeneac anemmeude, imoc negendimbe. 
1JN.5.3	Nenang Anutuac singyoac tofohoma yeac songo heregoc negengyombonggenide. Nga yeac singyoac imoc ebira kpac.
1JN.5.4	Ngicngac Anutuarunac fingec fingera, yeni sasawango firang amma bangectoa bangec yomocac kuc ferahegecde. Nga nenang negen negensinninangonoc firang amma bangectoa bangecac kuc sasawa feraheude. 
1JN.5.5	Merang firang amma bangectoa bangecac kuc ferahaude? Yesu ye Anutuac Medac nga ngic me ngac mong imoc negensinggede, yeng bangectoa bangecac kuc ferahaude.
1JN.5.7	Wiac harebec yeneng Yesuac hepuc amma ye dekperagikecdae. 
1JN.5.8	Imoc Asu nga doku amma sac, yeni uba mocgu amma yeac hepuc angkecdae. 
1JN.5.9	Ngic yeni ogonginaac hepuc anggec yoacngina hoanggedimbe. Ifi annideu yofi negembisina, Anutungo wiac mong nanggeudeu imocngo engena ande. Amma ye medaha nanggema yeac hepuc ande. 
1JN.5.10	Ngic mong ye Medaha negensinggede, ye hereango yofi dekperagide, “Yesu ye Anutuac Medac.” Nga mong ye Anutungo Medahaac yoac hepuc amma dekperagiec, imoc mi negensinggeudeu, yeng Anutu ye ikocngic, ifi demiude. 
1JN.5.11	Nga dedekperagia yomocngo hepucnina ande, Anutungo kekec wisic wisickea kpac nemmeec nga kekec imocngo Medahaaru fede. 
1JN.5.12	Ngic mong ye Medac hoanggeude, yeng kekec foragoc kefude. Nga mong ye Anutuac Medac mi hoanggeude, ye ine kekec foragoc mi anude.
1JN.5.14	Anu nenang yofi negentegecma negensinggedimbe, wiac monggac numubeso dema yengena songo modacma kpesimini imoc negennemmeude. 
1JN.5.15	Nga nenang wiac mong me monggac numuni yeng negennemmeu wiac imoc bic meing dema yeac ifi negendimbe.
1JN.5.17	Mangana sasawa imoc kopocsic nga kopocsic goa imocngo ngic homecfu mi faiyunuude.
1JN.5.19	Anu nenang Anutuac nambaracfora kecdimbe, imoc negentegecdimbe. Nga bangectoa bangec yomoc mangana minginaac kucac bageu fede. 
1JN.5.20	Anu nenang yoac fora Mingina negemminideac Medahango hama negen negentegec nemmeec, imoc negendimbe. Amma Anutu yoac fora mingina, yeac heremanau nga Medaha Yesu Kristo, yeac heremanau momoc kecdimbe. Yennoc Anutu fora amma kekecseri. 
1JN.5.21	Nambaracfocna, ngeni nemu yeneac hoannu mi kenggecdeac garengemebisia.
2JN.1.1	Nenggac meising isingguya, ge nga nambaracfocga ngenearu yadanginango kibi yomoc ohongemmeduae. Ni yoac foraac amma ngeneac heresongo negenduae. Nga nisac kpac, ngicngac sasawa yoac fora negendae, yeneng ifingoc heregoc ngeneac songo negendae. 
2JN.1.2	Nga heresongo imocngo yoac foraac amma nenang hereu fema nasosoc nenanggoc fekengkecma febesande.
2JN.1.3	Anutu Manggac nga Medacyombonga Yesu Kristo, yereac danggunuc nga wosoefac amma ruae, imocngo yoac forau nga songogoc kekecngo nenanggoc febeso.
2JN.1.5	Nga nenggac, ngeni neac yoac yomoc modacgecdeac ohongemmema desambic angemmeduaeac negemma imoc modacbisia. Nenang heresongogoc hoangemebisina, imocngo singyoac gboria kpac. Imocnoc hanahema modacereing. 
2JN.1.6	Nga Anutuac singyoac modacerekecni imocngo songoac hania. Nga ngeni singyoac hanac hanaheaunacngoc negenggec, imoc yofi, ngeni heresongogoc hoangemema kecbisia.
2JN.1.8	Ngeni imocac burengina gombunga meemebisia. Wiac megecdeac uatoa meing, imocngo wangunubacac garengemekecma bungngina hafoangoc mebisia. 
2JN.1.9	Netoc netohongic kecma Yesu Kristoac kpoukpou yoacac sing feraheandae, yeni Anutua kpac kecdae. Nga mongngo kpoukpou yoara seria mekefu Manggac nga Medac yeri yerahafocngoc yegoc kecdape. 
2JN.1.10	Nga ngic mongngo kpoukpou yoara siriha imocngoc mi mehaudeu ngeni ine yegoc mari meme faka mi ambisia nga ngeni amanginau mi heitaibisia. 
2JN.1.11	Ngic mong ye ngic ifia yegoc mari meme faka anudeu, ye ngic imocac ua mangana, imoc emema mekefecde.
2JN.1.12	Nearu yoac yofia ohongemmebadeac homac fenende, anu kibiu ohoba mi ngereeude. Imocac amma ubangerecnina hafoangoc fingerudeac neannaoc haba ewacma enacfu denegeng annideac negensiduae.
2JN.1.13	Naingga meising isinggea, yeac nambaracfora yeneng ubangerecngina ngenearu faigec hade.
3JN.1.2	Songo tosona, ge ubaongagango ebiha kpac nga wiacga sasawa ifingoc naric anudeac nga hafeia kpac kecnadeac numuanduae. 
3JN.1.3	Ge faka fora nga yoac fora mekecma imoc gombunga tofohoannec, geac dedekperagi imoc tosofocnira yeneng hama degec negemba ngereeyombonggeec. 
3JN.1.4	Nambaracfocna yoac forau kecdae, imoc negemba ubangerecnango wiac sasawa ferahede.
3JN.1.5	Songo tosona, fakaga gombunga imoc mi wanec amma nenang arengfocnina nga hereaunac hakecdae, yeni momoc meficyunuannec. 
3JN.1.6	Amma ge heregoc yeneac songo negemma meficyunuannec, ngic yeneng dedekperagiga imoc kpebung yeneac kicfu degec negening. Nga yeni monggoc kenggecdeac anggec geng Anutu songoyaac sirihau ayemmema singgac memefic goa yemmema sueyununa ngereeude. 
3JN.1.7	Yeni Yesuac kpacac amma ua mekenggec, imohai bangec monnunac ngicngac yenearunac memefic mong mi megec. 
3JN.1.8	Imocac yoac foraac ua nenahafoc menideac sing, imoc fingerudeac ngic ifianoc ubangerecac memefic yemmebisina.
3JN.1.9	Ni kpebung ngenearu kibi mong ohongemmeai. Nga Diotrefe ye yengenaoc enara kecbeso ammide, yeng ine wanunuma mi hoannunude. 
3JN.1.10	Nga neng kecma ngenearu habade isoc, yeng faka angkecde, imoc didiu dekpesi ammibade. Nga ye neneac dedenggbaringyoac sicsauc dema faka mangana ifia angande, imocngo mi hetuckeu arengfocnina ifingoc ama mi heiyemmeande. Nga yeni arengfocnina ama heiyemmebeso degec yeng kpetarima kpebung ngadeau faiyunuande, imocnoc dekperagibade.
3JN.1.12	Ngic sasawa yeni Demetrioac fakaya gombunga deandae nga yoac forango ifingoc ye dekperagikecde. Neni ifingoc yeac hepuc amma dengerekecdimbe nga nenang dedekperagi imocngo fora ande, imoc negennec.
3JN.1.14	Ni wegenanec gearu haba gegoc ewacma enacfu denegeng andedeac negensiduae. 
3JN.1.15	Wosonomangngo gegoc febeso. Tosofocngina yei kecdae, yeneng gearu ubangerecyoac faigendae. Nga geng tosofocnina kpacnginasoc ubangerecyoac tahockema yenearu dekembesena.
JUD.1.2	Anutuac wosoefac nga ruae amma heresongogoc kekec imocngo ngenearu sahema kembeso.
JUD.1.3+JUD.1.4	Ngic imoc yeneac negemma warac mitikibiu yofi oho ohoya fede, “Anutungo fakangina isinggema desiu kopocsicac turunga fingecyemmeude.” Yeneng bangecac faka hoanggema Anutuninaac danggunuc nga wosoefac faka mereng kpereng dema sebinginaac negensongo amma manganaac kpae mong mi heiandae. Nga yeni Kuctoa mingina nga Kebunina Yesu Kristoac negenggec mamea anu busic kpeandae.
JUD.1.6	Nga angero goa yeni kuneng tatacngina imocac negenggec engena mi anu amayombongngina wama magec. Magec Anutungo seng seria wisic wisickea kpac, imocngo witicyunuma kundung seria manau faiyunuu desi desi nasotoaac tomai kecdae. 
JUD.1.7	Yeneng warac Sodong nga Gomora ngicngac amma guruama yereac wegenacfu tackenec, yeneng faka angandae, ifi isoc anggec. Yeni kaisero amma sebinginaac songo sicsauc modacgec.
JUD.1.8	Amma gaukpefing sicsauc deandae, yeni imoc negemmaguc sebingina sifu memanganegec wonongagoc angande. Yeni kuc engena hania hania, imoc ubango wama asu engena kecdacdae, yeni eyemmema desusuic angande. 
JUD.1.9	Nga Mikae ye angero yeneac enara mong kecde, yeng mangana minginagoc Moseac farenggac amma ewema yoacngira engemmama anec. Anu ye kengec amma mangana mingina emmima desusuic ammima ebicfu faibesonga yoac mong mi deec, kpac. Ye yofisac deec, “Kebungo geac yoac desibeso.” 
JUD.1.10	Anu ngic deduaemoc, yeni yamberec isoc negen negengngina kpac kecma wiac monggac hania mi negendae. Yeneng asu engena siricngina mi negentegecma eyemmema desusuic angandae. Amma wiac ubasebinginau negendae, imoc modacma yenaoc memanganeemegecde.
JUD.1.12	Ngeni yaka songogoc urecfu neandae, yeni botucnginau seuc heima gamengina kpac, yenaoc garengemegecde. Amma yeni wenacac hoeng kiaya kpac firangngo fifirangyunu kengandae, ifi isoc andae. Amma yeni ic goa foranasou fora kpac imoc kpefuckema ukugecde, ifi isoc andae. Ngic imoc yeni homec yohockang bic homegec. 
JUD.1.13	Nga tembong kuneng kpema sofororoc seuhagoc mehaande, yeni ifi isoc gamengina ifi kpakegecde. Yeni asomeng sing segedae, ifi isoc kecdae. Nga yeneac ama kundung dzapac wisic wisickea kpac faifaia fede.
JUD.1.15	ngicngac sasawa angammenginaac sirihau isingyunuma desiyunuude. Nga ngicngac sasawa bangecac faka hania hania mekecma kopocsic meficgema Anutuaru ngabayoac dema yoac kpekpe kecgec, yeni imocac turunga megecde.”
JUD.1.16	Yeni yoac homac osoma negeung nga ubakpekpe amma ubasebinginaac songo modacandae. Ifi modacma ngicngac yeni gombunga ayemmegecdeac, yeni sebingina meemma dekerec ayemmeandae.
JUD.1.17	Songo tosofocna, Kebunina Yesu Kristoac aposoro yeneng wiac fingerudeac warac degec, ngeni imoc negenggec febeso. 
JUD.1.18	Yoac yofi edengunugec, “Naso wisic wisickeau desusuicngic hania hania kecgecde, yeneng bangecac wiacsac negensima yenang ubasebiac songo modacbesandae.” 
JUD.1.19	Yenennoc kpebung hendzicyunuma uba eseango garengyunuu Tiri Asugoc mi kecandae. 
JUD.1.20	Anu songo tosofocna, ngeni negen negensingngina kpetiac yombong ande, imoc negemma yadiseri anggecdeac nanggeemebisia. Nga Tiri Asungo ngenearu ua meu ngeni nunumu ua mekecma 
JUD.1.21	Anutuac heresongou kecgecdeac ua mekecbisia. Nga ifi kecmagec Kebunina Yesu Kristongo ubamangang angemmema kekec wisic wisickea kpac ngemmeudeac tomai kecbisia.
JUD.1.22	Ngicngac negengyohoc angkecdae, ngeni yeneac ubamangang negemma 
JUD.1.23	goa gerecfunac meicyunubisia. Nga yeni uba eseango wambangina meu wonong angande, yeneac ifingoc ubamangang negembisia. Ifi amma yeneac kopocsicac kengecngunuu uba eseaac wambangina wonongagoc ngadehebisia.
JUD.1.24	Anutu yengenaoc garengngunuudeac kuc femide, imocac ngeni naric mi mangunuude. Yeng ngeni hesicngunuma yengena kuc nga kibikperagiaac kicfu faingunuu ngeni kopocsicngina kpac sogac sogaigoc imohai nanggecde. 
JUD.1.25	Memengerecnina Anutu mocgungo kecde. Kebunina Yesu Kristo yeac amma eweheimima dengereni, yeng engenatoanina nga kuc mingina amma wiac sasawa fede, imocac buma ande. Ye wiac mi fingecmanu kefec nga yaguc kecde amma kecbesande, imoc fora.
REV.1.2	Edenuu neng Anutuac yoac nga Yesu Kristoac dedekperagi amma wiac neannaoc hennegeng anai, imoc sasawa mekperagingemmeduae. 
REV.1.3	Naso wegenedeac mongngo profeteyoac yomoc osonegeng anude, ye kenehagoc. Nga ngicngac yeni yoac yomohai oho ohoya fede, imoc negemma hoanggegecde, yeni ifingoc kenecnginagoc.
REV.1.5	Nga Yesu Kristoarunac ifingoc. Yeng yoac modac modac seria amma ye siducdedengic fora. Ye fingecma, homegec yeneac waracmedac anec. Amma bangecac ngictau yeneac kunengngina kecde. Amma ye nenang songo negemma sawango kopocsicninaunac mesinunuec. 
REV.1.6	Mesinunuma eucererenggac habu menunuma yegoc arennunuu nenang yeac Anutu nga Mamaac kurumenggac womonggareng amma kecnide, imocac ifi anec. Yearu kibikperagi nga kuc imoc wisic wisickea kpac fekengkecbeso, imoc fora.
REV.1.9	Ni Yohanengo Anutuac yoacac nga Yesuac dedekperagiac amma Patmos nucfu kefai. Ngeneac dacngina, ngeni nga ni nenahafoc Yesugoc kpeketahema kpendzeng nga eucerereng mekecma modzotitia kpac seria kecdimbe. 
REV.1.10	Kebuac naso kereng monnu Asungo nearu ua meu ngadenau enacudumeng kunengtoa mong trampet udumeng isoc negembare yeng yofi deec, 
REV.1.11	“Ge wiac hennecmoc, imoc kibiu ohona. Ohoma kpebung 7 Efeso nga Simirna amma Peagamong nga Tiatira amma Sarde nga Firadefia amma Raodikea, ge kibi imoc yenearu faina kenu.”
REV.1.12	Ifi deu udumeng imoc hembadeac dzigeneai. Dzigenema hemba kifa nanangagoc 7 golngo memea nanggec yenenai. 
REV.1.13	Yenembare yeneac botucfu mongngo Ngicac Medacac siric isoc nanec. Ye ngakpia herea hani susia kpesec kpeserea nga mokuhau fadeng golngo dzege dzegea feec. 
REV.1.14	Ye orucsira nga orucdzoeya kongac kongac imoc ramadzoeya nga hoeng isoc
REV.1.15	Nga aieng sacsac gerecfu ohogec wewengaima feande, ye hania imoc isoc anec. Nga enacudumenga, imoc doku homac yeneac udumeng isoc anec. 
REV.1.16	Ye marifoiau asomeng 7 menanec nga enaraunac wasai beang mana ngadea enaragocngo ereec. Kicmesuya imoc wenackiwa kuhagoc neraranggeande, ifi isoc anec.
REV.1.18	Henna, ni homeai nga monggoc gbori kecduae. Nga negenna, ni wisic wisickea kpac kecengkecma homec nga homecama yereac ki mekecduae.
REV.1.19	Imocac ge wiac hendang imoc ohona. Ge wiac yaguc fede nga ngade fingerude, imoc momoc ohona. 
REV.1.20	Asomeng 7 marifoinau menandua nga kifa nanangagoc 7 golngo memea hendang, imocac negen negeng sufu sufuya yofi ande, asomeng 7 yeni kpebung 7, yeneac angero. Nga kifa nanangagoc 7 yeni kpebung 7 andae.”
REV.2.1	“Ngic ye asomeng 7 marifoiau menande nga kifa nanangagoc 7 yeneac botucfu yerecgede, yeng ngeneac yofi dede, 
REV.2.2	‘Ni geac angammemega nga ua esaga amma seserigoc kecannec, imoc negendacduae. Amma ge ngicngac mangana yeneac mi anggengande, imoc negenduae. Ngic goa yeni yenanggac aposoro dedae nga aposoro mi andae, ge tobangyununa yeni ikocngic, imoc bic fingectegerec. 
REV.2.3	Ge modzotitia kpac serima kecannec nga kpacnaac amma ebic homac tofohoma kucga mi maec.’ ”
REV.2.4	“Nga hanahema heresongogoc hoangyunuma kecnec, faka imoc wanec, imoc ine negemba mi ngereede. 
REV.2.5	Ge warac kekecga dafiu wama maguec, imocac negen negeng ua mebesena. Amma ubaga meremma angammemega hanahema dafi angkecnec, imoc mebesena. Ifi mi amma ubaga mi merennade isoc ni gearu hama kifaga nanangagoc tatahaunac meickebade. 
REV.2.6	Geac gombungaga ine yofi ande, ge Nikora yeneac angammemengina ubango waannec, neng ifingoc imoc ubango wayai.”
REV.2.8	“Ge Simirna kpebung yeneac angeroaru kibi yomoc ohoma faina kenu,”
REV.2.8	“Ngic homema gboriec kecde, ye hanac hanahea nga wisic wisickea, yeng ngeneac yofi dede, 
REV.2.9	Ge kpendzeng kpema kecnec nga ge makpekpea, imoc negendacduae. Nga sifu finactoagagoc annec. Yudangic yeni yenanggac yudangic dema yudangic mi amma Satanggac kpekpeturang ama andae, yeni deendema anggengandae, ni imoc ifingoc negenduae. 
REV.2.10	Ge kpendzeng kpenadeac kengec mi ambesena. Mangana mingina yeng faitobannu faingunuudeac negemma ngenearunac goa witicamau faingunuu ngeni uameme 10gac manau ubahodunggoc kecgecde. Goa ngunuhomegecde isoc geng ine yoacdedena modacma seria kecmana kekecac ira gembesandua.”
REV.2.12	“Ge Pegamong kpebung yeneac angeroaru kibi yomoc ohoma faina kenu.”
REV.2.12	“Ngic wasai beang mana ngadea enara santac metacde, yeng ngeneac yofi dede, 
REV.2.13	‘Satanggac ngictau tataha tacde, ge bangec imohai kecnec, imoc negenduae. Amma Satangngo kecde, imohai yeni dedekperagingic nga enactofoc tofohona seria Antipa, ye kpehomegec. Anu ngeneac botucfunac Antipa kpehomegec ge sifu negensinnuma kpacna seria mekecma kpacnaac busic mi kpenec.’ ”
REV.2.15	Anu goa yeni Nikoraac kpoukpou hoanggeandae, yeneng ifingoc gegoc kecdae. 
REV.2.16	Imocac amma ubaga merembesena. Ifi mi annadeu ni gearu bic yombong hama enacnaac wasai beangngo yunubade.”
REV.2.18	“Anutuac medac ye kiwa gerec borang isoc nga hania aieng sacsac gerec dzema wewengaima feande, kperagia ifia, yeng ngeneac yofi dede, 
REV.2.19	‘Ni angammemega nga ngicngac songogoc hoangyunukecnec, imoc negenduae. Nga negen negensingga nga seserigoc kecma enactofoc tofoho angkecnec, imoc negendacduae. Amma angammemega wisic wisickeango hanac hanahea monggoc ferahade.’ ”
REV.2.21	Ye ubea merennudeac naso bic miba yeng ine ubea meremma kaiserofakaya waudeac mi ammide.”
REV.2.22	“Negenggec, ye hafei ammiu fefeu tarudeac faibade. Nga damoc yeneng yegoc kpeketahema serofaka angandae, yeni yeac angammemeaunac ubangina mi merenggecde isoc kpendzeng homac kpegecde. 
REV.2.23	Nga ni yeac nambaracfora kpebucyunuba kpebung sasawango yofi negentegecgecde, ni ubaherenginaac hengisingngic. Ni ngic tembuc tembuc angammemeaac sirihau turung kpoumibade. 
REV.2.24	Nga Tiatira kpebunnu ngicngac tosea kecdae, ngeni sifu yeac kpoukpou nga Satanggac negen negeng keme kemea dedaemoc, imoc mi megec. Nga ngeni yofi edengunuduae, ngeneac witiu ebic gboria monggoc mi faibade. 
REV.2.25	Amma wiac fengemmede, ngeni imoc seria mekecbisia nga ni kecma habesandua.”
REV.2.27	‘Nga yeng garengyunuma ngictauyasuya aiengngo memea mekecde, imoc mema ngicngo enang kpedzameandae, ifi isoc yasuyango kpedzameyunuude.’ 
REV.2.29	Kedzahagoc yeng Asungo kpebung yoac edeyunude, imoc negembeso.”
REV.3.1	“Ngic Anutuac asu 7 nga asomeng 7 metacde, yeng ngeneac yofi dede, ‘Ni angammemega negendacduae. Ge naric kecnec degengandae nga sifu homemea siric kecnec. 
REV.3.2	Ge imocac amma gauunac yacma homeecac tosea homebeso amma fede, imoc mengerema meserina. Imoc yofiac, geac angammemega hengising amba Anutuac hehennu soha mi anec. 
REV.3.3	Yoac hanahema gearu hau menec nga kedzacgango negennec, imoc negensima hoanggema angammemega mengerebesena. Ge gbori gbori mi kecnadeu ni hamangecngic isoc gearu habade. Amma noc nasou habade, imoc naric mi negennadengoc.’ ”
REV.3.5	Ifi anu mong ye firang ande, ye wamba kongac kongac heimigecde. Nga ni yeac kpac kekecac kibiunac naric mi meickebade. Amma yeac kpara Manna nga angerofora yeneac kicfu dekperagibesandua. 
REV.3.6	Kedzahagoc yeng Asungo kpebung yoac edeyunude, imoc negembeso.”
REV.3.7	“Kpetiac kekec nga faka foraac mingina, yeng Dawidiac ki metacde. Ye nagu witiu ngic mongngo naric mi heiude nga nagu heiu mongngo naric mi witiude. Nga yeng ngeneac yofi dede, 
REV.3.8	‘Ni angammemega negendacduae. Imoc yofiac, ge kucmama kecnec amma sifu neac yoacna hoanggema kpacna mi ngadehenec. Imocac nagu mong witigemba ngic mongngo imoc naric mi heiude.’
REV.3.10	Ge modzotitia kpac serima kecnadeac edeguai, imoc seriangoc mekecnecac amma ni faitobannunac meicgubade. Faitobang imoc bangectoa bangecac ngicngac yenearu fingerudeac dedea fede. Nga imoc fingeru neng ifingoc hoangguma imohacnac meicgubesandua.’
REV.3.11	‘Ni bic habade, imocac geng ira mekecnec, imoc ngic mongngo mi meudeac angammemega garenggema seria mekecbesena. 
REV.3.12	Firang anude, neng ye gununggeba Anutunaac womong manaac wotung seria anude. Nga ye womong imoc monggoc mi waude. Nga ni yeac witiau Anutunaac kpac amma Anutunaac taongtoaac kpara nga neanna kpacna gboria ifingoc ohobade. Taongtoa imoc Anutunaac taong nga imoc Yerusaleng gboria amma kurumennunac neac Anutuarunac mabesande.’
REV.3.13	Kedzahagoc yeng Asungo kpebung yoac edeyunude, imoc negembeso.”
REV.3.14	“Ge Raodikea kpebung yeneac angeroaru kibi yomoc ohoma faina kenu.”
REV.3.14	“Ngic kpara Fora, ye dedekperagingic amma yoara modackecde nga yoac fora dekecde. Ye Anutungo wiac sasawa deu fingerec, imocac hania kecde, yennoc yoac yomoc dede, 
REV.3.15	‘Ni angammemega negendacduae. Ge gerea me nomana mi kecnec. Gerea me nomana kecbannu songo negembai. 
REV.3.16	Nga geng ine gerea me nomana mi kecma botuhau aka saraka annecac enacnaunac urunggubeso anduae. 
REV.3.17	Ni finactoanagoc nga wiac monggac mi obohoduae, ge geanggaac ifi dema sifu mangana yombong kecnec nga ngic yeneng geac ubahodung negenggecdeac siriha, imoc mi negennec. Ge makpekpea nga kicpisic amma senggang kecnec, imocac yofi edeguduae, 
REV.3.18	finactoagagoc annadeac nearunac gol gerecngo dzedzea mebesena. Amma senggang gameagoc mi nannadeac wamba kongac kongac mema wambagagoc ambesena. Nga kicfifi annadeac kicac kereha kicga imocngo dzuacnadeac bummebesena.’
REV.3.20	Henna, ni naguu namma kpong kpong heikecduae. Heikecba mongngo neac kedzac faima ubadzidzina negemma nagu mesideu neng yearu emba neri nerahafoc tacma yaka nedede.’
REV.3.21	‘Ngic firang ande, ni emba Mannagoc yeac tatacfu tacandipe, ifi isoc firang andemoc neng ngictau tatacfu tatacna miba nerahafoc tacbesandipe. 
REV.3.22	Kedzahagoc yeng Asungo kpebung yoac edeyunude, imoc negembeso.’ ”
REV.4.2	Ifi deu imohaingoc Asungo kicna merecgeu ni kurumennu ngictau tatac faifaia hemba ngic mongngo imocac witiau tarec, 
REV.4.3	yeac siriha hoc seria nga gombunga kpacngira yaspa nga kaneriang, yeri isoc. Nga asommadoc mong emerare hoc isoc, imoc ngictau tatac yerecgema feec.
REV.4.5	Ifi yenembare piratac nga udumengtoa amma gbumparandang ngictau tatacfunac fingerec. Ngictau tatacac kiwau kifa 7 dzetacgec, imoc Anutuac Asu 7. 
REV.4.6	Nga ngictau tatac kiwau wiac mong kondungtoa isoc garasngo memea, garas imoc gontaninga henai.
REV.4.6	Anu ngictau tatacac noboc noboc 4, imohai wiac kekecnginagoc 4 oronggema nanggec, ifi yenenai. Yeni hoangnginau nga ngadenginau imoc sasawa kicngo wake wakea. 
REV.4.7	Wiac kekehagoc warac warac, yeac siriha laion isoc. Nga wiac kekehagoc mong yeac ngadeau, ye burumakangiwa kuhagoc isoc. Nga wiac kekehagoc mong yeac ngadeau ye kicmesuya siriha ngic isoc nga wiac kekehagoc wisic wisickea, ye huntoctoa kpututuckeande, ifi isoc anec. 
REV.4.8	Wiac kekecnginagoc 4 yeni tembuc tembuc kpegangngina 6. Nga sebingina imoc kicngo sasawa soko sokoya amma kpegangngina bageau, imoc ifingoc kiwagoc anec. Amma yeni wenac nga tofocnasoc kecnegenga kpac yofi dema kecgec,
REV.4.8	“Kebu Anutu Kuctoa mingina ye kpetiac, kpetiac nga kpetiac. Ye kefec nga kecde amma kecma habesande.”
REV.4.9	Anu wiac kekecnginagoc yeni ngictauac tatahau takecde nga wisic wisickea kpac kecbesande, dengerema eweheimima dangge dekecgec, naso imohai 
REV.4.10	ngicenara 24 yeni Kebu ngictau tatacfu takecde nga wisic wisickea kpac kecbesande, yeac haniu makpegec. Makpema ye afehema irangina mesima ngictau tatacac haniau ukuma yofi dekecgec,
REV.4.11	“Ge Kebu nga Anutunina. Geng wiac sasawa dena fingecdarec. Ifi arenggema meficgedacnecac geng kibikperagi nga eweheihei amma kuc sasawa medacna ngereeyombonggede.”
REV.5.2	Ni angero mong kuhagoc hemba yeng uba kunengngo yofi arohoec, “Merac eweheiheiagocngo kibi mendac mendanggea mekpacgema kpou kpouya imoc witiudeac siriha ande?” 
REV.5.3	Arohou kurumennu me bangecfu me bangec bageau ine ngic mong kibi kpou kpouya imoc witiude me oho ohoya, imoc hehenggacsoc mi kefec. 
REV.5.4	Nga ngic mongngo kibi imoc mekpacgeudeac me hengenggac siriha hofocgecac kiachodung hodung kiarai. 
REV.5.5	Kiacba ngicenarafocngina yenearunac mongngo yofi edenuec, “Negenna, ge kiac wana! Yuda kisicfunac laion nga Dawidiac godeaunac sera, yeng firang anec. Imocac amma ye kibi kpou kpouya mendac mendanggea 7 mekpacgema kibi imoc naric witiude.”
REV.5.7	Yennoc kemma ngictau tatacfu tarec, yeac marifoiaunac kibi kpou kpouya meec. 
REV.5.8	Kibi imoc memanu kekecnginagoc 4 nga ngicenara 24 yeneng yeac kicfu makpegec. Yeni sasawa tembuc tembuc gita kurerenganoc
REV.5.9	“Geng kibi kpou kpouya mema kendokereha naric mekpacgenade. Imoc yofiac, ngic yeneng kpebucgugec geac sacngo ngicngacfocga bummeyununec. Ge ngicngac fakaga fakangina nga yoacga yoacna amma sebi siric hania hania nga bangeha bangeha sasawa yenearunac bummeyununec Anutuac areng amma kecdae. 
REV.5.10	Bummeyunuma Anutuac eucererennu arengyununa yeni womong imocac gareng anggecdeac areng, imoc menec. Mena yeni bangeha bangeha yeneac gareng ambesandae.”
REV.5.12	Yeni ubaudumengtoanginagoc yofi degec,
REV.5.12	“Ramamedaha kpebuc kpebucgea, ye kpac kuneng nga finactoa amma negen negentegec nga kuc nga eweheihei nga kibikperagi amma kenec mibesonga ngereede.”
REV.5.13	Nga wiac sasawa Anutungo deu fingecdarec kurumennu nga bangecfu amma bangec bageau nga kondunnu, yeneac manau wiac sasawa kecdae, yeneng yoac yofi degec negennai,
REV.5.13	“Ngictau tatacfu tacde nga ramamedaha, yerearu kenec nga eweheihei amma kibikperagi nga kuc wisic wisickea kpac fekengkecbeso.”
REV.5.14	Ifi degec wiac kekecnginagoc 4 yeni “Imoc fora.” degec nga ngicenara 24 yeni makpema ye afehegec.
REV.6.2	Ifi deu ni fima becosic kongac kongac mong henai nga imocac witiau ngic mongngo tebeagoc tarec. Taru ira mong migec ye imoc heima firang anganggac arennu firang anudeac becosicfu kenec.
REV.6.3	Nga ramamedahango kendokereha mong mekpacgeec, imohai negemba wiac kekehagoc mongngo “Ge hana!” deec. 
REV.6.4	Ifi deu becosic mong sacsacngo haec. Yeac witiu ngic tarec, ye wiac goa migec. Ye ngicngac yeni kpebucemegecdeac bangeha bangeha, imohacnac ruae meic meickeac kuc migec nga wasai beangtoa mong migec.
REV.6.5	Nga Ramamedaha kendokereha monggoc mekpacgeu wiac kekehagoc mongngo monggoc yofi deec negenai, “Ge hana.” ifi deu becosic dzadzu mong henai. Nga ngic yeac witiu tarec, ye sigeri mong mariau metarec. 
REV.6.6	Nga wiac kekecnginagoc 4, yeneac botucfunac ubaudumeng isoc mongngo yofi deu negennai, “Wit lita mocguac buma, imoc uameme mocguac uabung ande nga bali lita harebec, imoc uameme mocguac uabung ande. Anu ge kerecdoku nga waing mi memanganebesena.”
REV.6.7	Ramamedahango kendokereha monggoc mong mekpacgeu negemba wiac kekehagoc mongngo monggoc “Ge hana!” deec. 
REV.6.8	Ifi deu hemba becosic meac meac mong amma ngic yeac witiu tarec, kpara homec, yeng homecama hesickeu haoc. Haec yereng bangectoa bangec tegia 4, imohacnac noboha mocgu (¼) imoc yereng wasai beang nga bodi amma homectoa nga kateyang mehaoc. Mehaec imocngo ngicngac yunuhomegecde, imocac uakibi nga kuc yemecyemera.
REV.6.9	Nga ramamedahango kendokereha mong monggoc mekpacgeec, imohai yofi henai. Ngicngac Anutuac yoac mekecma dekperagigecac yunuhomegec, yeneac ubaongangina arataac bageau fegec. 
REV.6.10	Yeni ihai fema kucgoc arohoma yofi kpacgec, “O Kuctoa mingina, ge kpetiackekec nga yoac foraac mingina, ge nocac turung kpoukpou naso mehereema sacninaac kopocsic negemma ngic bangecfu kecdae, yeni kopocsicnginaaac turunga mi yemmenec.” 
REV.6.11	Ifi degec ngakpi herea kongac kongac tembuc tembuc yemmema edeyunugec, “Wanacogofocngina nga tosofocngina yeni ifingoc yunukpebuc ayemmegec kpeteu heiudeac ngeni kapianec monggoc tacnegembisia.”
REV.6.13	Nga firangtoa kpema ic kpemindzaheu ic gbomea mangganga icfunac kpemorongyunuu maandae, asomeng yeni ifi isoc
REV.6.14	Magec ngicngo kibi kpouandae, kurumengngo ifi isoc kpouma kpac anec. Kpac anu tiki nga nuc sasawa tatacnginaunac meickedacgec.
REV.6.16	Sufuma tiki nga hoc yeni yofi edeyunugec, “Ngeni witininau mama ngictau tatacfu tacde, yeac kicfunac nga ramamedahaac ngabaunac semenunubisia. 
REV.6.17	Yereac ngabaac nasotoa bic hadacac neni naric mi serima nannide.”
REV.7.2	Anu ni angero mong henai. Ye Anutu kekehagoc yeac onga mekecma wenac ere ereaunac haec. Nga angero 4 yeni bangec nga kondung memanganegecdeac ua yemmeyemmea, yeng yeneac kpacma yofi deec, 
REV.7.3	“Ngeni bangec me kondung me ic bic mi memanganebisia. Neneng Anutuninaac wanacarengfora mesunginau kibi faiminaguc ngeni ine wiac sasawa memanganebisia.” 
REV.7.4	Anu ngicngac mesunginau kibigoc, yeneac kpetengina 144 tauseng degec negenai. Kibinginagoc imoc yeni Israe medacforaac habuareng 12, yenearunac sasawa. 
REV.7.5	Mesunginau kibigoc yeneac kpetengina yofi,
REV.7.5	Yuda kisicfunac 12 tauseng
REV.7.5	Rubeng kisicfunac 12 tauseng
REV.7.5	Gade kisicfunac 12 tauseng
REV.7.6	Ase kisicfunac 12 tauseng
REV.7.6	Naftari kisicfunac 12 tauseng
REV.7.6	Manase kisicfunac 12 tauseng
REV.7.7	Simong kisicfunac 12 tauseng
REV.7.7	Lewi kisicfunac 12 tauseng
REV.7.7	Isasa kisicfunac 12 tauseng
REV.7.8	Seburong kisicfunac 12 tauseng
REV.7.8	Yosefe kisicfunac 12 tauseng nga
REV.7.8	Benyaminggac kisicfunac 12 tauseng.
REV.7.9	Imocac witiau habutoa yombong yenenai nga kpetengina imoc ngic mongngo naric mi osoude. Ngicngac yenenai, yeni bangeha bangeha nga fakaga fakangina amma yoacna yoacga nga sebi siric hania hania, yenearunac. Amma yeni ngakpingina herea kongac kongac heima maringinau pam icac maria mema ngictau tatacfu nga ramamedahaac kicfu nanggec. 
REV.7.10	Namma yofi dema kunengngoc arohogec,
REV.7.10	“Anutunina ngictau tatacfu tacde nga ramamedaha yeri memengerec mingina.”
REV.7.11	Ifi degec angero sasawango hama ngictau tatac nga ngicenara 24 amma wiac kekecnginagoc 4 orongyunuma nanggec, yeni ngictau tatacac kiwau makpema kicngina hetutuckema Anutu afehegec. 
REV.7.12	Afehema yofi degec,
REV.7.12	“Fora, kenec nga kibikperagi, negen negentegec nga ubangerec, eweheihei nga kpac kuneng nga kuc imoc Anutunina ammini nasoya nasoya feengkecbeso, imoc foranoc.”
REV.7.13	Ifi degec, ngicenara yenearunac mongngo yofi kpesinenec, “Ngicngac ngakpingina herea kongac kongac yomoc, yeni merac merac nga yeni dahacnac hagec?”
REV.7.15	Imocac amma yeni hadzing tofocnac Anutuac womong manau ngictau tatacac kiwau namma yeac kingang kpema ua mekecdae. Megec Kebu ngictau tatacfu tacde, yeng yenigoc kecma kporucwomonga yeneac witiu faiu tarude. 
REV.7.16	Nga yeni herenginaac monggoc mi homegecde nga dokuac mi ayemmeude. Wenacngo monggoc mi yonohoude nga wiac goaac gereango naric mi yonohoude nga yonohobesande. 
REV.7.17	Imoc yofiac, ramamedaha ngictau tatacac dzongiau nande, yeng ramagarengngina amma kekecac dokukiwau hesicyunuude. Nga Anutungo kickumangina sasawa kicnginaunac mekerenggeude.”
REV.8.1	Ramamedahango kendokereha wisic wisickea mekpacgeec, imohai kurumennu aua nobohaacsoc ning yombong kpeec.
REV.8.2	Ning kpeu angero 7 Anutuac kicfu nandae, yeni trampet 7 yemmeyemmea yenenai.
REV.8.4	Ye ifi ammanu yeac mariaunac hosuc homuna gombungango ngicngac kpetiac yeneac nunumugoc kpeturanggeu Anutuaru enec. 
REV.8.5	Enu angero ye sokohango arataunac gerec fiu wakeu bangecfu ukuec. Ukuu gbumparandang nga udumengtoa amma piratac homac fingeru usoc meec.
REV.8.6	Meu angero 7 trampetnginagoc yeneng fifigecdeac efaigec. 
REV.8.7	Efaigec angero warac warac yeng trampeha fifiu nomang gbomea
REV.8.8	Nga yeac ngadeau angero mongngo trampeha fifiu tiki kuneng gerehagocngo kondunnu mau kondungtoa tegia harebec imohacnac noboha mocgu (⅓) sac anec. 
REV.8.9	Anu kondunnu wiac kekecnginagoc kecdae, yenearunac harebecac noboha mocgu (⅓) homedacgec amma wage yenearunac harebecac noboha mocgu (⅓) kpac anggec.
REV.8.10	Amma yeac ngadeau angerongo monggoc trampeha fifiu kurumennunac asomengtoa mong ahakifa isoc dzema fotockema maec. Mama dokutoa nga dokukiwa yenearunac harebecac noboha mocgu (⅓) witinginau heiec. 
REV.8.11	Asomeng imoc kpara Hodunga. Anu doku yenearunac harebecac noboha mocgu (⅓) imoc hodunga anec. Nga doku hodunga anecac amma ngicngac homacngo homegec.
REV.9.2	Migec yeng ki imoc mema teng buya kpac mesiec. Mesiu gerecngo ua dzeu hosuc kuneng ereande, hosuc siriha ifia isocngo tennunac ereec. Teng imohacnac hosuc ereu wenac nga sawaac kperagi kucngira maec. 
REV.9.3	Anu hosucfunac ipua erema bangecfu magec. Magec bangecac weme weme yeneac kuc isoc yemmema 
REV.9.4	yofi edeyunugec, “Ngeni kpindzing nga wiac sasawa maria tengging tengging fede amma ic, imoc mi memanganebisia. Ngeni ngicngac Anutuac kibi mesunginau mi mekecdae, yenisac memanganeyunubisia.”
REV.9.5	Nga yeni dederecge yofi ayemmegec, “Ngeni afo 5 kpendzeng yemmebisia nga ngeni mi yinihomebisia.” Nga kpendzenga imoc weme wemengo yiniu angande, ifi isoc anec. 
REV.9.6	Naso imohai ngicngac yeni homec hofocma naric mi homegecde. Nga homegecdeac negenggec homecngo yenearunac woraude.
REV.9.8	Nga orucdzongina imoc ngac yeneac isoc amma enacsicngina imoc laion yeneac enacsic isoc. 
REV.9.9	Nga mariku heigec, imoc aiengngakpi isoc amma kpegangnginaac udumeng imoc becosic homacngo dzikacfu nedzima keretac kpedzima udumenggoc kengandae isoc. 
REV.9.10	Amma dzingina enaragoc imoc weme weme enacngina isoc anec. Nga yeni ngicngac memanganeyunugecdeac kucngina afo 5 imocacsoc feec. Nga kucngina imoc dzinginau tarec.
REV.9.11	Hofe buya kpac, imocac angerongo
REV.9.12	Yei ubahodung warac warac wisickede. Negenggec, imocac ngadeau ubahodung yohockangngoc haecde.
REV.9.13	Nga angero wisic wisickeaac bageau, yeng trampeha fifiu Anutuac hoannu arata golngo memea, imocac tuturungasoc baiha 4, yenearunac enacudumeng mong negennai. 
REV.9.14	Negemba yeng angero wisic wisickeaac bageau trampehagoc yofi edeec, “Angero 4 Eufrata dokutoa tegiau witicyunugec nandae, yeni yungecyununa.” 
REV.9.15	Angero 4 yeni ngicngac yenearunac harebecac noboha mocgu (⅓) kpebucyunugecdeac aua nga uameme amma afo nga kifanaso yomocac amma efac efaia kecgec yeng yungecyunuec. 
REV.9.16	Anu wasaingic becosic witiau tacgec, yeneac kpetengina 200 mirieng (200,000,000) degec negenai.
REV.9.17	Nga kicna tegecmangoc taru wasaingic becosicnginagoc yeneac siricngina yofi henai, yeni aiengngakpingina kpaua nga dzadzu amma asong botuc nga dzagec dzagec, imoc hoc kpara sarafa
REV.9.18	Kpendzeng harebec, gerec nga hosuc amma asenga mangac manganea, yeneng becosic enacnginaunac erema ngicngac yenearunac harebecac noboha mocgu (⅓) kpebucyunugec. 
REV.9.19	Kuc imoc becosic enacnginau nga dzinginau tarec. Nga dzingina imoc yeni boudzoc isoc orucnginagoc nga yeni imocngo wiac hania hania memanganekecgec.
REV.9.21	Nga ngicngac yeni ubangina mi dzigeneu yunukpebuc, dzinac nga mosoc faka amma kaiserofaka nga hamangecmeme, faka imoc sasawa hoanggema mekecma mong mi wagec.
REV.10.1	Anu ni angero kuhagoc mong hemba kurumennunac maec. Ye hoengngo temboc tembonggea oruhau asommadoc heiec nga kicmesuya imoc wenackiwa isoc amma hanihora imoc wotung isoc gerehagoc. 
REV.10.2	Amma ye kibibisic kpou kpouya mong mariau yungec yungera metarec. Metacma hanifoia imoc kondunnu nga kanaya imoc bangecfu faiec. 
REV.10.3	Faima laiongngo arohoande, ifi isoc kucgoc arohoec.
REV.10.3	Arohomanu gbururung 7 yeneac enacudumengnginango yoac degec. 
REV.10.4	Ifi degec ohobeso ambare kurumennunac enacudumeng mongngo yofi edenuu negennai, “Gbururung 7 yoac degec ge imoc mi ohona. Imoc mesufuna febeso.”
REV.10.6	yoac deserima yofi deec, “Kebu kecde nga kecengkecma kecbesande nga kurumenga kurumenga nga kondung amma yeneac manau wiac sasawa fede, imoc yeng deu fingecdarec, ni yeac kpac kpacma yoara meserima yofi deduae, ‘Naso wisickede.’ 
REV.10.7	Angero wisic wisickeango trampeha fifibeso ammanu udumeng negenggecde, imohai yofi negembisia. Anutungo wanacngicfora profete yoac bic edeyunuec nga Anutuac negen negeng sufu sufuya feec, imocngo naso imohai fingectegerude.”
REV.10.8	Anu enacudumeng warac kurumennunac negenaimoc, yeng yofi edenuec, “Ge kemma angero kondunnu nga bangecfu nande, yeac mariunac kibi kpou kpouya yungec yungera, imoc mebesena.” 
REV.10.9	Ifi deu angeroaru kemma kibibisic kpou kpouya imoc nenudeac edeai. Edeba yeng deec, “Ge mema nena imoc heregau kemema herega dzeude nga enacgau ine kukundzau isoc songea anude.” 
REV.10.10	Ifi deu ni angeroac mariunac kibibisic kpou kpouya mema neba imoc enacnau kukundzau isoc songea anec. Nga herenau kemema aengagoc anu 
REV.10.11	yofi edenuec, “Ge ngicngac sebi siriha hania hania nga bangeha bangeha amma yoacna yoacga nga ngictau homac yeneac profeteyoac monggoc debesena.”
REV.11.2	Nga sobeng odayagoc amakiwau fede, imoc bangec monnunac ngicngac yemmeyemmea. Imocac amma ge imocac kpete mi mebesena. Yeni afo 42ac manau taong kpetiac
REV.11.3	Anu ni enacdedehocna kuc yemecba yeri toruwamba heima uameme 1 tauseng 2 handret 60ac (1260) manau profeteyoac deecde.” 
REV.11.4	Yeri oliwa ic yohockang nga bangecac Kebuac kicfu kifa nanangagoc yohockang nangkecdape. 
REV.11.5	Ngic mongngo yeri memanganeyurubeso negendeu gerecngo enacngiraunac erema ngabafocngira yonohou homegecde. Monggoc deba, mongngo yeri memanganeyurubeso negendeu ye homecac areng amma ifi homeude. 
REV.11.6	Enacdedehocna yeri profeteyoac dekecma kurumeng heiec kia mong mi kpeude, yeri uayoac nga kuc ifia mekecdape. Amma yeri yeraoc naso dema doku heimerenec sac anudeac uayoac nga kuc mekecdape. Amma yeri kpendzeng hania hania bangecfu faiecdeac uayoac nga kuc ifingoc mekecdape.
REV.11.8	Kpebucyuruu farengngira taonggac sinnu feecde. Taongtoa imocac kpara kpefing yoacfu Sodong nga Aigita nga bangec imohaingoc Kebunina mariponnu kpegec homeec. 
REV.11.9	Nga uameme harebec nga nobohaac manau ngicngac sebi siriha hania hania nga fakaga fakangina amma yoacga yoacna nga bangeha bangeha ngicngac yeneng farengngira hemma tonggogecdeac kpetariyemmegecde. 
REV.11.10	Kpetariyemmegec ngicngac bangeha bangeha kecdae, yeni sasawango songo nga ubangerec negemma ubangerecac iwai goa emegecde. Profete yohockang yereng bangeha bangeha ngicngac kpendzennu faiyunuocac ifi ayecmegecde.
REV.11.12	Nga kurumennunac enacudumengtoa mong negenggec yofi edeyuruec, “Ngeri yei ereec!” ifi deu yeri ngabafocngina yeneac kicfu hoeng manau kurumennu enoc.
REV.11.14	Ubahodung botuha imoc yomohai wisickeu ubahodung wisic wisickeango bic haude.
REV.11.15	“Kebunina nga yeac danggunucngic Kristo yeri yaguc bangectoa bangec sasawaac mingina andape. Amma Kebuninango ngictau kecde nga kecengkecma kecbesande.”
REV.11.16	Ifi degec ngicenara 24 Anutuac hoannu ngictau tatacnginau tacdae, yeni makpema kicngina hetutuckema Anutu afehegec. 
REV.11.17	Afehema yofi degec,
REV.11.17	“Kebu Anutu Kuctoa mingina, neni dangge edegudimbe. Ge bicngoc kecnec nga yaguc kecnec, ge geangga kuctoa mema mekecma yaguc ngictau kecnec. 
REV.11.18	Ngicngac bangeha bangeha kecdae, yeni herebu anggec geac herebuac naso ine yofinenggac hau geng homegec yeni yoacngina isinggema desinade. Wanacngicfocga profete nga kpetiac arengfocga kuneng nga kapiango geac kpacga eweheiandae, yeni angammemenginaac turunga megecde. Nga ngicngac bangec memanganegec geng memanganeyunubesannec.”
REV.12.1	Anu soi engena mong kurumennu yofi fingeru henggec. Ngac mong tarec, ye wambaya wenac nga hania bageau afo amma oruhau ira mong asomeng 12ngo memea. 
REV.12.2	Ye hereagoc amma sabac fingerudeac gadze kiu arohoec.
REV.12.4	Taru yeac dziango kurumenggac asomeng yenearunac harebecac noboha mocgu (⅓) taiyunuma bangecfu ukuyunuec. Nga ngacngo sabac meu sekactoa ye sabac gbokoudeac negemma ngac yeac kicfu nanec. 
REV.12.5	Nanu ngacngo medac mong meec. Meu yeac sabaha ine faratac wangecma Anutuaru, yeac ngictau tatacfu meemma faigec feec. Nga medac imoc, yeng bangeha bangeha ngicngac aiengyasungo garengyunubesande. 
REV.12.6	Nga ngac ye worama bangec kisiu dokuya kpacfu kenec. Kenu yeneng ye uameme 2 tauseng 2 handred 60ac (2260) manau nenesemeng mima henggareng ammigecde. Anutungo yeac tatac ihai bic mengereec.
REV.12.8	kucngina soha mi anu kurumennu tatacnginaac titing monggoc mi feec. 
REV.12.9	If anu sekactoa, imoc boudzoc esea kpara mong Mangana mingina nga Satang, ye nga angerofora bangecfu ukuyunugec. Ukuyunugec yeng bangecngicngac sasawa ikocfu wangecyunuu yeni ye modacandae. 
REV.12.10	Nga enacudumengtoa mong kurumennu negemba yofi deec,
REV.12.10	“Memengerec nga kuc amma eucerereng imocac mingina Anutu. Nga yeac danggunucngic Kristongo yaguc imocac uakibi nga kuc metacde. Ngic tosofocnina yoacfu faiyunukefec, yeng Anutuninaac kicfu hadzing toforec yoacfu faiyunuma kefu yeneng yegoc ewema firang amma ye bic kurumennunac ukugec maec. 
REV.12.11	Yeni ramamedahaac sawa nga Kebuac yoac dekperagigec amma yenang kekecngina mi segerema homecac wagecac amma firang anggec. 
REV.12.12	Kurumeng nga areng kurumennu kecdae, ngeni imocac amma ubangerec negembisia. Nga bangec nga kondung ngeri ebictoa meficgeecde. Mangana mingina ye nasoya wegeneu negemma ngabatoagoc yombong ngenearu haecac ngeri dafi anecde, imoc obohode.”
REV.12.13	Yeni sekactoa bangecfu ukugec, yeng imoc hentegecma ngac sabac medac meec, ye kisanec. 
REV.12.14	Kisanu ngac ye boudzoctoaac kicfunac worama bangec kisiu dokuya kpacfu kenudeac yeneng ngac imoc huntoctoa kpeganga migec. Ye ihai naso mocgu nga naso goa amma naso noboha taru yeni henggareng ammima yaka migecde. 
REV.12.15	Migec boudzocngo ye kisanudeac enaraunac dokuyuyuango urunu maec. 
REV.12.16	Mau bangecngo ngac agenga tima enara anggeu sekacngo enaraunac dokuyuyua urunu bangecngo imoc nedarec. 
REV.12.17	Nedaru sekactoango ngacac amma herebu negemma kemma yeac arengfora tosea Anutuac singyoac modacma kecdae nga Yesu Kristoac dedekperagi mekecdae, yenearu dzikac kpeudeac kenec. 
REV.12.18	Anu ye sangi witiau kondung tegiau nanec.
REV.13.2	Imocac sebia wasaipusitoaac sebi isoc anec nga enara imoc laion isoc amma ye bear isoc soriherehagoc.
REV.13.2	Anu sekactoango uakibi nga kuc nga ngictau tatac wasaipusitoa mima ngicngac homac garengyunuudeac uakibi miec.
REV.13.3	Miu wasaipusitoa oruha mong yofohagoc henai. Oruha imoc yunugec kubectoa anu homeandae, ifia isoc hemba bangeha bangeha ngicngac yeni wasaipusi imoc hemma kerectegec amma modacgec. 
REV.13.4	Modacma sekactoa numumigec nga sekactoa yeng wasaipusingo garengyunuudeac uayoac nga kuc miecac amma yeni wasaipusi numumima yofi degec, “Mongngo ye isoc amma yegoc naric mi eweude.”
REV.13.6	Amma ye enara anggema Anutu desure ammima Anutu kpara nga womonga amma kurumennu kecdae, yeni desure ayemmeec. 
REV.13.7	Ayemmeu yeng ngicngac kpetiac yenearu dzikac kpema firang anudeac migec. Migec yeng ngicngac fakaga fakangina nga sebi siric hania hania amma yoacna yoacga nga bangeha bangeha garengyunuudeac uayoac nga kuc migec. 
REV.13.8	Ifi migec ngicngac sasawa bangecfu kecdae, yeneng wasaipusi numumigecde amma ramamedaha kpebucgegec, yeac kekecac kibiu ngicngac kpacngina bangec meficmeficgeaunac mi fede, yeneng wasaipusi numumigecde. 
REV.13.9	Kedzahagoc kecdengo yoac yomoc negembeso.
REV.13.10	Anu ngicngac kpetiac yeni modzotitia kpac nga negen negensinggoc kecbisia.
REV.13.11	Ifi hemba wasaiyang mong bangec manaunac ereec. Ye rama isoc baiha yohockang metacma sekactoa yeneac faka modacma yoac deec. 
REV.13.12	Ifi deu yeng wasaipusiac uakibi nga kuc sasawa mekecma yeac amma ngicngac garengyunuudeac ua sasawa meec. Mema bangectoa bangec nga bangecac witiu ngicngac kecdae, yeni wasaipusi homemeaac kubec bic mosiec, ye numumigecdeac ayemmeude. 
REV.13.13	Ayemmeu wasaiyang baiha yohockang, yeng yoara negensinggegecdeac fakatoa meu gerec kurumennunac ngicngac yeneac kicfu bangecfu maec. 
REV.13.14	Mau ye wasaipusiac kicfu faka meudeac kuc migecac amma ngicngac bangecfu kecdae, yeni ikocfu wangecyunuu ye modacgecde. Modacgec ngicngac bangecfu kecdae, yeneac deu, wasaipusi wasai beangngo heigec monggoc gboriec, yeac onga mong megec.
REV.13.15	Megec yeng wasaipusiac ongea ongaasu miudeac kuc meec. Meu ongango ifingoc yoac dede negenec. Nga ngicngac sasawa onga mi numumigec, yeni kpebucyunuudeac kuc metarec. 
REV.13.16	Metacma ye ngicngac sasawa kuneng nga kapia, finacgoc nga finaha kpac, wanacngic nga ngicngac yengenaoc kecde, yeni kibi mong sebikibi isoc marifoinginau me mesunginau mekecgecdeac deseriyemmeec. 
REV.13.17	Ifi anu ngic mongngo kibia me wasaipusiac kpara me kparaac kpete mi mekefude, yeng wiac mong naric mi bummeude me faiude. 
REV.13.18	Kibi yomoc negen negentegecgoc osobesonga. Wasaipusiac kpete imoc ngic monggac kpete nga ngic irec ireckeagocngo yomoc osonegeng ambeso. Wasaipusiac kpete imoc 666.
REV.14.1	Ni ramamedaha hemba ye Siong tikiu ngicngac 144 tauseng yenigoc nanggec. Nanggec, yeni ramamedahaac kpackibi nga Manggacac kpackibi mesunginau mekecgec. 
REV.14.2	Nga kurumennunac udumeng mong doku homac gbururungtoa yeneac udumeng isoc negemba imoc gita kpekpe yeneng gitangina kpegec udumeng fingecande, ifi isoc anec. 
REV.14.3	Anu yeni ngictau tatacfu nga wiac kekecnginagoc 4 amma ngicenara yeneac kicfu namma yegec gboria mong heigec. Heigec ngic 144 tauseng bangecfunac bic bummeyunuyunua, yeneng yegec imoc naric negemma heigec. 
REV.14.4	Ngic imoc yeni ngac yenigoc mi kecma wonongngina kpac amma kongaha yombong kecgec ramamedahango ihai me ihai kengande, imohai ye modackecdae. Ramamedahango bangecac ngicngac yenearunac buma heima yeni bummeyunuu yeni Anutu nga yeac waracareng anggec. 
REV.14.5	Amma enacnginaunac ikoc mong mi ereu yeni kpetiac nga manganangina kpac kecgec.
REV.14.6	Ni angero mong henai, ye sawakebangau herecge kenec. Kemma siduc gombung feengkefude nga feengkecbesande, imoc yeng ngicngac bangecfu kecdae, yeni edeyunuudeac metarec. Metacma bangeha bangeha ngicngac nga fakaga fakangina amma yoacga yoacna nga sebi siric hania hania, yeni 
REV.14.7	enacudumeng kunengngo yofi deec, “Ngeni Anutuac damungunuu eweheimibisia. Anutungo ngeneac yoac desiude imocac naso bic hadeac ngeni kurumeng nga bangec amma kondung nga dokukiwa meficyunuec, ye numumibisia.”
REV.14.10	ye Anutuac ngabaac waindoku seria nebeso. Waing imoc seria yombong dokugoc mi yerec yerecgea yeac ngabaac taseu kpakegec. Kpakemigec, yeng angero kpetiac amma ramamedaha, yeneac kicfu gerec nga sarafa
REV.14.11	Kpeu ngicngac wasaipusi nga ongea numumikecma yeac kparaac kibi megec, yeneac kpendzenggac hosuc imoc naso wisic wisickea kpac erekefu yeni hadzing tofocnac ruae mong mi meficgebesandae. 
REV.14.12	Ifi anu ngicngac kpetiac Anutuac singyoac modacma Yesu negensinggema kecdae, yeni modzotitia kpac seria kecbisia.”
REV.14.13	Ifi negemba kurumennunac enacudumeng mong fingecma yofi edenuec, “Ge kibiu yofi ohona, ‘Yaguc hanahema ngicngac Kebuaru kpeketahama homedae, yeni kenecnginagoc. O, Asungo yofi dede, angammemengina gombungango modacyunukecdeac yeni ebicfunac tacnegenggecde nga tacnegembesandae.’ ”
REV.14.14	Ye oruhau ira mong golngo memea heima mariau soe mong enaragoc witfora heiandae, ifia metarec. 
REV.14.15	Metaru angero mongngo womonnunac erema hoeng witiau tarec, yeng enacudumeng kunengngo arohoma yeac yofi deec, “Bangecac semeng fora anu kpememenaso bic hadacac amma ge forakpekpe soega sinema kpekpe ua mena.” 
REV.14.16	Ifi deu ngic hoeng witiau tarec, yeng witkpekpe soea bangecfu ukuma bangecac semeng fora kpeec.
REV.14.17	Kpeu angero mong kurumenggac womonnunac ereec, ye ifingoc forakpekpeac soe mong enaragoc metarec. 
REV.14.18	Nga angero mong gerec garenggeudeac uayoac nga kuc mekefec, yeng arataunac hama enacudumeng kunengngo forakpekpeac soe enaragoc metarec, yeac yofi kparec, “Bangecac waing gbomea bic kpauedac. Imocac ge forakpekpeac soega enaragoc faina kenu waing gbarihagoc kpedzucnedacna.”
REV.14.19	Kparu angerongo forakpekpeac soea bangecfu ukuma bangecac waing gbarihagoc herecgema kpedzucyunuma Anutuac ngabaac waing tidzoc tidzohoac hoctoau ukuyunuec. 
REV.14.20	Ukuyunuu waing tidzoc tidzohoac hoctoa taong ngadeau nanu tidzamegec. Nga waing tidzoc tidzohoac hoctoaunac sacngo enec, imoc becosic yeneac enacaieng kpeserema feu bangec 300 kiromitaacsoc mewakeec.
REV.15.1	Ni kurumennu soi mong engena bibiagoc henai. Hemba angero 7 yeneng kpendzeng 7 wisic wisickea metacgec. Anutuac ngabaac kpendzeng 7ngo fingecma kpac andarude. 
REV.15.2	Ni kondung garas isoc mong gerecgoc yerec yerecgea henai. Hemba ngicngac yeni wasaipusi nga ongea nga kibia amma kpara imocac kpeteagoc, yeni areng imoc yenigoc ewema firang anggec yeneng kondung witiau Anutuac gita menanggec. 
REV.15.3	Menamma yeni Anutuac wanacngiha Mose nga ramamedaha, yereac yegec yofi dema heigec,
REV.15.3	“Kebu Anutu Kuctoa mingina, angammemega imoc engena nga bibiagoc nga ge bangeha bangeha yeneac ngictau. Geac sing imoc dindingac nga fora. 
REV.15.4	Kebu ge kpetiac, imocac amma sasawango geac damuyunuu kpacga afehebisia. Amma geac faka dindingac didiu fingerecac bangeha bangeha ngicngac yeneng hama geac kicfu numugenggecde.”
REV.15.6	Megec angero 7 kpendzeng 7 metacdae, yeni wamba kongaha linengngo memea nga kperagiagoc heima fadeng golngo memea mokucnginau yerec yerecgea heima womonnunac magec. 
REV.15.7	Magec wiac kekecnginagoc 4 yenearunac mongngo angero 7 sokoc 7 yemmeec. Sokoc imoc golngo memea nga Anutu kecde nga kecengkefude, yeac herebungo imohai wakema feec. 
REV.15.8	Feu Anutuac kibikperagi nga kuc, imocac hosucngo womong mewakeec. Ngic mongngo womonnu mi engengkecmanu angero 7 yeneac kpendzeng 7 sasawa wisickedarec.
REV.16.1	Ni womonnunac enacudumeng kuneng mong negemba yeng angero 7 yofi edeyunuec, “Ngeni kemma Anutuac herebuac sokoc 7 bangecfu kpakegec mau.” 
REV.16.2	Ifi deu angero warac waracngo kemma sokoha bangecfu kpakeec. Kpakeu ngicngac wasaipusiac kibi metacgec nga ongea numumigec, yeni kubecngina gereagoc nga mangana fingecyemmeec. 
REV.16.3	Anu angero yohockangngo sokoha kondunnu kpakeu kondungngo sac amma meremma ngic homececac sac, ifi isoc anec. Nga wiac sasawa kekehagoc kondunnu feec, imoc homeec. 
REV.16.4	Homeu angero harebecngo sokoha doku yuyuya nga mafefeaac kiwau kpakeu imoc sasawango sac anec. 
REV.16.5	Nga negemba dokuac angerongo deec,
REV.16.5	“Kebu kpetiac mingnina, ge bicngoc kecma yaguc kecnec. Geac fakaga imoc dindingac, ifi anu wiac yomoc sasawa yoacfu faiyununec. 
REV.16.6	Nga yeneng areng ifia amma ngicngac kpetiac nga profete yeneac sac kpakegec. Imocac amma geng sac negecdeac gumecyununa negecdeac ngereede.”
REV.16.7	“O Kebu Anutu kuctoa mingina, ge yoac fora dema ngicngac fakangina isinggema sing dindingacfu forayangina denec.”
REV.16.8	Anu angero 4ngo sokoha wenacac witiau kpakeu imoc ngicngac gerehango yonohoudeac kuc meec. 
REV.16.9	Mema gereango homac yombong yonohou ngicngac yeni ubangina sifu mi dzigeneec. Yeni kpendzeng 7gac mingina Anutu, ye mi afehema yeac kpara desure ammigec.
REV.16.11	Amma yeni asirangina nga kubecnginaac amma kurumenggac Anutu desure ammima angammemenginaunac ubangina sifu mi dzigeneec.
REV.16.13	Dzikeu hemba sekactoa nga wasaipusiac dumbengngiraunac amma profete ikoha, yeac enaraunac asu harebec wononginagoc erema magec nga yeni siricngina waborac isoc.
REV.16.17	Kpedzucyunugec angero 7ngo sokoha sawau kpakeu womonnunac enacudumeng kuneng ngictau tatacfunac hama deec, “Bic fingecdac.” 
REV.16.18	Ifi deu piratac nga udumeng amma gbururung fingeru, usoctoa meec. Nga ngicngac bangecfu keceregec, imohai usoc kunengtoa nga engenayombong ifia mong mi meec. 
REV.16.19	Usoc mema taongtoa mendziru harebec anec. Nga ye bangeha bangeha yeneac taong homac hembarackeec. Hembarackeu Anutungo Babilon taong negensiu ngaba nga herebuac waingsokoha miec. 
REV.16.20	Anu nuc sasawa woragec nga ngicngac yeni tiki hofocma monggoc mong mi meficgegec. 
REV.16.21	Nga kurumennunac nomang gbomea kia isoc ngicngac witinginau mau yeni kpendzeng kuneng kpegec. Gbomea mocgu mocguac ebiha imoc 30 kiroacsoc anec nga ngicngac yeni Anutu desure ammigec. Nga nomang gbomeango kpendzeng kuneng yombong yemmeec.
REV.17.2	Bangecac ngictau yeneng yegoc serofaka anggec nga yeac serofakaac waingdokungo ngicngac bangecfu kecdae, yeneac ubangina mesufuec.”
REV.17.4	Ngac ye wamba giweng giweng nga kpauc kpauc nga gol nga hoc gombunga amma kubu buma kuneng heima kperagiagoc tarec. Nga ye kpakenec mong golngo memea, imohai kaiserofakaya wonongagoc wake wakea mariau metarec. 
REV.17.5	Amma yeac mesuyau kpac mong negensufuya oho ohoya feec. Kpac imoc Babilon taongtoa, ye bangecac singtoangac amma faka mangana yombong yeneac nonggongina ande.
REV.17.7	Kpidohoba angerongo yofi edenuec, “Ge mi kpidohona. Ni ngac nga wasaiyang oruha 7 nga baiha 10 ngac atickekecde, yereac negensufu edegubade. 
REV.17.8	Ge wasaiyang henna ye bicngoc kefec nga yaguc mi kecde. Ye teng buya kpac imohacnac erebeso ande nga ye manganedacma kpac anudeac kenude. Anu ngicngac bangecfu kecgec kpacngina bangec hanac hanaheaunac kekecac kibiu oho ohoya mi fede, yeni wasaiyang bicngoc kefec nga yaguc mi kecma haude, imocac amma yeni hemma kpidohogecde.
REV.17.9	Yei negen negengtegec nga negen negeng irec ireckea mekecbesonga. Oruha 7 imoc tiki 7 anu ngac ye tataha yeneac witinginau ande. 
REV.17.10	Nga yeni ifingoc ngictau 7. Yenearunac 5 bic makpegec nga mocgu taru mong ye mi hadacngoc. Ye hama naso kapianecsac tacbeso. 
REV.17.11	Wasaiyang bicngoc kefec nga yaguc mi kecde, ye ifingoc ngictau kpetea 8 nga ye sifu 7 yenearunac mong amma manganedacma kpac anudeac kenude.
REV.17.13	Yeni negen negeng mocgu mekecma uakibingina nga kucngina wasaiyang wamima yeng kuc imoc mekefude. 
REV.17.14	Amma yeni ramamedahagoc ewemagec yeng firang anude. Imoc yofiac, ramamedaha ye kebu yeneac Kebu nga ngictau yeneac Ngictau. Nga ngicngac kpacyunuyunuya nga segec segereyunuya amma ngicngac ramamedaha negensinggema kecdae, yeni yegoc firang anggecde.”
REV.17.15	Anu angerongo yofi edenuec, “Singtoangacngo doku homac yeneac witinginau tacde, imoc yeni habu toa, sebi siric hania hania nga yoacga yoacna amma bangeha bangeha imoc yeneac ngicngac. 
REV.17.16	Ge wasaiyanggac baiha 10 hennec, yeni wasaiyanggoc singtoangac ngadehema wiara megec ye senggang entegeng tarude. Taru yeni yeac fusia nema ngac imoc gerecfu ukugec dzeude. 
REV.17.17	Anutungo ubanginau negen negeng yemmeecac yeni negen negeng mocgu amma ngictau uaac kucngina wasaiyang migecde. Mima yeneng wasaiyang yoara modacgec kecma Anutungo negenecfu uaareng sasawa mesibesandae. 
REV.17.18	Anu ngac hennec yeng taongtoa nga bangecac ngictau yeneac witiu ngictau uaac kuc metacde.”
REV.18.1	Imocac ngadeau hemba angero mong garengyunuudeac uayoac nga kuctoa metarec, ye kurumennunac mau yeac kperagingo bangec mekperagiec. 
REV.18.2+REV.18.3	Mekperagiu enacudumengtoayango kucgoc yofi arohoec,
REV.18.2+REV.18.3	“Babilontoa ye makpema hadehade yeneac amabangec nga asu wonongnginagoc sasawa amma neng sasawa mangac manganea wonongnginagoc, yeneac amabangec fingerec.
REV.18.2+REV.18.3	Yeac kaiserofakayaac waindoku bangeha bangeha ngicngac sasawa yeni imoc negec. Bangecac ngictau yeni yegoc serofaka anggec nga bangecac emekeng emehaac ngickuneng yeni yeac kuc nga finactoa gombunga uaya kpac, ihacnac finactoanginagoc anggec.”
REV.18.4+REV.18.5	“Ngicngacfocna, yeac kopocsicgoc mi anggecde nga kpendzenga mi kpegecdeac ngeni yearunac wama kenggec.
REV.18.4+REV.18.5	Yeac kopocsicngo kurumennungoc heiengkefu Anutungo imoc negensima kecde. 
REV.18.6	Nga yeng ngeni ngemmeec, ngeni imocac turunga ifi meremmima angammemeyaacsoc naso yohockang amma migec. Nga ye kpakenec yerecgeec, imohai noc wiac tarec negemma ngeneng naso yohockang yerecgemigec. 
REV.18.7	Ifi anu ye yengena sebia meemma finac nga kekec uaya kpac, imohai faiemeec, imocac sirihau kpendzeng nga ubahodung migec. Ye ubeau yofi dekecde, ‘Ni ngicfu mi kenai, ni ngactau kecma ewenaac ubahodung naric mi negembade.’ 
REV.18.8	Imocac amma uameme mocguac manau homec nga ubahodung amma here homehome hanahemima yeac witiau kpendzeng ifia fingeru ngac ye gerecfu dzeude. Imoc yofiac, Kebu Anutu ye kuhagoc, yeac faka isinggema foraya desiec.
REV.18.10	Yeni yeac kpendzenggac kengec amma hereau yombong namma yofi degecde,
REV.18.10	‘Ge aua mocguac manau hanahema yoacfu faifaiguac forayaga bic hadacde. Imocac Babilon, ge taongtoa nga taong kucgagoc ama sifu ge ebicgagoc.’
REV.18.12	Finac goa, gol nga silwa amma hoc seria nga gombunga nga kubu buma kuneng amma wamba gombunga siricngina giweng giweng nga kpaua amma hiring harang. Nga ic sasawa homuna gombunga amma wiac sasawa erefanggac baihango memea nga wiac hania hania ic seria buma kunengngo memea amma kopango nga aiengngo memea nga hoc seria nga kibia gombunga wiac sasawa imocngo memea. 
REV.18.13	Imoc mosoki nga wiac hosuc homung kerengagoc nga kerecdoku homuna gombunga nga hosuc homuna gombunga kendo isoc seria amma waingdoku nga kerecdoku nga flawa uuha nga wit gbomea. Burumaka nga rama amma becosic nga keretac. Nga ngicngac sebi nga ubaonganginagoc momoc wanac megec, imoc sasawa wagenginau wakema kengha anggec.
REV.18.14	Amma geac ubasebigango wiac forayaac ammikefec, imocngo waguma wiac sasawa gombunga kibikperaginginagoc, imoc gearunac bic woraec. Worau ifia monggoc mi meficgegecde.
REV.18.16	Amma yofi degecde,
REV.18.16	‘Taongtoa, ge wamba gombunga giweng giweng nga kpauc kpauc nga gol nga hoc seria buma kuneng, amma kubu buma kuneng, imocngo faifaia heidang ge ebicgagoc.
REV.18.18	yeac gerecac hosuc hemma yofi dema kpacgec,
REV.18.18	‘Taongtoa ifia mong mi fede, kpac.’
REV.18.19	Yeni orucnginau sendung ukuma kiacsonggong amma kpacma degec,
REV.18.19	‘Ye aua mocguac manau gerecngo memanganeu kpac anecac amma, taongtoa ye ebihagoc. Nga yeac ngicngac sasawa wagenginagoc kondunnu kengandae, yeni yearunac finactoanginagoc anggec.’
REV.18.21	“Yeni Babilon taongtoa gereagoc kondunnu ifi ukugec monggoc naric mi meficgegecde. 
REV.18.22	Ukugec gitakpekpe nga yegec heihei nga kungac fifi fifi nga trampet fifi fifi, imoc geac manau naric monggoc mi negenggecde. Nga marikibi hania hania imocac uamemengic, yeni geac manau monggoc naric mi kecgecde. Nga hocfu flawa uuha hedzameandae, imocac udumeng geac manau monggoc naric mi negenggecde. 
REV.18.23	Geac manau kifaac kperagia monggoc naric mi kperagiude. Nga ngicngac meturangemebeso andape, yereac ubangerecac arohoandae, udumeng ifia geac manau monggoc naric mi negenggecde nga negembesandae. Ge mosoc fakagango bangeha bangeha imocac ngicngac sasawa uba mesufu ayemmenec. Imocac amma geac emekeng emehangic yeni bangecac ngickuneng kecgec. 
REV.18.24	Nga taongtoa imocac manau profete nga ngicngac kpetiac amma ngicngac sasawa bangecfu yunuhomegec, yeneac sacngina meficgegec.”
REV.19.1	Imocac ngadeau kurumennu areng kuneng yombong ubaudumeng isoc negemba yofi degec,
REV.19.1	“Halleluya, memengerec nga kuc kibikperagiagoc, imocngo Anutuninaac ande. 
REV.19.2	Imoc yofiac, ye ngicngac yoacngina isinggema fora nga dindingac desiude. Amma yeng singtoangac kuneng serofakayango bangec memanganeec, yeac faka isinggema wanacarengfora yeneac sacnginaac turunga yearunac meec.”
REV.19.3	Yeni monggoc yofi degec,
REV.19.3	“Halleluya, yeac hosuc imoc naso wisic wisickea kpac engkecma engkecbesande.”
REV.19.4	Ifi degec ngicenara 24 nga wiac kekecnginagoc 4, yeni makpema Anutu ngictau tatacfu tacde, ye numumima yofi degec,
REV.19.4	“Imoc fora, halleluya.”
REV.19.5	Ifi degec enacudumeng mong ngictau tatacfunac erema yofi deec,
REV.19.5	“Anutuac wanacarengfora nga ngicngac kuneng nga kapia amma ngicngac eweheimidae, ngeni dengeregec.”
REV.19.6	“Kebu Anutunina kuctoa minginango ngictau bic amma kecde, halleluya. 
REV.19.7	Ramamedahaac memeturangnaso hau enemango bic efaidacac amma yeac ubangerec negemma sogaima ramamedaha afehebisina. 
REV.19.8	Ifi anu wambaya gombunga kongaha nga kibikperagiagoc heiudeac migec. Wambaya gombunga imoc ngicngac kpetiac yeneac angammeme dindingac.”
REV.19.12	Ye kiwa imoc gerec borang isoc nga oruhau ira homac heiec. Amma kpara mong oho ohoya, imoc mongngo mi negende, yengenaocsac negende. 
REV.19.13	Nga ye wamba mong sacfu nemuc nemuruckea heiec. Ngic yeac kpara imoc Anutuac yoac. 
REV.19.14	Nga kurumenggac wasaiareng ye modacgec, yeneac becosicngina kongac kongac nga wambangina siriha gombunga imoc kongac nga dzuac dzuara. 
REV.19.15	Nga enaraunac wasai beang mong enaragoc ereec, ye imocngo bangeha bangeha imocac ngicngac yunuude nga ye aiengyasungo garengyunuude.
REV.19.15	Amma ye Anutu kuctoa mingina yeac ngaba nga herebuac waing tidzoc tidzohoac hoctoau tidzohoude. 
REV.19.16	Kporuhau nga kopohau kpac mong yofi oho ohoya feec, “Ngictau yeneac Ngictau nga kebu yeneac Kebu.”
REV.19.18	ngictau nga wasaienara amma ngic kucnginagoc sebifusingina negec. Ngeni becosic nga ngicngac yeneac witiau tacdae, yeneac sebifusingina negec. Ngeni ngicngac witicngina kpac nga wanac meyunuyunuya amma ngicngac kuneng nga kapia, yeneac sebifusingina ifingoc negec.”
REV.19.19	Anu ni wasaipusi nga bangecac ngictau wasaiarenginagoc yenenai. Yenemba yeni ngic becosic witiau tarec, ye nga wasaiarengfora yenigoc dzikac kpegecdeac kpedzucnegec. 
REV.19.20	Nga profete ikohango wasaipusiac kicfu faka kuhagoc mekefu ngicngac wasaipusiac kibi megec nga yeac ongea numumigec, yeni ubamesufu ayemmeec. Anu yeneng wasaipusi nga profete ikoha yeri meyuruma kondung gerec nga sarfango
REV.19.21	Nga becosic witiau tarec, yeac enaraunac wasai beang ereec, imocngo tosea yunuu homegec. Homegec neng sasawango sebifusingina negec gebecyunuec.
REV.20.2	Metacma sekactoa, boudzoc esea kpara mong Mangana mingina nga Satang, ye mema kifa 1 tausenggacsoc tarudeac witickeec. 
REV.20.3	Witickema ngicngac ikocfu monggoc mi wangecyunuudeac teng buya kpac, imohai ukuma nagu heimima kpae faiec. Faiu kecma kifa 1 tauseng wisickeu monggoc naso kapianec ye yungecgecde.
REV.20.5	Yomocngo homecfunac yacyacac warac warac ande. Nga tosea homegec, yeni mi gborima kecmagec kifa 1 tauseng wisickeec.
REV.20.7	Anu kifa 1 tauseng wisickeu Satang witicamaunac yungecgecde. 
REV.20.8	Yungecgec, yeng kemma bangeha bangeha imocac ngicngac ikocfu wangecyunuma ngicngac bangectoa bangec, imocac tegia 4 kecdae, yeneac kpacarengngina Gogo nga Magogo, yeni dzikac kpegecdeac kpeturangyunuude. Imoc yeneac kpetengina kondung tegiaac sangi isoc. 
REV.20.9	Yeni bangeha bangeha, ferecgema kpetiac areng tacgec amma songotaongtoa, imohai kemma yerecgema nanggec. Nanggec kurumennunac gerecngo mama yonohodarec. 
REV.20.10	Yonohodaru mangana minginango ikocfu wangecyunuec, ye gerec nga sarafa
REV.20.11	Imocac witiau ngictau tatactoa kongac kongac mong henai. Nga imocac witiau tarec, yeac kiwaunac bangec nga sawakebanga woraec tatacngira mong mi feec. 
REV.20.12	Nga ngicngac kuneng kapia bic homegec yenenai. Yenemba yeni Anutuac kicfu nammagec kibi homac mesima kibi mong kpara Kekecac kibi mesigec, kibi imohai homegec yeneac angammemengina oho ohoya fede. Nga yeni imoc hemma yoacngina desigec. 
REV.20.13	Nga kondung manau homegec kecdae, kondungo yeni wayunuec. Homecac ama manau homegec kecdae, ye nga homecngo yeni wayunuoc. Ifi anu ngicngac tembuc tembuc angammemenginaacsoc yoacngina desigec. 
REV.20.14	Faiyunuma homec nga homecac ama gereckondunnu ukugec. Imocngo homec kpetea yohockang ande. 
REV.20.15	Nga mongngo kpara kekecac kibiu oho ohoya mi feec, ye kondunggac gerecfu ukugec.
REV.21.2	Ni Yohanengo taongtoa kpetiac, Yerusaleng gboria hemba Anutuarunac kurumennunac maec. Mama efaima ngac ngicfu kende, ifi isoc ewebingehaac amma siriha gombunga yombong anudeac memengere ammigec tarec. 
REV.21.3	Taru ni enacudumengtoa ngictau tatacfunac negemba yofi deec,
REV.21.3	“Henggec Anutuac womong imoc ngicngac yenigoc nanu yeni yeac areng anggec Anutu yengenaoc yenigoc kecma Anutungina kefude. 
REV.21.4	Amma yeng kickumangina sasawa kicnginaunac mekerenggeude. Nga homec nga ubahodunggac kiacsonggong amma asira monggoc mi feude. Wiac warac feec, imoc bic kpac anec.”
REV.21.6	Dema monggoc edenuec, “Imoc bic fingecdac. Ni A nga Y, hanac hanahea nga wisic wisickea. Ngicngac mongngo dokuac ammide, ye dokukiwaunac kekecac doku eng neudeac mibade. 
REV.21.7	Firang anude, yeng eucererenggac wiac sasawa yomoc meu neng yeac Anutu amba yeng medacna anude. 
REV.21.8	Anu ngic karoha nga negen negensingngina kpac amma fakangina mangana wonongagoc nga ngickpekpe amma serongic nga mosocfaka angandae amma nemu numuyemmeandae nga ikocngic sasawa, yeni ine kondung gerec nga sarafa dzema kecde, imohai torokpegecde. Yomocngo homec kpetea yohockang anude.”
REV.21.9	Anu angero seweng yeni sokoc seweng kpendzeng seweng wisic wisickea wake wakea metacgec, yenearunac mongngo nearu hama deec, “Ge hana, ni ramamedahaac enembingeha edzacgubade, ye yeac enema.” 
REV.21.10	Ifi deu Asungo nearu ua meu tiki kuneng nga herea, imocac bumau menu emma kpetiac taongtoa Yerusaleng, kurumennunac Anutuarunac maecmoc, imoc edzacnuec. 
REV.21.11	Ye Anutuac kuc nga kibikperagigoc amma hoc seria buma kuneng nga yaspis hoc seria, ifia isoc kperagiagoc gontaning amma pirac pirac heiec. 
REV.21.12	Nga odaya hocngo memea, imoc kuneng nga herea amma naguya 12 nga naguyau angero 12 nanggec. Amma naguyau ifingoc Israeac kisic 12 yeneac kpacngo nanec. 
REV.21.13	Anu wenac ere ereaubigeng nagu harebec, nortbigeng nagu harebec nga sautbigeng nagu harebec amma wenac keme kemeaugeng nagu harebec nanggec. 
REV.21.14	Taongtoaac oda imoc hocngo memea nga imocac titiseria 12. Amma titiseria 12 imohai ramamedahaac aposoro 12 yeneac kpacngina oho ohoya nanec.
REV.21.16	Menanu hemba taongtoa ye titiha 4 amma tegia sasawa yeneac kpetengina socfungoc anec. Nga angerongo kpetememeyasungo kpetea meu kpete imoc 2 tauseng 2 handret 20 kiromita anec nga tegia amma witiau kpetengina socfungoc anec.
REV.21.17	Ye odaya kunenggac kpetea meu imoc 72 mita anec.
REV.21.18	Oda imoc yaspa hocngo memea nga taongtoa imoc gol tegengngo memea amma garas imoc isoc gontaning anec. 
REV.21.19	Nga taongtoaac oda titiseria hocfu siricngina fingerudeac hoc seria sasawa buma kuneng, ifi faigec. Titiseri warac warac imohai yaspa faigec, ngade, imohai sapaia, harebecfu karsedong nga 4u emerare, 
REV.21.20	5 imohai sadoniks, 6fu koniriang, 7nu krisorite, 8 imohai berire, 9nu topase, 10 imohai krisoprase, 11nu haiasing amma 12 imohai ametise, ifi faifaia nanec. 
REV.21.21	Ihai naguya 12 yeni kubu gbomea kuneng 12. Nga nagu tembuc tembuc imoc gbomea mocgu mocgungo memea. Amma taongtoaac sing imoc goltegengngo memea, garas isoc ngadeau naric hentegecnade.
REV.21.22	Nga imocac manau womong mong mi henai. Imoc yofiac, Kebu Anutu kuctoa mingina nga ramamedahango womonga andape. 
REV.21.23	Nga Anutuac kuc nga kibikperagiango taongtoa mekperagiec nga ramamedahango kperagia anec. Imocac amma taongtoa ye wenac me afokperagi uangira kpac, imohai monggoc mi mekperagiecde. 
REV.21.24+REV.21.25	Nga tofocnac imohai mi feudeac naguya wenacfu naric mi heigecde. Anu bangeha bangehaac ngicngac yeni imocac kperagiau kengha anggec bangecac ngictau kibikperagingina mema imohai faigecde. 
REV.21.26	Faigec bangeha bangeha, imocac ngicngac yeneng afec afehe nga kibikperagingina imocac manau mekenggecde. 
REV.21.27	Amma wiac mong wonongagoc nga ngicngac angammemengina mangac manganea amma ikocnginagoc, yeneng taongtoa imocac manau naric mi enggecde, kpac. Ngicngac kpacngina ramamedahaac kekecac kibiu fede, yenengsac embesandae.
REV.22.2	taongtoaac singtoa botuhau mekengfeec. Feu tegia noboc noboc imohai kekecac ic nanggec, yeni kifasoc foranasoya 12. Yeni afosoc foragoc angkecgec amma ic imocac maria ngiha ngiha yeneac hafeiac memengerec ande. 
REV.22.3	Nga sowec sasawa kpac andarude. Anutu nga ramamedahaac ngictau tatacngira imohai taru wanacarengfora ye kingang kpemigecde. 
REV.22.4	Yeni yeac kicmesuya henggecde nga yeac kpara mesunginau oho ohoya feude. 
REV.22.5	Imohai tofocnac monggoc mi anude nga kifa me wenacac kperagi imoc yeni uangina kpac, nocac Kebu Anutungo mekperagiyunubesande. Nga ngicngac yeni ngictau ua megec nga mekecgec imocac nasoya wisic wisickea kpac.
REV.22.7	“Henggec, ni bic habade. Mong ye profete yeneac yoac kibi yomohai oho ohoya fede, imoc gombunga onggonggema mekefude, ye kenehagoc.” 
REV.22.8	Ni Yohanengo wiac yomoc hennegeng anai.
REV.22.8	Nga hemba wisickeu angerongo wiac edzacnuec, yeac haniau numumibadeac makpeba 
REV.22.9	yeng yofi edenuec, “Ifi mi anna. Ni ge nga tosofocga profete, yeni amma ngicngac kibi yomocac yoac gombunga onggonggema mekecandae, ngeneac wanac ogongina. Ge Anutu numumibesena.
REV.22.10	Naso wegenedeac amma ge kibi yomocac profeteyoac kasoyagoc wana mi febeso. 
REV.22.11	Mong ye faka dindingac mi angande, ye faka imocngoc mekecbeso. Nga wonongagoc kecde, ye ifingoc kecbeso. Nga faka dindingac angkecde, ye dindingacngoc kecbeso. Amma kpetiac kecde, ye kpetiac kekecfu yadiseriudeac ua mekecbeso.”
REV.22.14	Mehaba ngicngac kekecac icac deyecdeyemmea nga naguusing taongtoau naric eregecde amma wambangina dzuac dzuara, yeni kenecnginagoc. 
REV.22.15	Anu ngicngac kasi isoc kecdae nga mosocfaka mekecdae nga seroareng amma ngickpekpefaka mekecdae nga nemu numuyemmeandae amma sasawango ikocfakaac songo negemma ikoc angandae, yeneng ine ngadeau kecgecde. 
REV.22.16	Ni Yesungo angerona sueba yeng dedekperagi yomoc kpebung sasawa ngenearu dekperagingemmeudeac haec. Ni Dawidiac sera nga bangeha amma asoacac asomeng kibikperagiagoc.”
REV.22.19	Amma mongngo yoac yomoc nande, imohacnac profeteyoac mong meickeudeu Anutungo kekecac icfunac yeac noboha nga taongtoa kpetiacac manaunac noboha amma wiac sasawa kibi yomohai oho ohoya fede, imohacnac meickeude.” 
REV.22.20	Anu wiac yomocac dekperagingemmeude, yeng yofi dede, “Foracngoc, ni bic habade.” Imoc fora. O Kebu Yesu, ge hana. 
REV.22.21	Kebunina Yesu Kristoac wosoefacngo Anutuac ngicngac kpetiac sasawa ngenearu febeso, imoc fora.

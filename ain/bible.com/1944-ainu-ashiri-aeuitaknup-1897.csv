MAT.1.1	Abraham poho ne Dabid koro poho Yesu Kiristo ekashi shinrit ikiri anuye kambi.
MAT.1.2	Abraham anak ne Isaak sangere; Isaak anak ne Yakob sangere; Yakob anak ne Yuda newa Yuda koro akutari sangere; 
MAT.1.3	Yuda anak ne Tamara tura Perez newa Zera sangere; Perez anak ne Ezrom sangere; 
MAT.1.4	Ezrom auak ne Aram sangere; Aram anak ne Aminadab sangere; Aminadab anak ne Naasson sangere; Naasson anak ne Saramon sangere; Saramon anak ne Rakab tura Booz sangere; 
MAT.1.5	Booz anak ne Rut tura Obeed sangere; Obeed anak ne Yessai sangere; 
MAT.1.6	Yessai anak ne moshiri esapane guru Dabid sangere nisa ruwe ne.
MAT.1.6	Dabid anak ne hoshiki no an Uria koro machi tura Soromon sangere; 
MAT.1.7	Soromon anak ne Roboam sangere; Roboam anak ne Abia sangere; Abia anak ne Asa sangere; 
MAT.1.8	Asa anak ne Yosapat sangere; Yosapat anak ne Yoram sangere; Yoram anak ne Ozia sangere; 
MAT.1.9	Ozia anak ne Yoatam sangere; Yoatam anak ne Akaz sangere; Akaz anak ne Ezekia sangere; 
MAT.1.10	Ezekia anak ne Manasse sangere; Manasse anak ne Amon sangere; Amon anak ne Yosia sangere; 
MAT.1.11	Babironia moshiri orota teke apashte wa atura ita, Yosia anak ne Yekonia newa Yekonia koro akutari sangere nisa ruwe ne.
MAT.1.12	Babironia moshirʼotta teke apashte wa atura okaketa, Yekonia anak ne Saratiru sangere; Saratiru anak ne Zorobaberu sangere; 
MAT.1.13	Zorobaberu anak ne Abiod sangere; Abiod anak ne Eriakeim sangere; 
MAT.1.14	Eriakeim anak ne Azoro sangere; Azoro anak ne Sadok sangere; Sadok anak ne Akeim sangere; 
MAT.1.15	Akeim anak ne Eriod sangere; Eriod anak ne Ereazar sangere; Ereazar anak ne Mattan sangere; 
MAT.1.16	Mattan anak ne Yakob sangere; Yakob anak ne Maria koro hoku Yosep sangere; tan Maria orowa Yesu ani aye Kiristo hekatu nisa ruwe ne na.
MAT.1.17	Tambe gusu, aukotama chiki Abraham orowa no Dabid pakno ine ainu ikiri ikashima wan ainu ikiri an; Dabid orowa no Babironia moshiri orota teke apashte wa atura pakno ne yakka ine ainu ikiri ikashima wan ainu ikiri an ruwe ne; shui, Babironia moshiri orota teke apashte wa atura orowa no Kiristo pakno ine ainu ikiri ikashima wan ainu ikiri an ruwe tapan na.
MAT.1.18	Yesu Kiristo hekatu katuhu anak ne tapne ne ruwe ne: Koro habo Maria anak ne Yosep otta akopakashnu wa an rapoketa, naa shomo uorepa ita, Ashkanne Ramat gusu honkoro wa an-i anukan ruwe ne. 
MAT.1.19	Koro hoku Yosep anak ne oupeka ainu ne, awa, moshima guru tek samata nei shiwentep yainikoroshmare niukesh, tambe gusu, nuina no uosuruba ani yainu nisa ruwe ne. 
MAT.1.20	Aige, tap ambe eyaikoshiramse rapoketa heta, ingarʼan Utarapa uitekbe wendarap ani Yosep orota ek hine ene itak-hi;—Dabid sanike ne Yosep, e kon machi honkoro katuhu anak ne Ashkanne Ramat an ambe ne gusu, e koro machi koro kuni iteki ishitoma. 
MAT.1.21	Nei shiwentep anak ne okkai po hekature kusu ne na; orowa, Shinuma anak ne koro utara koro katpak isamka kuni gusu ne aiai ne gusu, Yesu ani an reihei ani kore yan, sekoro itak. 
MAT.1.22	Tap ambe an katu anak ne,
MAT.1.22	Okkai eramushkare shiwentep honkoro wa okkai aiai hekature,
MAT.1.22	Reihei anak ne Immanueru sekon reihei ani areikore kusu ne,
MAT.1.22	sekoro Utarapa orowa no uweingara guru aitakte hawehe auweomare kuni gusu an ambe ne ruwe ne; 
MAT.1.23	Immanueru sekoro an itak ibehe anak ne, Kamui un tura no an ruwe ne ani an itak ibehe ne ruwe ne. 
MAT.1.24	Orowa, Yosep mosh, aige, hopuni wa Utarapa uitekbe ikashpaotte nei no ki wa koro machi kon ruwe ne; 
MAT.1.25	awa, po koro pakno samata hotke shomoki ruwe ne: nei hekature poho YESU ani an reihei ani reikore nisa ruwe ne na.
MAT.2.1	Moshiri esapane guru Herod shiknu wa an rapoketa, Yesu Yudea moshiri ta an Betrehem kotan ta hekatu nisa ruwe ne; awa, ingarʼan, moshiripa wano pawetok koro utara Yerusarem kotan ta araki wa ene hawe okai-hi:— 
MAT.2.2	Yudea moshirʼun utara esapane gusu hekatu gurʼanak ne hunakta an ruwe he an? Moshiripa ta koro nochiu chi nukara, awa, ongami kuni gusu chi araki ash ruwe ne, sekoro itak. 
MAT.2.3	Moshiri esapane guru Herod anak ne tan orushpe nu ohiki, Yerusarem kotan ta okai utara tura shineikinne keutura chiukopoye nisa ruwe ne. 
MAT.2.4	Aige, Herod anak ne Kamui kora kenru esapane utara obitta, kambi-nuye utara tura uwekarire wa Kiristo hunakta an kotan ta hekatu kusu ne ya, sekoro shinuma uwepekennu nisa ruwe ne. 
MAT.2.5	Nei utara ese wa ene hawe okai-hi:—
MAT.2.5	Yudea moshirʼun Betrehem kotan,
MAT.2.5	Ku goro Israeru un utara epungine kuni gusu an ap
MAT.2.5	Eani orowa no hekatu kusu ne gusu,
MAT.2.5	Aokai anak ne Yudea un esapane guru tumugeta iyotta koshnep shomo e ne ruwe ne;
MAT.2.6	sekorʼan itak uweingara guru nuye kambi-sosh kashiketa anuye wa an gusu, Yudea moshirʼun Betrehem kotan ta hekatu kusu ne, sekoro nei utara ese nisa ruwe ne na. 
MAT.2.7	Orowa, Herod anak ne nuina no pawetok koro utara hotuyepakara wa nei nochiu hembarata anukarape an sekoro usa pishkani uwepekere nu. 
MAT.2.8	Aige, Betrehem kotan orun payere wa ene itak-hi:—Echi paye wa pon aiai orushpe tomte no hunara wa nu yan. Aine, echi pa chiki kanna-shui hoshippa wa en nure wa en kore yan, orota kuani ne yakka ku oman wa ongami ku ki gusu ne na, sekoro itak. 
MAT.2.9	Orowa, nei utara moshiri esapane guru ye itak nu okere koro paye: aige, ingarʼan, moshiripa ta anukara nochiu shui anukara, awa, nei nochiu shinuma utara kotchaot oman hine aiai an 
MAT.2.10	ushike kashikegeta an wa an pakno ki nisa ruwe ne. 
MAT.2.11	Nei nochiu nukara chiki shi no ara enupetne ruwe ne. Orowa, chisei orun ahup wa aiai koro habo Maria tura no an wa nukara, aige, hepokichiu wa Shinuma ongami, samata, ikoro o shuop maka hine tongani, senko, motsuyaku sapte wa, orota yange nisa ruwe ne. 
MAT.2.12	Koroka, iteki Herod otta hoshippa yan, sekoro wendarap ani akashpaotte wa gusu, nei utara oya ru kari koro kotan un hekomba nisa ruwe ne na.
MAT.2.13	Nei utara paye wa isam okaketa, ingarʼan, Kamui uitekbe wendarap ani Yosep orota ek hine ene itak-hi:—Herod anak ne aiai raige kuni ne hunara kusu ne gusu, hopuni wa aiai unuhu tura Echipt moshirʼotta ekira, Kuani Ku yep e nure kuni pakno nei kotan ta okai yan, sekoro itak. 
MAT.2.14	Orowa, Yosep hopuni wa, aiai unuhu tura wa anchikara ta Echipt 
MAT.2.15	moshiri orun paye ruwe ne; awa, Herod rai wa isam pakno nei moshirʼotta okai: tap ambe anak ne, Utarapa orowa no uweingara guru chiitakte hawe-he:—Echipt moshiri orowa Ku Poho Ku hotuyekara na, sekoro aye itak auweomare kuni gusu an okaibe ne ruwe ne. 
MAT.2.16	Pawetok koro utara orowa no akokandama a an sekoro Herod eramu an koro, shi no irushka, aige, nei pawetok koro utara otta usa pishkani anu pakihi esanniyo hine ipawetenge sange wa Betrehem kotan ebitta okari tu pa tukariketa an okkai aiai obitta ronnu yara nisa ruwe ne. 
MAT.2.17	Tambe gusu, uweingara guru Yerimia ye itak,
MAT.2.18	Rama kotan ta hawe anu,
MAT.2.18	Chish ambe newa poro yaituwashkarap an,
MAT.2.18	Rakeru anak ne koro poho gusu chish;
MAT.2.18	Aige isam wa gusu aratchire eaikap,—
MAT.2.18	sekorʼan itak auweomare ruwe ne. 
MAT.2.19	Herod rai wa isam chiki, ingarʼan,—Utarapa uitekbe Echipt moshirʼotta an Yosep orota wendarap ani ek hine ene itak-hi:— 
MAT.2.20	Aiai inotu ehunara utara rai wa okere gusu, hopuni wa aiai unuhu tura wa Israeru moshiri orun paye yan, sekoro itak. 
MAT.2.21	Orowa, shinuma hopuni wa aiai unuhu tura hine Israeru moshiri orun ek nisa ruwe ne. 
MAT.2.22	Koroka, onaha Herod shirihine Arukeraus anak ne moshiri shikkashima wa an shiri sekoro orushpe shinuma inu koro, nei moshiri orun paye kuni ishitoma ruwe ne: orowa, wendarap ani aeramande wa gusu Gariraya moshirʼotta hekomo, 
MAT.2.23	aige, Nazaret ani aporose machiya otta oshiroma nisa ruwe ne: tap ambe anak ne, Nazaret un guru ani areikore kusu ne sekoro uweingara utara ye itak auweomare kuni gusu an ruwe ne na.
MAT.3.1	Nei toho ta Baptisma kore Yoannes anak ne Yudea moshirʼun nup otta ek wa upaskuma ki hine ene itak-hi:— 
MAT.3.2	Echi yaikokatpak yan: kando moshiri ehange no an ruwe ne gusu ne na ani itak. 
MAT.3.3	Tambe anak:—
MAT.3.3	Nup otta ainu hawe anu,
MAT.3.3	Utarapa ruhu etokooiki,
MAT.3.3	Koro apkash ru kuwanno kara yan,
MAT.3.3	sekoro uweingara guru Isaya itak hawe epeka gunʼne.
MAT.3.4	Yoannes yaikota koro raip anak ne Rakuda numaha ani akara amip ne, kut anak ne tonto kut ekut kon ruwe ne; aep anak omakirush newa kim un soyai ninge ne ruwe ne na. 
MAT.3.5	Nei ita Yerusarem kotan un utara hemhem, Yudea moshirʼun utara hemhem, Yorodan pet ebitta shikapneka no okai utara hemhem 
MAT.3.6	Yoannes orota paye, orowa koro wen-buri eyaipushi wa Yorodan pet otta baptisma akore nisa ruwe ne. 
MAT.3.7	Koroka, Baptisma akore kuni ne Parisee un utara newa Saddokai un utara inne no araki shiri nukara chiki, orota ene hawe okai-hi:—Raskuru tokkoni koro sanike ne echi utara, iyoshi no ek irushka ambe orowa no echi kira kuni, inan guru echi epakashnu ruwe he an? 
MAT.3.8	Tambe gusu, yaikotatpak kopakeat buri echi ki yan: 
MAT.3.9	orowa, chikoro michi anak ne Abraham ne sekoro, iteki echi keutum ta ye kuni ambe esanniyo yan; inambe gusu ne yakun, echi otta ku ye, Kamui anak ne tan shuma ani Abraham poho ne gusu hetukure eashkai ruwe ne gusu ne na. 
MAT.3.10	Tane poka mukara anak ne ni shinrit otta aande ruwe ne: tambe gusu, pirika ibehe shomo hetukure obitta no okai chikuni anak ne aotuiba wa abe oshiketa aosuruba kusu ne. 
MAT.3.11	Echi yaikokatpakte kuni gusu son no newa kuani wakka ani baptisma echi kore ash na: koroka, en osh ek guru anak ne en akkari kiroroashnu guru ne, Shinuma koro keirehe ku ani poka pakno an guru shomo ku ne ruwe ne: Shinuma anak Ashkanne Ramat newa abe ani baptisma echi kore kusu ne na: 
MAT.3.12	koro tekehe otta mui koro wa tomte no koro atuituye ushike ashkannere kusu ne: orowa, mungi uwe-karapare wa puhu otta omare; muruhu anak ne aushka eaikap abe ani uhuika kusu ne na. 
MAT.3.13	Okake an koro, baptisma akore kuni gusu Yesu anak Gariraya moshiri orowa no Yorodan pet samata an Yoannes orota ek. 
MAT.3.14	Koroka, Yoannes anak ne Yesu etokotuye kuni aramu hine ene itak-hi:—Aokai orowa no kuani baptisma a en kore kunip ne awa, en otta Aokai ek ya? sekoro itak. 
MAT.3.15	Koroka orota Yesu ese hine ene itak-hi:—Chi utara anak ne tambe nei no obitta no okai oupeka buri ki kuni aesanniyop ne gusu, tane en ukte wa en kore. Orowa no akore nisa ruwe ne. 
MAT.3.16	Orowa Yesu anak baptisma akore chiki, nani wakka orowa no yan; aige, ingarʼan, Shinuma gusu kando kotoro makke, awa, Kamui kon Ramat kusuwep katuhu nepkoro an wa ran hine Shinuma kashiketa reu shiri anukan ruwe ne; 
MAT.3.17	orowa, ingarʼan, kando orowa no hawe anu wa ene itak-hi:—Tambe anak, Ku omap, Shi no ku enupetne Poho ne ruwe ne, ari itak nisa ruwe ne na.
MAT.4.1	Nei oro Yesu anak ne nitne kamui orowa no akoramnukara kuni ne Ramat ani nupuri orota atura nisa ruwe ne na. 
MAT.4.2	Awa, kunne rereko tu hotne rereko, tokap rereko tu hotne rereko uturuta shomo ramnu ki, okaketa Shinuma sambe-tasaske nisa ruwe ne. 
MAT.4.3	Aige ikoranmukarape Shinuma orota ek wa ene itakhi:—Aokai anak ne Kamui Poho E ne chiki, tan shuma aep ne akara kuni gusu kashpaotte yan, sekoro itak. 
MAT.4.4	Koroka, Shinuma ese wa:—Ainu anak ne ouse aep an gusu ashiknure shomoki, koroka, Kamui paroho wano san pishno okai itak an gusu shiknu kusu ne, sekorʼan itak anuye wa an ani an itak ari itak nisa ruwe ne. 
MAT.4.5	Orowa no, nitne kamui anak ne Shinuma tura wa ashkanne machiya orun paye, aige, Kamui kora kenru kitaigeta ashte wa ene itak-hi:— 
MAT.4.6	Aokai anak ne Kamui Poho E ne yakun, E kon netobake herashi osura: inambe gusu ne yakun, ene chieshinnuye wa an na:—
MAT.4.6	Aokai gusu shinuma anak ne koro hautumnhe kashpaotte:
MAT.4.6	E koro kemaha iteki shuma eokte kuni ne,
MAT.4.6	Koro teke kata e punire kuni kusu ne na; sekoro itak.
MAT.4.7	Orota Yesu:—E koro Utarapa ne Kamui iteki koramnukara yan sekorʼan itak ne yakka anuye wa an ruwe ne, ani ye nisa ruwe ne. 
MAT.4.8	Shui, nitne kamui anak ne Yesu tura wa shi no ri nupuri orota paye wa ingi moshirʼotta okai chitomtep obitta nukare wa ene itak-hi:— 
MAT.4.9	Aokai en orun kokkae-shirotke wa en ongami yak anak ne tan okaibe obitta e kore ash kusu ne, sekoro itak.
MAT.4.10	Orowa shinuma orun Yesu ene itak-hi:—Satan, oyakta oman, E koro Utarapa ne Kanrui otta ongami, ouse Shinuma otta patek yaishieiwangere e ki kusu ne na, sekorʼan itak anuye wa an ruwe ne gusu ne na, sekoro ye nisa ruwe ne. 
MAT.4.11	Orowa no, nitne kamui Shinuma ekohopi, awa, Kamui hauturunbe araki wa Shinuma otta yaishieiwangere nisa ruwe ne na.
MAT.4.12	Orowa, Yoannes anak ne upakashnu chisei otta aahunge wa an orushpe Yesu nu chiki Shinuma Gariraya moshiri orota oman nisa ruwe ne; 
MAT.4.13	Nazaret kotan ekohopi wa Zeburon kotau newa Naptari kotan okari an atui samta okai Kapernaum kotan orota oman wa an nisa ruwe ne; 
MAT.4.14	tambe anak ne
MAT.4.14	Yorodan pet kushta, atui samta okai,
MAT.4.14	Zeburon kotan hene, Naptari kotan hene,
MAT.4.14	Oya moshirʼun guru koro Gariraya moshiri,
MAT.4.15	Kunne-i oshiketa rok utara
MAT.4.15	Poro nupeki nukan nisa,
MAT.4.15	Shui, rai kurihi an ushiketa rok utara otta,
MAT.4.16	Nei utara otta pekere hetuku nisa ruwe ne na,
MAT.4.16	sekoro uweingara guru ne Isaya ye itak auweomare kuni gusu an ambe ne ruwe ne na.
MAT.4.17	Tande oro Yesu upaskuma ki kuni heashi wa ene itak-hi:—Echi yaikokatpak yan; kando moshiri ehange no an ruwe ne gusu ne na, ani itak.
MAT.4.18	Yesu Gariraya moshiri atui samata apkash wa an ita iriwak ne utara tun nukan nisa ruwe ne, reihei anak ne Simon ani aye Petros newa koro iriwak ne Andreas ne ruwe ne: nei utara anak ne chep koiki utara ne wa gusu, koro ya atui otta turupa wa okai shiriki ruwe ne. Awa, orota Shinuma ene itak-hi:— 
MAT.4.19	En osh araki yan, ainu perai-kara utara echi ne kuni gusu echi kara ash na, ari itak. 
MAT.4.20	Orowa nani koro ya osurupa wa nei utara Yesu osh paye nisa ruwe ne. 
MAT.4.21	Imakaketa nei i wano arupa, aige, shui moshima okai tu iriwak ne utara Zebedee koro poho Yakob newa koro iriwak Yoannes newa nukan nisa: koro michi Zebedee tura no chip otta okai wa ya oske wa okai, awa, shinuma nei utara ne yakka hotuyekara. 
MAT.4.22	Orowa, nani koro michi newa koro chip kane ande wa Shinuma osh paye nisa ruwe ne na.
MAT.4.23	Orowa, Yesu anak ne Gariraya moshirʼebitta apkash wa Kamui kora kenru ta epakashnu hemhem ki, moshiri gusu an pirika shongo ye wa upaskuma hemhem ki: naa samata, ainu tumugeta okai usa tashum newa usa shiyeye iwangere nisa ruwe ne na. 
MAT.4.24	Orowa, Siria moshirʼebitta Shinuma shiassuru ashte wa an, awa, usa okai tashum koro utara hemhem, usa okai iunin newa shiyeyepa utara hemhem, nitnep shikatkari utara hemhem nochi-iush utara hemhem, tushushke tashum ki utara hemhem, obitta atura wa Shinuma orota araki, aige, aiwangere nisa ruwe ne. 
MAT.4.25	Orowa no, Gariraya moshiri hemhem, Dekaporis moshiri hemhem, Yudea moshiri hemhem, orowa, Yorodan pet kushta okai utara hemhem, shi no inne no Shinuma osh paye nisa ruwe ne na.
MAT.5.1	Orowa, inne utara nukara wa Shinuma nupuri hemesu: aige, a wa an koro, orota koikara utara araki nisa ruwe ne: 
MAT.5.2	orowa Shinuma paro maka hine utara epakashnu, aige, ene itak-hi:
MAT.5.3	Ramat gusu otek-sak utara anak ne anunuke ne; kando moshiri nei utara korope ne gusu ne na.
MAT.5.4	Yaituwashkarap utara anak ne anunuke ne; nei utara aomaoma ruwe ne kusu ne gusu ne na.
MAT.5.5	Ramu-rotcha utara anak ne anunuke ne; nei utara moshiri eikeshkoro ruwe ne kusu ne gusu ne na.
MAT.5.6	Ibe rusui iku rusui korachi oupekap kon rusui utara anak ne anunuke ne; nei utara akironnure ruwe ne kusu ne gusu ne na.
MAT.5.7	Erampokiwen wa kore utara anak ne anunuke ne; nei utara aerampokiwen wa akore ruwe ne kusu ne gusu ne na.
MAT.5.8	Keutum turu-sak utara anak ne anunuke ne; nei utara Kamui nukan ruwe ne kusu ne gusu ne na.
MAT.5.9	Itomo ashte utara anak ne anunuke ne; nei utara Kamui Poho utara ne ani areikore ruwe ne kusu ne gusu ne na. 
MAT.5.10	Oupeka-ambe gusu aepokba utara anak ne anunuke ne: kando moshiri nei utara korope ne ruwe ne kusu ne gusu ne na. 
MAT.5.11	Ku ankushkerai gusu moshima guru orowa no echi ohaigeakara an, orowa, aekeshke an, samata, usa shunge itak sange wa echi wen no aye chiki, echi anunuke ne. 
MAT.5.12	Nupetne yan, shi no yaikopuntek yan; kando oshiketa echi gusu an pummaha anak ne porope ne ruwe ne gusu ne na; orowa, echi etokota okai uweingara utara ne yakka tambe nei no aepokba nisa ruwe ne gusu ne na.
MAT.5.13	Echi okai utara anak ne toitoi shippo ne ruwe ne: koroka, shippo anak ne koro mawehe turainu chiki hemanda ani tu shui nei mawehe aomare ruwe he an? nei no an shippo aeiwange ushike ka isam, soita aosura wa ainu orowa no aotereke kuni patek an raka an ruwe ne. 
MAT.5.14	Echi utara anak ne moshiri pekere echi ne, nupuri kashiketa an machiya anak ne anuina eaikap ruwe ne. 
MAT.5.15	Naa samata, ratchako uhuika wa chomba choropoketa ande guru ka isam, set kashiketa nei ambe ande, yakun, chisei ta obitta no okai utara otta nupeki at ruwe ne. 
MAT.5.16	Tambe korachi, echi ki pirika ikip moshima guru nukara wa kando otta an echi koro Michi koiramye kuni gusu, echi koro pekere moshima utara kotchaketa atte yan.
MAT.5.17	Tuitak hene uweingarape hene isamka kuni ne Ku ek shiri ani iteki yainu yan, isamka kuni gusu Ku ek shomoki, uweomare kuni gusu Ku ek nisa ruwe ne. 
MAT.5.18	Inambe gusu ne yakun, son no echi otta Ku ye, kando newa toitoi newa isam pakno nep ne yakka auweomare shomoki chiki, tuitak pon no hene amras pakno hene ne yakka aisamka shomoki kusu ne. 
MAT.5.19	Tambe gusu, nen ne yakka tap iyotta pon ikashpaotte otereke, orowa, moshima okai utara nei ambe otereke kuni epakashnu gurʼanak ne, kando moshirʼotta iyotta pon guru ani aye kusu ne: koroka, nen ne yakka nei tuitak nei no ki wa nei ambe moshima guru otta epakashnu gurʼanak ne, nei guru kando moshirʼotta pase guru ne ani aye kusu ne na. 
MAT.5.20	Echi koro oupeka-i anak ne Parisee un utara hene kambi nuye utara hene koro oupeka ambe eakkari shomoki chiki kando moshiri orun oara echi ahup eaikap ruwe ne sekoro echi otta Ku ye ruwe ne gusu ne na.
MAT.5.21	Iteki keuk, nen ne yakka keuk gurʼanak ne ayaikikip no akoipishi tusu ne, ari an teeda itak ekashi otta aye hi sekoro echi nu wa okai: 
MAT.5.22	koroka, Kuani echi otta Ku ye, nen ne yakka koro iriwak gusu irushka gurʼanak ne aeyaikikip no akoipishi kusu ne: orowa, nen ne yakka toi o iriwak Raka ani porose gurʼanak ne ukoramkoro ki utara gusu aeyaikikip no an kusu ne ruwe ne: orowa, nen ne yakka More ani porose gurʼanak ne abe oma Gehenna gusu aeyaikikip no an ruwe ne kusu ne na. 
MAT.5.23	Tambe gusu, ayange kunip an, aige eani gusu koro iriwak irushka ika an ani eshkarun chiki, koro 
MAT.5.24	yange kunip yange-set kotchaketa ande hine hoshiki no iriwak otta oman wa irenga usaraye, orowa, okaketa ek wa ayange kunip yange yan. 
MAT.5.25	Iyepokba guru ru kashi tura no an chiki, tunashi no upakbare yan; ikineipeka nei iyepokba guru koipishi guru otta ekoshi, orowa, ikoipishi guru anak ne tutanu an guru otta e ekoshi wa ipakashnu chisei otta ika e ahunde an kuni gusu ne na. 
MAT.5.26	Son no e otta Ku ye, amras pakno an ambe ne yakka shomo e sange yak anak ne e soine eaikap kusu ne ruwe ne na.
MAT.5.27	Iteki omoinu, sekorʼan itak echi nu nisa; koroka echi otta Ku ye, 
MAT.5.28	nen ne yakka wen-buri ki kuni rusui gusu shiwentep orun nutara gurʼanak ne keutura ta nei shiwentep tura omoinu koro okere ruwe ne. 
MAT.5.29	Orowa, e shimon shikihi e epetchiure chiki, oashinge wa osura yan: kon netobake ebitta Gehenna otta aeyapkire kasu no netobake koro shine awehe aisamka ambe anak eani gusu naa pirika ruwe ne kusu ne gusu ne na. 
MAT.5.30	E shimon tekehe epetchiure chiki, otuye wa osura yan: netobake ebitta Gehenna otta aeyapkire shomoki no koro shine awehe aisamka-i anak, eani gusu pirika ruwe ne kusu ne gusu ne na. 
MAT.5.31	Nen ne yakka koro machi osurupa chiki, aosurupa ruwe ne ani anuye kambi kore yan, sekorʼan itak ne yakka an nisa, 
MAT.5.32	koroka, echi otta Ku ye, hoiyo moshima ambe gusu koro machi osurupa gurʼanak ne, nei shiwentep ani omoinu koro guru ne kan ruwe ne; orowa nei aosurupa shiwentep koro guru ne yakka omoinu kon ruwe ne.
MAT.5.33	Shui, iteki shunge no ekambakbe ki, koroka, Kamui gusu e ki ekambakbe kara yan, sekoro deeda an itak echi nu; 
MAT.5.34	koroka, echi otta Ku ye, iteki nep ka ko-ye no ekambakbe ki yan, kando anak ne Kamui araset ne wa gusu, kando ko-ye wa iteki ekambakbe ki yan. 
MAT.5.35	Shui toitoi anak ne Kamui koro kemaha andep ne wa gusu, toitoi ko-ye wa iteki ekambakbe ki yan: Yerusarem kotan anak ne poro sapane guru koro machiya ne wa gusu, Yerusarem kotan ko-ye wa iteki ekambakbe ki yan. Shui echi 
MAT.5.36	utara shine otop tu retara hene kunne hene echi kara eaikap ruwe ne gusu, koro sapaha ko-ye we iteki ekambakbe ki. 
MAT.5.37	Koroka, ruwe un anak ne ruwe un ani ye, shomo anak ne shomo ani ye, tapan itak kama itak ambe anak ne wenbe orowa no an ambe ne.
MAT.5.38	Orowa, shiki gusu shikihi, nimaki gusu nimakihi sekorʼan deeda itak echi nu okere, 
MAT.5.39	koroka, echi otta Ku ye, iteki wenbe eumontashpa yan, koroka, nen ne yakka echi shimon notakam kokik guru an chiki moshima an notakam ne yakka akik kuni ne kohosari yan. 
MAT.5.40	Orowa, charange wa echi horowashi amip uk rusui guru an chiki, hokannashi mipihi ne yakka kore yan. 
MAT.5.41	Echi tura wa shine tem arapare guru an chiki, 
MAT.5.42	tu tem pakno tura no oman yau. Echi orota koramkoro guru an chiki, kore, orowa, echi orowa etun rusui guru an chiki iteki shishipnoye yan.
MAT.5.43	A-un guru omap wa, epokba guru etunne yan, sekorʼan itak echi nu okere, 
MAT.5.44	koroka, echi otta Ku ye, echi epokba utara omap yan, echi keshke utara rengap gusu inonno itak ki yan; 
MAT.5.45	kando otta an echi koro Michi poho echi ne kuni gusu tambe nei no ki yan; inambe gusu ne yakun, Shinuma anak ne wen guru gusu ne yakka pirika guru gusu ne yakka koro tokap chup hetukure, orowa, keutum oupeka guru otta ne yakka keutum oheuge guru otta ne yakka apto ashte ruwe ne gusu ne na. 
MAT.5.46	Echi omap utara echi koomap yakun, nep eyaiepirikarep echi koro ya? 
MAT.5.47	Yaku etaye utara ka nei no ki shomoki ya? Echi koro iriwak utara otta patek echi rangarap yakun, nep moshima guru kasu no aki ya? Oya utara ne yakka nei no ki shomoki ya? 
MAT.5.48	Tambe gusu, kando otta an echi koro Michi aeramushinne wa an korachi, echi utara ne yakka aeramushinne no okai yan.
MAT.6.1	Anukara kuni gusu moshima guru tek samata echi oupekap iteki kara yan, anukara kuni gusu oupekap echi ki yakun, kando otta an echi koro michi anak ne pummaha shomo kore ruwe ne.
MAT.6.2	Tambe gusu eungeraitep kore chiki, anun utara otta ramuaye kuni gusu kankapkapeka utara nei no uwekari chisei ta hene machiya otta bene iteki echi kotchaketa rappa arektere yan. Son no echi otta Ku ye, shinuma utara anak ne pummaha koro okere ruwe ne. 
MAT.6.3	Koroka, eungeraitep echi kore chiki, nei akorep nuina no an kuni ne, 
MAT.6.4	shimon tek ani echi kip anak ne hariki tek otta iteki nukare yan; yakun, nuina otta nukara echi koro michi anak ne pummaha echi kore kusu ne.
MAT.6.5	Orowa inonno-itak echi ki chiki kankpakapeka utara nei no iteki ki yan: shinuma utara anak ne moshima utara orowa no anukara kuni ne, uwekarapa chisei ta hene machiya ututta hene roshki koro, inonno-itak ki-hi nupure ruwe ne. Son no echi orota Ku ye, nei utara anak ne pummaha koro okere ruwe ne. 
MAT.6.6	Koroka, eani anak ne inonno-itak ki chiki, koro tumbu ta ahun, orowa, apa-ushta ashi chiki nuina no e koro Michi otta inonno-itak ki yan, yakun nuina otta nukara e koro Michi anak pummaha e kore kusu ne na. 
MAT.6.7	Orowa inonno-itak ki chiki oya utara korachi raka isam no an ramma shine itak iteki ki yan; nei utara poron no itak ki gusu anu kusu ne ani yainu ruwe ne. 
MAT.6.8	Tambe gusu iteki nei no okai yan: echi inonno-itak ki etokota echi kon rusuibe echi koro Michi eramu an wa an ruwe ne gusu ne na. 
MAT.6.9	Tambe gusu, tap korachi inonno-itak ki yan: Kando otta an chikoro Michi, E kon reihei orota aeoripak kuni ne ki wa un kore. 
MAT.6.10	E koro moshiri ekte wa un kore. E korʼirenga kando otta an korachi, moshirʼotta ne yakka une no aki kuni ne ki wa un kore. 
MAT.6.11	Kesto kesto chi e kunip tanto ne yakka un kore. 
MAT.6.12	Chi utara; anak ne chikoro ashosere utara tusare okere korachi, chikoro shosep ne yakka tusare wa un kore. 
MAT.6.13	Chi utara anak ne iteki akoramnukara kuni ne ki wa un kore; koroka wenbe orowa no un ohaitare wa un kore. 
MAT.6.14	Inambe gusu ne yakun, moshima guru koro katpak echi tusare yakun, kando otta an echi koro michi ne yakka echi tusare kusu ne. 
MAT.6.15	Koroka, moshima guru koro katpak shomo echi tusare yak anak ne, echi koro Michihi ne yakka echi koro katpak shomo tusare kusu ne. 
MAT.6.16	Shui, shomo ramnu echi ki rapoketa kankapkapeka utara nei no iteki ok iporo oma yan, nei utara anak ne shomo ramnu ki sekoro moshima guru orowa no anukara kuni gusu yaiiporosakka ruwe ne. Son no echi otta Ku ye, nei utara anak ne pummaha koro okere ruwe ne. 
MAT.6.17	Koroka, eani anak ne shomo ramnu ki ita sapaha karakara nanuhu furaye yan; 
MAT.6.18	aokai shomo ramnu ki sekoro moshima guru otta nukara shomoki no nuina wa, an e koro Michi orowa no anukara kuni gusu tambe nei no ki yan; yakun, nuina otta ingara e koro Michihi anak ne pummaha echi koropare kusu ne na.
MAT.6.19	Shish newa shikopopbe gusu aisamka, ikka guru opattekka wa ikka tan moshirʼotta iteki ikoro eumashnu yan: 
MAT.6.20	koroka, shish ne yakka shikopopbe ne yakka isamka shomoki, ikka guru opattekka wa ikka shomoki kando otta ikoro eumashnu yan: 
MAT.6.21	inambe gusu ne yakun, echi ikoro an ushiketa echi keutum ne yakka an kusu ne gusu ne na. 
MAT.6.22	Netobake gusu an ratchako anak ne shikihi ne ruwe ne: tambe gusu, echi shikihi pekashnu yakun netobake ebitta apekereka kusu ne. 
MAT.6.23	Koroka, echi shikihi anak ne wen yakun, kon netobake ebitta ekureok eshik kusu ne ruwe ne. Tambe gusu echi oshiketa an pekere ekureok ne chiki, nep poro ekureokbe humi! 
MAT.6.24	Tu sapane guru orota yaishieiwangere eashkai guru isam: inambe gusu ne yakun, shinen kowen, shinen omap; shinen kopuri pirika, shinen kopuri wen nangoro; Echi okai utara Kamui newa ikoro newa tup ne kane orota yaishieiwangere eaikap ruwe ne. 
MAT.6.25	Tambe gusu, echi otta ku ye, echi ishu gusu hemanda echi e, hemanda echi ku, samata, netobake gusu hemanda echi rai, ari an ambe gusu iteki nishomap yan. Inotu anak ne aep kasu no pase ambe shomo ne ruwe he an? Netobake anak ne amip kasu no pase ambe shomo ne ya? 
MAT.6.26	Rik peka oman chikap ingara yan, nei okaibe toita shomoki, nanke ka shomoki, pu otta eumashnu ka shomoki, yakka kando otta an echi koro Michihi anak ne nei okaibe ibere ruwe ne. Echi utara nei chikap akkari pase ambe shomo ne ruwe he an? 
MAT.6.27	Echi tumugeta inan guru ka nishomap wa shine ik pakno hene yaikewe porore eashkai ya? 
MAT.6.28	Hemanda gusu echi rai kunip enishomap ya? Nupuri kata an nonno nekon ne wa hetuku ya, sekoro esanniyo yan: 
MAT.6.29	monraige shomoki, ishitaige ka shomoki; yakka echi otta Ku ye, Soromon ne yakka iyotta tomte wa an ita anak ne tan nonno pakno eyaitomchiure shomoki ruwe tapan na. 
MAT.6.30	Koroka, Kamui anak ne tan to nup otta okai wa, nishatta auhuika mun nei no tomte no kan ruwe ne chiki nei akkari echi okai utara okai gusu shomoki ya? 
MAT.6.31	aa eishokor-i pon utara humi! tambe gusu, hemanda chi e, hemanda chi ku, shui, nekon a amip ani ayaimire ya? sekoro ye hine iteki nishomap yan; 
MAT.6.32	obitta tan okaibe anak ne oya guru hunarape ne ruwe ne: koroka, kando otta an echi koro Michi anak ne obitta tan okaibe echi koro kunip ne sekoro eraman wa an ruwe tapan na. 
MAT.6.33	Koroka iyotta hoshiki no Shinuma moshiri hemhem, Shinuma oupeka-i hemhem hunara yan: yakun, tapan okaibe obitta echi akore kusu ne. 
MAT.6.34	Tambe gusu, nishatta gusu iteki nishomap yan: nishatta anak ne yaikota gusu nishomap kusu ne. Toho korʼewenbe anak nei toho gusu pakno ne ruwe ne na.
MAT.7.1	Echi utara shomo akoipishi kuni ne, iteki koipishi yan. 
MAT.7.2	Inambe gusu ne yakun, koipishi wa esanniyo nei no, echi akoipishi wa aesanniyo kusu ne: orowa, pakari wa echi kore korachi, echi gusu ne yakka apakari wa akore kusu ne. 
MAT.7.3	Orowa, nep gusu yaikota koro shikihi oshiketa an umanki-ni shomo nukara wa, iriwak shikihi otta an pana numi esanniyo ya? 
MAT.7.4	Samata, yaikota koro shikihi oshiketa umanki-ni an, aige, nekon ne wa koro iriwak otta, e koro shikihi oshiketa an pana numi en ukte yan, ani itak ya? 
MAT.7.5	Kankapkapeka guru, yaikota koro shikihi otta an umanki-ni hoshiki no oashinge, yakun, iriwak shikihi oshiketa an pana numi oashinge kuni gusu nukara eashkai nangon na.
MAT.7.6	Ashkanne okaibe iteki seta kore, orowa, buta kotchaketa echi koro shinju iteki osura yan, ika ikineipeka buta anak ne kema ani shinju otereke, orowa, hosari wa echi kubaba nangon na. 
MAT.7.7	Koramkoro yan, yakun echi akore kusu ne; humara yan, yakun, echi pa; apa ushta shirikik yan, 
MAT.7.8	yakun, echi gusu amaka kusu ne na; inambe gusu ne yakun, nen ne yakka koramkoro chiki akore: hunara guru pa; apa ushta shirikik guru otta amaka kusu ne na. 
MAT.7.9	Koro poho shi to koramkoro yak anak ne, otta shuma kore guru echi tumuta okai ya? 
MAT.7.10	Chep koramkoro chiki okokko kore guru an ruwe he an? 
MAT.7.11	Wen buri koro echi utara ne yakka pirika eikrap koro poho otta koropare katu aramu yakun, kasu no kando otta an echi koro michihi anak ne koramkoro guru otta pirikap shomo koropare ruwe he an? 
MAT.7.12	Tambe gusu, moshima guru orowa no nep ki ambe echi kon rusui nei no, shinuma otta ne yakka ki yan: tambe anak ne Kamui ikashpaotte newa uweingarape ne ruwe ne na.
MAT.7.13	Hutne apa kari ahup yan: aisamka an i orun arapa ru anak ne sep, orowa apa poro, te oro ahup utara inne ruwe ne gusu ne na. 
MAT.7.14	Inotu an i otta oman ru anak ne hutne, apa ushta pon, tan ru kari ahup utara anak ne moyo ruwe ne gusu ne na.
MAT.7.15	Shunge uweingara utara yaitubare yan; nei utara hitsuji rush yaimire wa araki, koroka, keutum anak niwen horokeu korachi ne ruwe ne. 
MAT.7.16	Nei utara ene iki ikip ani aeramu an kusu ne. Ainu anak ne emauri ni orowa no hat uk ya? 
MAT.7.17	Anzami orowa no ichijiku uk ruwe he an? Tap ne korachi, nep pirika chikuni ne yakka pirika ibehe koro, koroka, wen chikuni anak ne wen ibehe hetukbare ruwe ne. 
MAT.7.18	Pirika chikuni wen ibehe koro eaikap, wen chikuni pirika ibehe koro eaikap ruwe ne. 
MAT.7.19	Nep chikuni ne yakka pirika ibehe hetukure shomoki chiki, aotuye wa abe orota aomare ruwe ne. 
MAT.7.20	Tambe gusu, nei utara ene ikihi ani aeramu an ruwe tap an na. 
MAT.7.21	En otta Utarapa, Utarapa, ani ye guru anak ne pishno kando moshirʼotta ahup shomoki; ouse kando otta an Ku goro Michi irenga nei no ki guru patek ahun kusu ne na. 
MAT.7.22	Nei tobo ta inne utara En otta ene ye-hi:—Utarapa, Utarapa, E reihei rengap gusu uweingara shomo chi ki ya? E reihei rengap gusu nitne kamui oashinge shomo chi ki ya? E reihei rengap gusu usa kiroro an ikip shomo chi ki ruwe he an?— sekoro itak kusu ne. 
MAT.7.23	Nei ita Kuani ene ese itak-hi:—Kuani echi eramushkare, wen buri ki utara, oyakta paye yan, ari Ku ye kusu ne. 
MAT.7.24	Tambe gusu, tap Ku ye itak nu wa nei no ki utara anak ne, watara kata koro chisei kara wayashnu guru ukoheraye ruwe ne: 
MAT.7.25	apto ran, okimumbe san, rera rui wa nei chisei epeka yakka, horak shomoki ruwe ne: watara kata asama aande 
MAT.7.26	wa an ruwe ne gusu ne na. Orowa, tap Ku ye itak nu wa nei no ki shomoki utara anak ne ota kata chisei kara ramu isam guru ukoheraye ruwe ne. 
MAT.7.27	Apto ran, okimumbe san, rera rui wa nei chisei epeka gusu horak; nei horak ambe anak ne poro ruwe tapan na.
MAT.7.28	Yesu tan okai itak ye okere chiki, nei inne utara anak ne nei epakashi gusu iyokunnure ruwe ne; 
MAT.7.29	inambe gusu ne yakun, kambi-nuye utara nei no epakashnu shomoki, mondum nei no an korachi epakashnu nisa ruwe ne gusu ne na.
MAT.8.1	Shinuma nupuri orowa no ran chiki inne utara nei osh paye nisa ruwe ne na. 
MAT.8.2	Orowa, munin tashum ki guru shinen Yesu orota ek wa ongami hine ene itak-hi:—Utarapa, Aokai eramuoshma yakun, ku kon netobake ashkannere eashkai ruwe ne sekoro itak. 
MAT.8.3	Orowa Yesu tekehe tun wa nei guru tomoshma hine ene itak-hi:—Ku ramuoshma na, e ashkannere ash na—sekoro itak: orowa, munin tashum anak ne nani isam nisa ruwe ne na. 
MAT.8.4	Orowa, nei guru otta Yesu ene ye-hi:—Nen ne yakka otta iteki tan orushpe nure; Kamui kora kenru esapane guru otta oman wa yainukare, samata, paweteshu ne gusu Mose kashpaotte ayangep yange yan, sekoro Yesu itak nisa ruwe ne na.
MAT.8.5	Orowa, Shinuma Kapernaum kotan ta shirepa chi-ki, ashikne hotne tumi-koro utara esapane guru ko-ramkoro wa Shinuma otta ek hine ene itak-hi:— 
MAT.8.6	Utarapa, Ku uni ta shine heikachi tusushke tashum shi no yupke hike ki wa hotke wa an, ani itak. 
MAT.8.7	Orota Shinuma ene ye-hi:— 
MAT.8.8	Ku ek wa iwangere kusu ne— sekoro itak. Utarapa, ku kotʼchisei kitai choropoketa ahun-i shi no ku oripak an, ouse itak ye wa en kore, yakun, ku goro heikachi aiwangere kusu ne. 
MAT.8.9	Kuani ne yakka nrondum korope ku ne ruwe ne, en tutanu tumi-koro utara okai: shinen otta, oman ani ku itak chiki, oman; shui ek ani moshima guru otta ku ye koro, ek: orowa, ku usshiune guru otta tambe kara yan sekoro ku ye yakun, kan ruwe ne gusu ne na—sekoro nei tumi-koro utara esapane guru ye ruwe ne. 
MAT.8.10	Orowa, Yesu tan itak nu chiki iyokunnure, aige, osh araki utara otta ene itak-hi:—Son no echi otta Ku ye, Israeru un utara tumugeta ne yakka naa shomo tap korachi an poro eishokor-i Ku nukara eramushkare. 
MAT.8.11	Orowa echi otta Ku ye, chupka wano hene chuppok wano hene inne utara araki wa Abraham hemhem Isaak hemhem Yakob hemhem tura shine ikinne Kando moshirʼotta rok ruwe ne; 
MAT.8.12	koroka, moshiri poho utara anak ne iyotta kunne ushike orun aokeuba kusu ne, nei ushiketa chish ambe newa niyorokara ambe an ruwe ne kusu ne na. 
MAT.8.13	Orowa, nei sapane guru otta Yesu ene itak-hi:—Oman, eani eishokor-i an nei no eani gusu aki ruwe ne, ani itak. Orowa, nei pakihi wano nei a tashum ki heikachi iwange no an ruwe ne na.
MAT.8.14	Orowa, Yesu anak ne Petros koro chisei ta ahun chiki, koro shuito-habo seisekmau tashum ki wa hotke wa an shiri nukara. 
MAT.8.15	Orowa, Shinuma nei shiwentep koro tekehe tomooshma, aige, seisekmau tashum kohoppa; orowa, shinuma hopuni wa otta yaishieiwangere nisa ruwe ne. 
MAT.8.16	Orowa shiri-onuman an koro, utara anak ne nitne kamui shikatkari utara poron no tura wa araki: aine, itak ani Shinuma nitne kamui soyumbare, orowa, tashum ki utara obitta iwangere nisa ruwe ne na: 
MAT.8.17	tambe anak ne,—Nei guru yaikota chikoro katchakbe uina hemhem ki; chikoro tashum sei hemhem ki ruwe ne—sekorʼan uweingara guru Isaya ye itak ambe auweomare kuni gusu an ambe ne ruwe ne na.
MAT.8.18	Yesu yai shirokari ta inne utara okai ruwe nukara chiki ikush un paye kuni kashpaotte nisa ruwe ne na. 
MAT.8.19	Orowa, shine kambi-nuye guru ek wa Shinuma otta ene itak-hi:—Epakashnu guru, neun E oman yakka ku itura kusu ne, ari itak. 
MAT.8.20	Yesu nei guru otta ene itak-hi:—Chironnup anak ne shui koro, rik peka oman chikap anak ne reushi ushi an, koroka, Ainu Poho anak ne sapa eninui ushike ka sak ruwe ne. 
MAT.8.21	Orowa, moshima an Shinuma koikara guru naa shinen ek wa ene itak-hi:—Utarapa, kuani hoshiki no oman wa ku michi iyurui otta ku omare kuni ramuoshma wa en kore, ani itak. 
MAT.8.22	Koroka, Yesu nei guru otta ene itak-hi:—En osh ek yan; rai guru anak ne koro rai guru iyurui otta omarere yan, sekoro itak.
MAT.8.23	Orowa Shinuma chip o, awa, koikara utara ne 
MAT.8.24	yakka tura no o ruwe ne. Orowa, ingarʼan, atui noshiketa rui mau shiroshma wa chip maanihungo akamure pakno riri poro ruwe ne: 
MAT.8.25	koroka, Shinuma anak ne mokoro wa an ruwe ne. Koikara utara shinuma otta araki wa mososo hine ene itak-hi:—Utarapa, un kashiobiuki wa un kore, tane aisamka ange shiriki na, sekoro itak. 
MAT.8.26	Nei utara otta Shinuma ene itak-hi:—Eishokor-i aahak utara hemanda gusu echi ishitoma ya? sekoro itak. Orowa, Shinuma hopuni wa rera newa atui kopao; orowa, eashka ratchi neto an na. 
MAT.8.27	Orowa, nei utara iyokunnure wa ene itak-hi:—Tan guru nekon a an guru ne ruwe he an? Atui ne yakka rera ne yakka koro itak nu, sekoro itak.
MAT.8.28	Orowa, atui kushketa an Gadara moshiri orun Shinuma arapa chiki, tushiri orowa no araki shi no niwen nitne kamui shikatkari utara tun etunangara, moshima guru nei ru kari apkash eaikap pakno ne ruwe ne. 
MAT.8.29	Orowa ingarʼan, nei utara hawe sange wa ene itak-hi:—Kamui Poho Yesu, un otta nep irenga an a? Naa etoko an aine teda ek wa un panakte shiri ruwe he an? sekoro itak. 
MAT.8.30	Hangeko no an ushiketa ibe wa okai buta poron no an, awa, nitne kamui Shinuma otta ene itak-hi:— 
MAT.8.31	Aokai un oashinge yakun, buta tumu un ahup ash kuni ramuoshma wa un kore, sekorʼan itak ani koramkon nisa ruwe ne. 
MAT.8.32	Paye yan, sekoro Shinuma itak; orowa, nitne kamui soyunba wa buta tumugeta ahup, aige, buta obitta raune ushike orowa rap wa atui otta ahup hine esumba wa rai nisa ruwe ne na. 
MAT.8.33	Orowa no, buta reshpa utara anak ne machiya ko-kira wa paye, aige, tan orushpe newa nitne kamui shikatkari utara orushpe ye nisa ruwe ne. 
MAT.8.34	Orowa, Yesu etunangara kuni gusu machiya koro utara obitta araki; awa, Shinuma nukara chiki, nei kotan orowa no paye kuni koramkon nisa ruwe ne na.
MAT.9.1	Orowa, Shinuma chip otta ahun; aige, atui tomotuye wa koro kotan orota ek nisa ruwe ne. 
MAT.9.2	Awa, utara anak ne hotke wa an tusushke tashum ki shine ainu Shinuma otta sei wa araki ruwe ne: orowa, Yesu nei utara koro eishokor-i nukara koro tusushke tashum ki guru otta ene itak-hi:—Poho, keutum ritetkere yan, e koro chikokatpak atusare ruwe ne gusu ne na. 
MAT.9.3	Orowa, kambi-nuye utara tumugeta okai utara anak ne koro keutum ta, tan guru Kamui koatcha ruwe ne, ari itak. 
MAT.9.4	Yesu nei utara yainu-hi eramu an wa ene itak-hi:—Hemanda gusu echi utara keutumu ta wen no echi yaikoshiramse ya? 
MAT.9.5	E koro chikokatpak atusare wa an sekoro itak ye, newa, e hopuni wa apkash, sekoro itak ye-hi anak ne, inambe ye katu isaika itak ne ruwe he an? 
MAT.9.6	Koroka, Ainu Poho shiri kata an wa chikokatpak tusare mondum koro wa an ani ambe echi eramu an kuni gusu (tusushke tashum ki guru otta ene itak-hi:—) e hopuni hine e koro shotki chupu wa e uni un hoshipi, sekoro itak. 
MAT.9.7	Orowa, nei guru hopuni wa koro chisei orun arapa nisa ruwe ne. 
MAT.9.8	Koroka, inne utara tap ambe nukara chiki ishitoma shiriki, orowa, tap korachi an mondum ainu otta koropare Kamui ko-oripak nisa ruwe ne na.
MAT.9.9	Yesu tewa no oman wa shirikush, aine, yaku etaye chisei otta a wa an Mattaios ani aye ainu nukara hine orota ene itak-hi:—En osh ek yan, Orowa, nei guru hopuni wa Shinuma osh oman nisa ruwe ne na.
MAT.9.10	Orowa, Shinuma ibe gusu chisei ta a rapoketa, yaku etaye utara hene chikokatpak utara hene inne no Yesu newa koro koikara utara tura rok wa okai nisa ruwe ne. 
MAT.9.11	Aige, Parisee un utara anak ne tap ambe nukara chiki nei koikara utara orun ene itak-hi:—Echi epakashnu guru nep gusu yaku etaye utara hemhem chikokatpak utara hemhem tura aep e ya? ari itak. 
MAT.9.12	Koroka, Shinuma tap ambe nu chiki nei utara otta ene itak-hi:—Iwange no okai utara anak ne potara guru irannakka ruwe ne, ouse tashum koro utara patek kon rusui ruwe ne. 
MAT.9.13	Koroka, Kuani rampoken Ku kon rusui wa ayange kunip kon rusui shomoki na, sekorʼan itak ambe nekon a ikkewehe an itak ne ya? ani echi paye wa ramepakari yan: Kuani oupeka utara hotuyekara kuni gusu ek ka shomoki, katpak koro utara hotuyekara gusu Ku ek nisa ruwe ne gusu ne na.
MAT.9.14	Nei ita Yoannes koro koikara utara Shinuma orun araki wa ene itak-hi:—Chi utara hemhem Parisee un utara hemhem kanna-kanna shomo ramnu ki, koroka, e koro koikara utara shomo ramnu ki ka shomoki ambe anak ne inambe gusu ne ya? ari itak. 
MAT.9.15	Orowa, Yesu nei utara otta ene itak-hi:—Tane matakore guru an rapoketa, nei marapto gusu an utara anak ne yaituwashkarap eashkai ruwe he an? Okaketa tane matakore guru auk toho ek kusu ne, nei ita shomo ramnu ki kusu ne na. 
MAT.9.16	Chiworo-at ani fushko amip utapke guru isam: nei no ki yakun, autapke ambe anak ne fushko ambe orowa no yara, 
MAT.9.17	orowa, nei yara ushike naa poro ne ruwe ne Shui, ashiri tonoto fushko kapu-pukuru ta omare guru isam: nei no ki yakun, pukuru patke wa tonoto echikiki, orowa, kapu-pukuru aisamka ruwe ne: koroka, ashiri tonoto anak ne ashiri kapu-pukuru ta aomare, yakun, tup ne kane akoro wa okai.
MAT.9.18	Shinuma tan okai itak nei utara otta, ye rapoketa, ingarʼan, shine sapane guru ek wa ongami hine ene itak-hi:—Ku matnepo tane poka rai etokooiki wa an; koroka, Aokai ek wa kashiketa tekehe ande wa en kore, yak anak ne shiknu kusu ne, sekoro itak. 
MAT.9.19	Orowa, Yesu hopuni wa koikara utara tura no nei guru osh oman ruwe ne. 
MAT.9.20	Orowa, ingarʼan, tu pa ikashima, wan pa kemnu tashum ki shiwentep Yesu oshmaketa ek wa koro anrip chingi tomooshma nisa ruwe ne, 
MAT.9.21	inambe gusu ne yakun, Shinuma mipi ouse tomooshma yak ne a en kaobiuki kusu ne, ani keutum ta yainu nisa ruwe ne gusu ne na. 
MAT.9.22	Koroka, Yesu hosari wa nei shiwentep nukara hine ene itak-hi:—Matkachi, keutum ratchire, e koro eishokoro i anak ne e kashiobiuki nisa ruwe ne na, sekoro itak. Aige, nani nei shiwentep kaobiuki wa an ruwe ne na. 
MAT.9.23	Orowa, Yesu nei sapane guru uni ta ahun chiki, top rekte utara newa inne utara sakayo hau nukara koro anak ne ene itak-hi;— 
MAT.9.24	Makta paye yan: matkachi rai shiri shomo ne, ouse mokon ruwe ne, ani itak. Aige, nei utara emina esapse nisa ruwe ne na. 
MAT.9.25	Koroka, inne utara asoyumbare okaketa, Shinuma ahun wa nei matkachi koro teke kishima; awa, 
MAT.9.26	matkachi hopuni nisa ruwe ne na. Nei assuruhu anak ne nei kotan ebitta shipirasa nisa ruwe ne.
MAT.9.27	Orowa, Yesu tande oro oman, aige, tu shiknak utara Shinuma osh araki wa hawe ashte hine ene itak-hi:—Dabid koro Poho Aoka, un erampokiwen wa un kore, ari itak. 
MAT.9.28	Orowa, Shinuma chisei orun ahun chiki, nei shiknak utara Shinuma orota araki: awa, Yesu nei utara otta ene itak-hi:—Kuani tap ambe Ku kara eashkai ani echi eishokoro ya? ari itak; orota nei utara, Utarapa, ruwe un, ani ese wa ye ruwe ne. 
MAT.9.29	Tata otta Shinuma nei utara koro shikihi tomooshma wa ene itak-hi:—Echi eishokor-i an korachi akara na, sekoro itak. 
MAT.9.30	Orowa, koro shikihi makke. Aige, Yesu yupke no nei utara ikashpaotte wa ene itak-hi:—Yaitubare no moshima guru iteki nu kuni ki yan, ari itak. 
MAT.9.31	Koroka, nei utara paye wa shiri ebitta Yesu assuru ashte nisa ruwe ne na.
MAT.9.32	Nei utara soyumba, aige, nitne kamui shikatkari wa an shine shomo-itak guru Shinuma otta atura wa ek. 
MAT.9.33	Nei nitne kamui aoshinge chiki, shomo-itak guru itak: orowa, inne utara iyokunnure wa ene itak-hi:—Israeru un utara tumugeta naa shomo tap ne kane okaibe anukara eramushkare na, ari itak. 
MAT.9.34	Koroka, Parisee un utara anak ne, Shinuma nitne kamui esapanep ani nitne kamui oashinge ruwe ne na, sekoro itak.
MAT.9.35	Orowa, Yesu shiri ebitta machiya hene kotan hene okari oman wa uwekarapa chisei ta epakashnu, aige, moshiri gusu an pirika orushpe eupaskuma, samata, usa okai tashum ne yakka usa okai shiyeye ne yakka iwangere nisa ruwe ne. 
MAT.9.36	Koroka, Shinuma inne utara nukara chiki, gusu erampokiwen wa kore na, oreshpa guru sak no an hitsuji chikoikip korachi yairamhekonro wa shitchari wa okai ruwe ne gusu ne na. 
MAT.9.37	Nei ita koro koikara utara otta Shinuma ene itak-hi;—Anange kunip anak ne nuye an, koroka, monraige utara moyo ruwe ne. 
MAT.9.38	Tambe gusu, anange kuni ushi koro Utarapa anak ne monraige gusu an utara kot toi orun payere kuni gusu koramkoro yan, ari itak.
MAT.10.1	Orowa, Shinuma anak ne koro koikara utara ne tun ikashima wa niu shihekote hotuyekara, aige, ichak-kere ramat oashinge kuni mondum hemhem nep tashum ne yakka nep shiyeye ne yakka iwangere kuni mondum hemhem koropare nisa ruwe ne.
MAT.10.2	Orowa nei tun ikashima wan koikara utara reihei anak ne tambe ne ruwe ne: Hoshiki, Petros ari an reihei koro Simon newa koro iriwak Andreas an; Zebedaios poho Yakob newa koro iriwak ne Yoannes an; 
MAT.10.3	Pirippos newa Bartoromaios an; Tomas newa yaku etaye guru ne Mattaios an; Arpaios koro poho Yakob an; Taddaios an; Kanaan moshirʼun guru ne 
MAT.10.4	Simon newa Yesu ekoshi Kariot kotan un Youdas an ruwe ne. 
MAT.10.5	Yesu anak ne tan tun ikashima wa niu payere hine kashpaotte wa ene itak-hi:—
MAT.10.6	Oya uirup koro ru oro-peka iteki paye yan, samata, Samaria un utara koro kotan orota ne yakka iteki ahup: koroka, ouse Israeru chisei un ru turainu wa okai hitsuji chikoikip otta paye yan. 
MAT.10.7	Orowa, echi paye, aige upaskuma ki wa—Kando moshiri ehange no an ruwe ne,—ari an itak ari itak yan. 
MAT.10.8	Tashum utara iwangere, rai utara hetopo-shiknure, munin tashum ki utara ashkannere, nitne kamui oashinge yan: oro isam no echi eungerai, oro isam no koropare yan. 
MAT.10.9	Kongani hene, shirokani hene, shiuninkani hene echi koro kani o pukuru otta iteki omare; orowa, payekai pusaru iteki koro, 
MAT.10.10	tu amip hene, keirehe hene, kuwa bene iteki koro yan: inambe gusu ne yakun, monraige guru anak ne aep uk kunip ne ruwe ne. 
MAT.10.11	Orowa, nep machiya ta hene nep kotan ta hene ne yakka echi kush chiki, nei ushiketa okai pirika guru hunara yan; orowa, ehopiru wa oman pakno nei guru otta reushi yan. 
MAT.10.12	Orowa chisei ta echi ahup chiki ko-ongami yan. 
MAT.10.13	Orowa, chisei koro guru echi korʼirenga kon rusui yakun, kore yan: koroka, shomoki yak anak ne, echi koro irenga kanna boshipire yan. 
MAT.10.14	Orowa, nen ne yakka echi uk shomoki no echi ye itak shomo nu yakun, nei chisei hene nei machiya hene orowa no echi ehopiru wa paye chiki, echi chikiri ush koponchi tuituye yan. 
MAT.10.15	Son no echi otta Ku ye, koipishi toho ta Sodom newa Gomoron kotan akore panakte-i anak ne nei kotan kasu no kasush kusu ne.
MAT.10.16	Ingarʼan, Kuani echi payere ash katu anak ne hitsuji horokeu tumu un ahupte korachi ne: tambe gusu, okokko pakno wayashnu no okai, kusuwep puri-ratchi pakno puri-ratchi wa okai yan. 
MAT.10.17	Koroka, utara yaitubare yan: inambe gusu ne yakun, utara anak ne ukoramkoro utara otta echi sange, orowa, koro uwekari chisei ta echi koshirkik kusu ne gusu ne na; 
MAT.10.18	ruwe un, Ku rengap gusu moshiri esapane utara shik-samata hene, moshiri epungine utara tek samata hene echi nimba an kusu ne, tambe anak ne nei utara gusu hene, oya moshirʼun utara gusu hene shirosh ne kusu ne na. 
MAT.10.19	Koroka, echi asange ita, nekon a, hemanda an itak ani itak ya gusu iteki nishomap yan: hemanda gusu ne yakun, nei ita echi ye kuni itak anak ne akoropare kusu ne gusu ne na. 
MAT.10.20	Echi yaikota ye itak shomo ne wa, echi koro Michi kon Ramat echi keutura oshiketa itak hawe ne ruwe ne. 
MAT.10.21	Orowa, iriwak anak ne iriwakihi araigere gusu ekoshi, michihi anak ne koro poho sange kusu ne: samata, po utara anak ne koro ona koro unu koiyonnuppa wa raigere kusu ne. 
MAT.10.22	Orowa, echi utara anak ne Ku reihei ankushkeraipo obitta no okai utara orowa no aetunne kusu ne: koroka, okese pakno yaishiporore gurʼanak ne, nei gurʼanak kashiaobiuki kusu ne. 
MAT.10.23	Koroka, tan machiya ta utara echi keshke chiki, nei samake an machiya orun kira yan: son no echi otta Ku ye,—Echi utara Israeru un machiya ebitta kush shomoki, aine, Ainu Poho ek kusu ne na.
MAT.10.24	Koikara guru anak ne epakashnu guru kasu no an ambe shomo ne, ausshiunere guru anak ne kon nishpa kasu no an ambe shomo ne ruwe ne. 
MAT.10.25	Koikara guru anak ne koro epakashnu guru nei no an, ausshiunere guru kon nishpa nei no an ambe anak ne pakno ne ruwe ne: chisei kon nishpa Beeruzeboru ani reikore yakun, kasu no nei chisei un utara ne yakka shomoki kusu ne ya? 
MAT.10.26	Tambe gusu iteki nei utara koishitoma yan; inambe gusu ne yakun, akamure wa anukare shomoki ambe isam, anuina wa asarare shomoki ambe shinep ka isam ruwe ne. 
MAT.10.27	Kuani kunne ita echi nure ash ambe, pekere otta ye yan: orowa, kisara ani pi-nu no echi nup anak ne, chisei kitaige wa rui hawe ani shiassuru ashte yan. 
MAT.10.28	Netobake raige eashkai, koroka ramat raige eaikap utara iteki koishitoma yan: koroka, ramat hemhem netobake hemhem tup ne kane Gehenna orota isamka eashkaibe koishitoma yan. 
MAT.10.29	Tu amam e chikap anak ne shine issen gusu shomo aeiyok ruwe he an? yakka, shinep ne yakka echi koro Michi eramushkare no shiri kata hachiri shomoki ruwe ne: 
MAT.10.30	koroka, echi sapaha ush otop-tu katap obitta apishki wa an na. 
MAT.10.31	Tambe gusu, iteki ishitoma yan, echi utara anak ne inne aman e chikap kasu no oro an ambe ne. 
MAT.10.32	Tambe gusu, nen ne yakka moshima guru tek-samta en eyaipushi wa ye guru an chiki Kuani ne yakka kando otta an Ku Michi tek-samta nei guru eyaipushi wa ye kusu ne. 
MAT.10.33	Koroka, nen ne yakka moshima guru tek-samta en eshikashke guru an chiki, Kuani ne yakka kando otta an Ku goro Michi tek samta nei guru eshikashke kusu ne na.
MAT.10.34	Kuani anak ne moshiri otta itomo sange kuni gusu Ku ek shiri iteki yainu yan; itomo sange gusu Ku ek shomoki, emush asange gusu Ku ek ruwe ne. 
MAT.10.35	Inambe gusu ne yakun, Ku ek katu anak ne ainu koro michi eukopire, matne poho ne yakka koro habo eukopire, koshmat koro shiuto-habo eukopire kuni gusu Ku ek nisa ruwe ne: 
MAT.10.36	orowa, ainu epokba utara anak ne yaikota koro uni un utara ne kusu ne ruwe ne. 
MAT.10.37	En akkari koro michi hene koro habo hene kasu no ko-omap gurʼanak ne, En ko-oripak shomoki ruwe ne; orowa, En akkari koro okkai poho hene matne po hene kasu no koomap gurʼanak ne, En ko-oripak shomoki gunʼne. 
MAT.10.38	Orowa, koro utasap uk wa En osh shomo ek gurʼanak ne En ko-oripak shomoki guru ne ruwe ne. 
MAT.10.39	Kon ramat pa gurʼanak ne, nei ambe turainu kusu ne; orowa, Ku rengap gusu kon ramat turainu gurʼanak ne, ramat pa kusu ne ruwe ne na.
MAT.10.40	Echi uk gurʼanak ne En uk ruwe ne, orowa, En uk gurʼanak ne En omandep uk ruwe ne na. 
MAT.10.41	Uweingara guru ne gusu uweingara guru uk gurʼanak ne uweingara guru koro pummaha uk kusu ne; orowa oupeka guru ne gusu oupeka guru uk gurʼanak ne oupeka guru koro pummaha uk kusu ne ruwe ne. 
MAT.10.42	Orowa, nen ne yakka En koikara guru ne gusu teda okai shine nokan guru otta nam wakka shine itangi patek poka kure gurʼanak ne, son no echi otta Ku ye, nei guru anak koro pummaha earikimre turainu shomoki kusu ne ruwe ne na.
MAT.11.1	Orowa, Yesu anak ne koro tun ikashima wa niu ne koikara utara kashpaotte okere chiki okai machiya otta upaskuma hemhem ki epakashnu hemhem ki kuni gusu nei kotan ekohopi wa oman nisa ruwe ne.
MAT.11.2	Ipakashnu chisei ta an Yoannes anak ne Kiristo iki ambe nu chiki, koro koikara utara payere wa Shinuma otta ene yere ki:— 
MAT.11.3	Ek kuni ainu anak ne Aokai ne ruwe? shui, moshima ainu chi ehuye ruwe he an? sekoro itakte. 
MAT.11.4	Orowa Yesu ese wa nei utara otta ene ye-hi:—Echi paye wa, echi nup hemhem echi nukarape hemhem Yoannes otta nure yan: 
MAT.11.5	shiknak utara aingare, hera utara aapkashte, munin tashum ki utara aashkannere, ashpa utara ainure, rai utara hetopo-ashiknure, orowa, pirika shongo anak ne irapokkari utara otta anure ruwe ne. 
MAT.11.6	Orowa, nen ne yakka En gusu epetchiu kuni ika nukara shomoki guru anak ne anunuke ne ruwe ne—sekoro itak. 
MAT.11.7	Nei utara paye shiri rapoketa Yesu Yoannes orushpe gusu inne utatʼtopaha otta ene ye-hi:—Echi okai utara nep nukara gusu kimta echi paye ya? Rera ani ashuyeshuye rapembe nukara kuni gusu echi paye nisa ruwe he an? Koroka, nep nukara gusu echi paye ya? 
MAT.11.8	Sarambe amip rai guru nukara kuni gusu echi paye nisa ruwe he an? Sarambe anrip ani rai utara anak ne Moshiri esapane guru kotʼchisei ta okai ruwe ne. 
MAT.11.9	Koroka, nep gusu echi paye ya? Uweingara guru nukara kuni gusu ne ruwe he an? Son no un; Kuani echi otta Ku ye; uweingara guru kasu no pase guru nukara gusu echi paye nisa ruwe ne na.
MAT.11.10	E kotchaot e kon ruhu etoko-oiki gusu,
MAT.11.10	Ku shongo kore guru e nanuhu kotchaketa Ku omande kusu ne—
MAT.11.10	sekoro anuye wa an itak anak ne tan guru epeka no aye itak ne ruwe ne na. 
MAT.11.11	Son no echi otta Ku ye, shiwentep utara hekatparep tumugeta Baptisma kore Yoannes kasu no pase guru naa shomo hopuni nisa ruwe ne: yakka, kando moshirʼotta an iyotta pon guru ne yakka nei guru kasu no pase guru ne ruwe ne na. 
MAT.11.12	Orowa, Baptisma kore Yoannes an toho wano tane pakno kando moshiri aeyaikoniwen ruwe ne, awa, niwen no iki utara anak ne nei ambe kon ruwe ne. 
MAT.11.13	Inambe gusu ne yakun, obitta no okai uweingarape newa nep tuitak an yakka obitta Yoannes ek pakno uweingara nisa ruwe ne. 
MAT.11.14	Orowa, echi utara rengaine uk yak anak ne, okaketa ek kusu ne Ericha anak tan guru ne ruwe ne. 
MAT.11.15	Nu kuni gusu an kisara koro gurʼanak ne nu yan. 
MAT.11.16	Koroka, tane okai utara ikiri nep otta Ku koherayere kusu ne ya? Ihok ushiketa rok wa, koro katairotke utara otta hotuyepakara wa ene ye poho ukoheraye:— 
MAT.11.17	Chi utara anak ne echi gusu top rekte ash ruwe ne, awa, echi rimse shomoki, chi chish ash nisa, koroka, echi sarachish shomoki ruwe ne. 
MAT.11.18	Inambe gusu ne yakun, Yoannes anak ne ibe shomoki iku shomoki no ek, aige, nei guru nitne kamui shikatkari ruwe ne,—ani utara ye ruwe ne. 
MAT.11.19	Ainu Poho anak ne ibe hemhem ki iku hemhem ki koro ek, awa, ingara, ibe rui tonoto iku rui ainu, chikokatpak utara newa yaku etaye koro katairotke guru ne—ari utara ye ruwe ne. Wayashnu ambe anak ne yaikota ki ambe gusu oupeka no aattere ruwe ne.
MAT.11.20	Orowa no, orota iyotta poron no kiroro an ikip iki machiya koro utara anak ne yaikokatpak shomoki gusu, Shinuma kosakayokara heashi hine ene itak-hi:— 
MAT.11.21	Aa Korazin kotan, aeyaisambepokashbe e ne humi! Aa Betsaida kotan aeyaisambepokashbe e ne humi! Echi oshiketa Ku ki kiroro yupu ikip anak ne Turos kotan ta hene Sidon kotan ta hene akara yak anak ne, nei utara fushkone hai ani akara amip newa uina ani yaikokatpak kusu ne. 
MAT.11.22	Yakka echi otta Ku ye, koipishi toho ta Turos kotan newa Sidon kotan otta akore panakte-i anak ne, echi otta akorep kasu no kasush ne kusu ne. 
MAT.11.23	Aa Kapernaum kotan, eani anak ne kando pakno arikinde kusu ne ruwe he an? Hedes pakno aerange kusu ne: inambe gusu ne yakun, e oshiketa kiroro yupu an ikip anak ne Sodom kotan otta aki yak anak, nei kotan tane pakno an nangoro gusu ne. 
MAT.11.24	Yakka, echi otta Ku ye:—koipishi toho ta, Sodom kotan akore panakte-i anak ne echi otta akorep kasu no kasushbe ne ruwe ne kusu ne na,—sekoro itak.
MAT.11.25	Nei ita Yesu ese wa ene itak-hi:—Kando newa moshiri koro Utarapa ne Ku Michi, tan orushpe wayashnu utara newa oramush utara gusu nuina wa aiai otta nukare nisa ruwe ne gusu, Ku yaiiraige ash na: 
MAT.11.26	ruwe ne wa, Michi, tap korachi E ki kuni ambe anak ne e esanniyop ne ruwe ne gusu ne na. 
MAT.11.27	Nep ne yakka obitta Ku Michi orowa no A en koropare nisa ruwe ne: orowa Michi moshima Poho eramu an guru shinen ka isam: samata Poho newa koro Michi otta Poho nukare ainu moshima, Michi eramu an guru isam ruwe ne. 
MAT.11.28	Nen ne yakka monraige wa kososh no ashikere utara anak ne En otta araki yan, yakun, Kuani echi shinire ash kusu ne na. 
MAT.11.29	Kuani anak ne ramu-shiroma wa keutum yaieoripakka ambe Ku ne ruwe ne gusu, Ku rekuchi orunbe uk wa En orowa no eyaihannokkara yan; yak anak ne echi keutum gusu shini ushi apa kusu ne. 
MAT.11.30	Ku goro rekuchi orunbe hauge, Ku shikehe koshnep ne ruwe ne gusu ne na.
MAT.12.1	Nei ita Yesu anak ne shini toho ta mungi toi kush wa oman; aige, koro koikara utara ibe rusui gusu 
MAT.12.2	mungi upush tuiba wa ibe heashi koroka Parisee un utara tap ambe nukara chiki Shinuma otta ene itak-hi:—Ingarʼan, E koro koikara utara anak ne shini tobo ta aki yak ne chikokatpak nep ki koro okai ruwe ne, ani itak. 
MAT.12.3	Koroka, nei utara otta Shinuma ene ye-hi:—Dabid newa tura no okai utara ibe-rusui ita hemanda ki orushpe; 
MAT.12.4	nei guru Kamui kora kenru orun ahun wa Kamui otta yaishieiwangere utara moshima okai utara e ko chikokatpak ne sekoro Kamui otta ayangep uk wa yaikota newa tura no okai utara ibe ambe echi oro-oitak shomoki ya? 
MAT.12.5	Shui, shini toho ta Kamui kora kenru un utara anak ne shini toho otereke yakka katpak isam ruwe ne a ambe ne yakka Kamui tuitak kashiketa echi oro-oitak shomoki ruwe he an? 
MAT.12.6	Koroka, echi otta Ku ye, Kamui kora kenru kasu no porobe teda an ruwe ne. 
MAT.12.7	Koroka, Kuani anak ne ramu-hauge ambe Ku kon rusui wa ayange kunip Ku kon rusui shomoki ruwe ne sekorʼan anuye wa an itak ikkewehe echi eramu an wa okai yakun, katpak sak utara kokatpakte shomo echi ki nangoro kusu ne. 
MAT.12.8	Ainu Poho anak ne shini toho koro Utarapa ne ruwe ne.
MAT.12.9	Orowa Shinuma nei oro ekohopi wa oman, aige, nei utara koro uwekari chisei ta ahun nisa ruwe ne: 
MAT.12.10	awa, ingarʼan, oatteke shipeshte shine ainu an. Orowa, eiyonnuppa ika hunara rusui gusu utara uwepekennu wa otta ene itak-hi:—Shini toho ta iwangere ambe anak ikashpaotte an i korachi ne ruwe he an? ari itak ruwe ne. 
MAT.12.11	Nei utara otta Shinuma ene itak-hi:—Echi utara tumugeta inan guru shine hitsuji chikoikip koro wa an wa nei ambe shini toho ta shui oro-oshma chiki kishima wa yange shomoki ya? 
MAT.12.12	Hitsuji kasu no ainu anak ne nep oro an-i aesanniyop humi! Tambe gusu shini toho ta pirikap ki ambe anak ne pirikap an i ne ruwe ne na, ari itak. 
MAT.12.13	Orowa, nei ainu otta:—E teke turi yan, ani Shinuma ye. Orowa, aturi, aige, moshima an ambe korachi atumashnure nisa ruwe ne. 
MAT.12.14	Koroka, Parisee un utara soyumba wa Shinuma raige kuni eukoramkon nisa ruwe ne, 
MAT.12.15	Aige, Yesu tambe eraman gusu nei kotan wano ekohopi wa oman: 
MAT.12.16	aine, inne utara nei osh paye. Orowa, Shinuma nei utara obitta iwangere, aige, moshima utara otta shomo iamkirire kuni ne kashpaotte nisa ruwe ne.
MAT.12.17	Ku numge wa ku uitek ainu;
MAT.12.17	Ku omap wa Ku keutum enupetne ainu ingara yan:
MAT.12.17	Shinuma kashiketa Ku ramat Ku ande wa,
MAT.12.17	Oya uirup otta Ku ikashpaotte nure kusu ne.
MAT.12.18	Nei guru etushmak shomoki, rui hau sange ka shomoki:
MAT.12.18	Orowa machiya otta koro hau nen ne yakka orowa no ami ka shomoki kusu ne
MAT.12.19	Orowa, ikashpaotte akire pakno piri o rapembe kaye shomoki,
MAT.12.20	Epuipuise hai ushka ka shomoki.
MAT.12.20	Orowa, Oya moshirʼun utara nei ainu kon reihei ankushkerai chipachipa kusu ne,
MAT.12.21	sekoro uweingara guru Isaya aitakte hawehe auweomare kuni gusu ne na.
MAT.12.22	Tande imakake nitne kamui shikatkari gusu shiknak shomo-itak guru shinen Shinuma otta atura, awa, Shinuma nei guru ingara hemhem ki, itak hemhem ki 
MAT.12.23	kuni ne iwangere nisa ruwe ne. Orowa inne utara tambe nukara, aige, eoyamokte wa ene itak-hi:—Tan guru anak ne Dabid koro poho ne ruwe he an? sekoro itak. 
MAT.12.24	Koroka, Parisee un utara nei ambe nu, aige, ene itak-hi:—Tan guru anak ne ouse Beeruzeboru ani aporose nitne kamui esapanep ani nitnep soyumbare ruwe ne, ari itak. 
MAT.12.25	Shinuma nei utara yainu-hi eramu an wa otta ene itak-hi:—Inan moshiri uirup ne yakka yaikota gusu utashpa uwekopi yak anak ne, nei moshiri ahokushte kusu ne; shui, inan machiya hene inan chisei hene ne yakka, yaikota gusu uwekopi yakun okai eaikap kusu ne na: orowa, Satan anak ne Satan soyumbare yakun, 
MAT.12.26	Satan yaikota gusu yaiekopi ruwe ne; yak anak ne nekon a shinuma koro moshiri ash eashkai ya? 
MAT.12.27	Shui, Kuani anak ne Beeruzeboru ani nitnep soyumbare yakun, echi poho utara inan guru ani nei ambe soyumbare ruwe he an? Tambe gusu nei utara anak ne echi koipishi kusu ne ruwe ne na. 
MAT.12.28	Koroka, Kuani anak ne Kamui Ramat ani nitnep soyumbare yakun, Kamui moshiri echi orota ek wa an ruwe ne. 
MAT.12.29	Shui, Ainu anak ne hoshiki no okirashnu guru tupetupe shomoki yakun, nekon a iki wa shinuma kot chisei ta ahun wa nei okirashnu guru korope akoisamka kusu ne ya? Atupetupe okere chiki kot chisei koisamka kusu ne na. 
MAT.12.30	En tura no iki shomoki gurʼanak ne En epokba gunʼne; orowa, En tura no uwekarapare shomoki gurʼanak ne chieshitchari ruwe ne. 
MAT.12.31	Tambe gusu echi otta Ku ye, nep chikokatpak ne yakka, nep koatchap ne yakka utara gusu atusare kusu ne, koroka, Ramat epeka no an koatchap anak ne atusare shomoki kusu ne ruwe ne. 
MAT.12.32	Orowa, nen ne yakka Ainu Poho epeka sempiroitak ki guru an yakka atusare kusu ne, koro-ka, nen ne yakka Ashkanne Ramat epeka sempiroitak ki guru anak ne, tan moshirʼotta ne yakka, ek kushki moshirʼotta ne yakka atusare shomoki kusu ne ruwe ne. 
MAT.12.33	Chikuni anak ne koro nikaop tura pirika ruwe ne ani ye yan: shomo ne yakun, chikuni nikaop tura wen ruwe ne ari ye yan: inambe gusu ne yakun, chikuni anak ne koro nikaop gusu aeraman ruwe ne. 
MAT.12.34	Paskuru okokko koro san tek utara, echi wen wa gusu nekon a echi iki wa pirikap ye eashkai ya? Keutura oshiketa nuye an no an-i wano paroho itak sange ruwe ne gusu ne na. 
MAT.12.35	Pirika ainu anak ne pirika ikoro an ushike wano pirikap sange ruwe ne, wen ainu anak ne wen ikoro an ushike wano wenbe sange ruwe ne. 
MAT.12.36	Orowa, echi otta Ku ye, nep ikkewe sak no an itak ani ye yakka, akoipishi toho ta nei ambe gusu aesanniyo kusu ne. 
MAT.12.37	E ye itak gusu eani aopekare kusu ne, orowa e ye itak gusu akokatpakte kusu ne gusu ne na.
MAT.12.38	Orowa, kambi-nuye utara tumugeta okai utara newa Parisee un utara tumugeta okai utara anak ne Shinuma orun ese wa ene itak-hi:—Epakashnu guru, chi okai utara anak ne E ki shirosh shinep anukan rusui ruwe ne, ari itak. 
MAT.12.39	Koroka, Shinuma nei utara otta ese wa ene itak-hi:—Wen newa omoinu koro ainu ikiri anak ne shirosh hunara ruwe ne; aige uweingara guru Yona koro shirosh moshima anak shirosh akore shomoki: 
MAT.12.40	Yona anak ne tokap-to rereko kunne-to re anchikara uturuta poro rep un chikoikip honi oshiketa an korachi, tambe nei no Ainu Poho ne yakka tokap-to rereko kunne-to re anchikara uturuta toitoi sambe oshiketa an kusu ne.
MAT.12.41	Ninepe kotan un utara anak ne tane okai ainu ikiri gusu hopumba hine koipishi wa kokatpakte kusu ne; inambe gusu ne yakun, nei utara anak ne Yona ki upaskuma gusu yaikokatpak nisa ruwe ne, awa, ingarʼan, Yona kasu no pase guru teda an ruwe ne. 
MAT.12.42	Pikata un moshiri esapane shiwentep anak ne hopuni wa tane okai ainu ikiri gusu koipishi wa kokatpakte kusu ne: inambe gusu ne yakun, shinuma anak ne Soromon koro wayashnu ambe nu kuni gusu moshirigesh wano ek nisa ruwe ne; 
MAT.12.43	awa, ingarʼan, Soromon kasu no pase guru teda an ruwe ne. Koroka, ichak-kere ramat anak ne ainu orowa no soine chiki shini ushike hunara gusu wakka-sak ikush wa oman, aige, pa shomoki ruwe ne. 
MAT.12.44	Orowa no ene ye-hi:—Kuani anak ne orowa Ku soine chisei shui orun Ku hoshipi kusu ne, ari itak; orowa, ek, aige, nei chisei oha, achashnure wa an, atomtere ruwe ne—ari nukan ruwe ne. 
MAT.12.45	Orowa no shinuma oman wa moshima an yaikasu no wen arawan ramat uina wa tura no ahup wa okai ruwe ne; orowa, nei ainu hoshiki no an katu kasu no iyoshi no an katuhu anak ne naa wen ruwe ne. Tane okai wen ainu ikiri otta ne yakka tambe nei no an kusu ne na.
MAT.12.46	Shinuma anak ne inne topaha utara orota itak rapoketa, ingarʼan, koro habo koro iriwak utara tura Shinuma otta itak rusui gusu soita roshki wa okai. 
MAT.12.47	Awa, shine ainu Shinuma otta ene itak-hi:—Ingarʼan, E koro habo E koro iriwak utara tura E otta itak rusui gusu soita roshki wa okai ruwe ne, ani itak. 
MAT.12.48	Koroka, nei guru otta Shinuma ese wa ene itak-hi:—Ku goro habo nen ne? Ku goro iriwak utara nen ne ruwe he an?— ari itak. 
MAT.12.49	Orowa, Shinuma koro koikara utara oro un tekehe turi wa ene itak-hi:—Ingarʼan, Ku goro habo Ku goro iriwak utara! 
MAT.12.50	Inambe gusu ne yakun, inan guru ne yakka kando otta an Ku goro Michi irenga ki gurʼanak ne shinuma anak Ku okkai ainu iriwak ne, Ku mat ainu iriwak ne, Ku habo ne ruwe ne na.
MAT.13.1	Nei toho ta Yesu chisei soine hine atui samta a nisa ruwe ne, awa, poro inne utara uwekarapa gusu, 
MAT.13.2	Shinuma chip orun ahun wa a nisa ruwe ne; uwekarapa utara anak ne atui samata roshki wa okai nisa ruwe ne na. 
MAT.13.3	Awa, itak-maukushte-itak ani Shinuma usausa okaibe nei utara otta ye, aige, ene itak-hi:— 
MAT.13.4	Ingarʼan, Piyehe etoita shine ainu oman wa piyehe etoita; etoita orota ru paruru ta hachiri ambe an, 
MAT.13.5	aige, chikap reu wa nei ambe e nisa ruwe ne: orowa, shuma-ush kapan no toi an ushiketa hachiri ambe an, 
MAT.13.6	awa, toitoi ahak gusu nani hetukba: aige, chup ri chiki shukus-chire; samata, shinrit isambe ne gusu shumumge wa isam nisa ruwe ne. 
MAT.13.7	Orowa, moshimap anak ne ai-ush ni an ushiketa hachiri; awa, ai-ush ni hetukba wa nei ambe ateye nisa ruwe ne; 
MAT.13.8	shui, moshima ambe anak ne toitoi pirika ushike ta hachiri wa hetukba, aine, ashikne hotne pakno hene, re hotne pakno hene, wanbe ikashima hotne pakno hene shipiraspa nisa ruwe ne na. 
MAT.13.9	Kisara koro guru, nu yan.
MAT.13.10	Orowa, koikara utara araki wa Shinuma orota ene ye-hi:—Hemanda gusu itak-maukushte-itak ani nei utara otta E itak ya? 
MAT.13.11	Shinuma ese wa orota ene hawe oka-hi:—Kando moshirʼotta anuinap eramʼan-hi anak ne echi otta akore wa an, koroka, nei utara otta shomo akore ruwe ne. 
MAT.13.12	Inambe gusu ne yakun, nen ne yakka koro guru otta akore wa nuye an no shinuma koro kusu ne; koroka, nen ne yakka koro shomoki gurʼanak ne, koro wa an ambe ne yakka auk kusu ne gusu ne na. 
MAT.13.13	Nei utara ingara wa nukara shomoki, inu wa nu ka shomoki, shui, ramepakari shomoki wa okai gusu tambe gusu itak-maukushte-itak ani Ku ye ruwe ne.
MAT.13.14	Inu wa echi nu, koroka, oara erampeutek;
MAT.13.14	Ingara wa echi nukara, koroka, ramepakari ka shomoki:
MAT.13.14	Tan utara anak ne shikihi ani shomo nukara,
MAT.13.14	Kisara ani shomo nu,
MAT.13.15	Keutum ani shomo eramʼan kuni,
MAT.13.15	Aige, Ku iwangere gusu shomo hosari kuni ne
MAT.13.15	Tan utara koro sambe nishte ne,
MAT.13.15	Koro kisara ashpa ne,
MAT.13.15	Shikihi shikkamuktek ne;
MAT.13.15	sekoro uweingara guru Isaya koro uweingarape tan utara gusu auweomare ruwe ne na. 
MAT.13.16	Koroka, echi koro shikihi anak ne nukara gusu, echi koro kisara nu gusu anunuke ne. 
MAT.13.17	Inambe gusu ne yakun, son no echi otta Ku ye, inne uweingara utara hene, inne oupeka utara ne yakka echi nukarabe nukan rusui a koroka, shomo nukara; echi nu ambe nu rusui a koroka, nu ka shomoki nisa ruwe ne. 
MAT.13.18	Tambe gusu piyehe etoita guru gusu an itak-maukushte-itak nu yan. 
MAT.13.19	Nen ne yakka nei moshiri gusu an orushpe nu wa erampeutek chiki anak ne, wenbe ek wa nei guru keutum oshiketa aetoitap ehekem wa uk ruwe ne. Tambe anak ru paruru ta aetoita guru ne ruwe ne. 
MAT.13.20	Orowa, shuma-ush ushiketa aetoita gurʼanak ne, tambe anak itak nu, 
MAT.13.21	orowa, nani yaikopuntek hine kon ruwe ne; yakka koro keutum ta shinrit isamma gusu, irukai-tomta yaishiporore; aige, nei itak gusu aeramchuptekbe hene aepokbap hene hetuku yakun, nani epetchiu ruwe ne. 
MAT.13.22	Orowa, ai-ush ni an ushiketa aetoita gurʼanak ne, tambe anak nei itak nu; orowa, kanna moshiri gusu an nishomap ambe hene, aeoteknu ambe gusu an kokandama ambe hene gusu, nei itak ateye, aige, ibehe shomo hetukure gunʼne. 
MAT.13.23	Orowa toitoi pirika ushiketa aetoita gurʼanak ne, tambe anak nei itak nu wa eramʼan; orowa, son no poka shinuma ibe o, ashikne hotne pakno hene, re hotne pakno hene, wanbe ikashima hotne pakno hene hetukure guru ne ruwe ne, ari itak.
MAT.13.24	Shinuma naa shine itak-maukushte-itak nei utara otta sange wa ene ye-hi:—Kando moshiri anak ne kot toi otta pirika piyehe etoita guru akoherayere ruwe ne; 
MAT.13.25	koroka, utara mokon rapoketa epokba guru shinen ek wa mungi tumugeta zizania mun etoita wa oman ruwe ne. 
MAT.13.26	Awa, nei raha hetukba wa ibehe ashippa koro anak ne zizania mun ne yakka anukan nisa ruwe ne. 
MAT.13.27	Orowa, toi koro guru orota ausshiune utara araki wa ene itak-hi:—Nishpa, e kot toi otta pirika piyehe e toita shomo ki ya? aige, hemanda gusu zizania mun hetukba ruwe he an? sekoro itak. 
MAT.13.28	Toi kon nishpa ene hawe an-hi:—Tambe anak ne en epokba guru ki ikip ne ruwe ne, sekoro itak. Orowa, orota uitek utara ene ye-hi:—Tap ne ne hawe ne yakun, paye ash wa nei a zizania mun uwekarire yak pirika ya? sekoro itak. 
MAT.13.29	Shomo, nei ambe echi rishpa yak anak ne mungi ne yakka tura no akorishpa nangon na. 
MAT.13.30	Anange paha pakno tup ne kane iteki ekottanu yan: aotuve ita,, otuye utara orota ene ku ye kusu ne-hi:—Echi paye wa hoshiki no nei zizania mun uina wa uhuika kuni ne muye ne kara: koroka mungi anak ne ku puhu otta omare yan, sekoro ku itak kusu ne.
MAT.13.31	Naa shine itak-maukushte-itak Shinuma nei utara otta sange wa ene ye-hi:—Kando moshiri anak ne shine karashi piyehe koheraye ruwe ne; an ainu nei ambe uk wa kot toi otta etoita: 
MAT.13.32	awa, nei piyehe anak son no poka moshima okaibe kasu no pokashnu nokanbe ne; a koroka, hetuku koro anak ne moshima okai haru kasu no poro, aige, rik peka kush chikap araki wa nei tekehe kata reushi ruwe ne.
MAT.13.33	Naa shine itak-maukushte-itak ani nei utara otta Shinuma ye nisa ruwe ne; Kando moshiri anak ne shiwentep orowa auk wa koho re chomba oshiketa anuina, nei okaibe obitta shipushkere pan-dane koheraye ruwe ne, ani itak.
MAT.13.34	Tan orushpe obitta Yesu itak-maukushte-itak ani nei inne topaha utara otta ye wa nure nisa ruwe ne, aige, itak-maukushte-itak isam no nep ne yakka utara otta ye shomoki: 
MAT.13.35	tambe anak,
MAT.13.35	Itak-maukushte-itak gusu ku paroho ku maka kusu ne,
MAT.13.35	Moshiri heashi-i wano anuina wa an orushpe Ku ye kusu ne,
MAT.13.35	sekoro uweingara guru ye itak auweomare kuni gusu an ap ne ruwe ne na.
MAT.13.36	Orowa, Shinuma nei inne topaha utara ekohopi wa chisei orun ahun: awa, koro koikara utara otta araki hine ene itak-hi:—Toi otta aetoita zizania mun gusu an itak-maukushte-itak pita wa un kore, ari itak. 
MAT.13.37	Orota Shinuma ese wa ene itak-hi:—pirika piyehe etoita gurʼanak ne Ainu poho ne ruwe ne: toi anak ne moshiri ne; 
MAT.13.38	pirika piyehe anak ne moshirʼun gunʼne; zizania mun anak ne nitnep koro poho ne; nei 
MAT.13.39	ambe etoita epokba gurʼanak ne nitne kamui ne ruwe ne: anange pa anak ne moshiri shiokere-i ne; otuye utara anak ne Kamui hauturʼun utara ne ruwe ne na. 
MAT.13.40	Tambe gusu, zizania mun anak ne auwekarire wa abe ani auhuika korachi, moshiri aokere-i ta ne yakka nei no an kusu ne. 
MAT.13.41	Ainu Poho anak ne koro uitek utara payere wa koro moshiri orowa no nep ne yakka 
MAT.13.42	epetchiurep hene wenbe ki utara hene etayere wa, abe sokot otta osurare kusu ne; nei ita chish ambe hene niyorokara an kusu ne. 
MAT.13.43	Nei ita anak ne tokap chup nupeki atte korachi oupeka utara ne yakka koro michi koro moshiri ta nupeki atte kusu ne na. Kisara koro guru, nu yan.
MAT.13.44	Kando moshiri anak ne toi tumugeta anuina wa an ikoro koheraye ruwe ne; ainu nei ambe pa chiki nuina; orowa, yaikopuntek gusu oman, aige, yaikota korobe obitta eibok wa nei toi hok ruwe ne.
MAT.13.45	Shui, Kando moshiri anak ne pirika shinju shikhunara rambashne guru koheraye ruwe ne; aige, nei 
MAT.13.46	guru ataye yupke shinju shinep apa chiki oman wa yaikota korope obitta eihok wa nei ambe hok nisa ruwe ne.
MAT.13.47	Shui, Kando moshiri anak ne atui otta aare wa usa okai chep-rup okarire ya koheraye ruwe ne: 
MAT.13.48	nei ya shikno an koro anak ne utara ya ta etaye wa yange; orowa, rok wa pirika ike saranip oro omare, koroka wen ike osuruba ruwe ne. 
MAT.13.49	Moshiri shiokere-i ta ne yakka nei no aki kusu ne: Kamui hauturumbe araki 
MAT.13.50	wa oupeka utara tumuge wano wen utara numge hine abe sokot otta osurupa kusu ne: nei ita chish ambe hene niyorokara hene an kusu ne.
MAT.13.51	Echi utara anak ne tan okai orushpe obitta eramʼan ruwe he an? Orota, chi eramʼan ruwe ne ari nei utara ye ruwe ne. 
MAT.13.52	Orowa, orota Shinuma ene ye-hi:—Tambe gusu nen ne yakka kando moshiri gusu akoikare kambi-nuye ainu anak ne, koro ikoro orowa no fushko ambe hene, ashiripe hene sange chisei-koro-guru koheraye ruwe ne, ari itak nisa ruwe ne na.
MAT.13.53	Orowa, Yesu tan okai itak-maukushte-itak ye okere chiki, nei kotan ekohopi wa oman nisa ruwe ne. 
MAT.13.54	Orowa, koro kotan ta ek wa uwekarapa chisei orun ahun hine utara epakashnu nisa ruwe ne; aige, nu utara iyokunnure wa ene itak-hi:—Tan ainu anak ne nei no okai wayashnu ambe hene kiroro an mondum hene hunak wa kon ruwe he an? 
MAT.13.55	Tambe anak ne pancho ainu koro poho shomo ne ruwe he an? Koro habo anak ne Maria ani an reihei koro shiwentep shomo ne ya? samata koro okkai ainu iriwak utara anak ne Yakob newa Yosep newa Simon newa Yudas newa ani aye utara shomo ne ya? 
MAT.13.56	Orowa, koro mat ainu iriwak utara ne yakka un tura no okai shomo ne ruwe he an? Ta an guru anak ne nei no okaibe hunak wa koro ya? ari itak. 
MAT.13.57	Orowa, Shinuma gusu nei utara aureepetchiure nisa ruwe ne na. Koroka, Yesu nei utara otta ene itak-hi:—Uweingara guru anak ne yaikota koro moshiri ta hene koro unihi ta hene moshima an ushiketa ne yakun aeoripakbe ne, sekoro itak. 
MAT.13.58	Orowa, nei utara eumbipka keutura gusu, Shinuma nei kotan ta kiroro an iki ikip poron no shomo iki nisa ruwe ne na.
MAT.14.1	Nei ita Tetrakes Herod anak ne Yesu gusu an 
MAT.14.2	orushpe nu wa—Tan guru anak Baptisma kore Yoannes ne, rai orowa no hetopo-shiknu nisa ruwe ne, tambe gusu otta tan okai kiroro unbe aki ruwe ne, ari koro uitek utara otta ye. 
MAT.14.3	Inambe gusu ne yakun, Herod anak ne koro iriwak piripos koro machi Herodias gusu Yoannes kishima wa tupetupe hine upakashnu chisei orota omare yara nisa ruwe ne. 
MAT.14.4	Nei shiwentep koro ambe anak ne ipawetenge ehaitap ne ruwe ne, ari orota Yoannes ye nisa ruwe ne gusu ne na Orowa, 
MAT.14.5	shinuma Yoannes raige kuni ramu, awa, inne utara koishitoma ruwe ne, nei guru anak ne uweingara guru ne ani utara esanniyo nisa ruwe ne gusu ne na. 
MAT.14.6	Koroka, Herod hekatu toho ek ita anak ne Herodias koro matne-po ainu tumta rimsei wa Herod nupetnere. 
MAT.14.7	Aige, nep ne yakka eikoramkorobe e kore ash kusu ne, ari shinuma nei matkatchi otta shiyuppa no eitakamkire nisa ruwe ne. 
MAT.14.8	Orowa, koro habo orowa no aonishnishi wa,—Nima kashiketa Baptisma kore Yoannes sapaha aande wa teda en kore ari itak. 
MAT.14.9	Orowa, sapane guru oknatara; koroka, ibe gusu tura no rok utara gusu hemhem, koro eitakamkire ambe gusu hemhem, nei ambe akore kuni kashpaotte nisa, 
MAT.14.10	aige, ainu omande wa upakashnu chisei ta an Yoannes sapaha otuyere yara nisa ruwe ne. 
MAT.14.11	Orowa, shinuma sapaha nima kashiketa akoro wa ek wa nei matkachi otta akore; aine, matkachi anak ne koro habo otta koro wa oman nisa ruwe ne. 
MAT.14.12	Orowa, koro koikara utara araki hine nei kaise uk wa iyurui orota omare; orowa, paye wa Yesu nure nisa ruwe ne na.
MAT.14.13	Yesu tan orushpe nu chiki ekohopi hine chip o wa shinen ne utara isam no an ushi orun oman nisa ruwe ne: orowa inne utara nu chiki machiya orowa no payekai wa Shinuma oshi araki nisa ruwe ne. 
MAT.14.14	Aige, Shinuma ek wa poro ainu topaha nukara, awa, erampokiwen wa kore hine koro tashum ki utara iwangere nisa ruwe ne. 
MAT.14.15	Shiri-onuman an chiki, koro koikara utara Shinuma otta araki wa ene itak-hi:—Tan ushike anak ne nepka isam ushi ne, orowa tane moire okere ruwe ne; inne topaha utara yaikota gusu aep hok kuni ne machiya orun payere wa un kore, ani ye. 
MAT.14.16	Koroka, nei utara otta Yesu ene itak-hi:—Oman kuni ika isam; echi utara ibere yan, ari itak. 
MAT.14.17	Shinuma orota nei utara ene itak-hi:—Teda anak ne ouse pan ashikne tak newa tu chep patak an ruwe ne. 
MAT.14.18	Orowa Shinuma ene itak-hi:—Ete-un koro wa araki yan. 
MAT.14.19	Orowa, Shinuma nei topaha utara mun kata rokte kuni kashpaotte nisa ruwe ne; awa, nei ashikne pantak hemhem nei tu chep hemhem uina hine kando orun hepuni wa yaiiraige ki, orowa, meshpa wa koikara utara otta pantak kore, aige, koikara utara anak utara topaha otta koropare nisa ruwe ne. 
MAT.14.20	Utara obitta ibe wa akironnure ruwe ne: orowa, nei ameshpa pantak ikashima ike anak ne tu saranip ikashima wan saranip pakno umomare nisa ruwe ne na. 
MAT.14.21	Awa, shiwentep utara newa pon utara moshima e ainu pish ki-i anak ne go sen nin ne ainu ehange ruwe ne.
MAT.14.22	Orowa Shinuma nani inne utara payere okere pakno koro koikara utara chip ore wa kotchaot ekush un omande nisa ruwe ne Orowa, 
MAT.14.23	inne utara payere okaketa Shinuma inonno-itak ki gusu oyakta an nupuri hemesu: orowa, onuman an koro shinen ne an ruwe ne. 
MAT.14.24	Koroka, chip anak ne tane atui kata an wa riri gusu ramuchuptek; rera wen wa gusu ne na. 
MAT.14.25	Orowa anchikara ine ikinne no an pungi pakita anak ne Shinuma atui kata apkash wa nei utara orota ek nisa ruwe ne. 
MAT.14.26	Aige, koikara utara anak ne Shinuma atui kata apkash shiri nukara chiki yaikowepekere hine:—Tukap ne, sekoro itak; awa, ishitoma gusu hawe ashte nisa ruwe ne. 
MAT.14.27	Koroka, orota Yesu nani itak sange wa ene itak-hi:—Ramu-ritetke yan; 
MAT.14.28	Kuani ne; iteki ishitoma yan, ari itak. Orowa; Petros Shinuma orota ese wa ene itak-hi;—Utarapa, Aokai ne yakun, wakka kashiketa ku apkash wa E orun ku oman kuni ne en kashpaotte wa en kore, ari itak. 
MAT.14.29	Orowa, Ek, ani Shinuma ye nisa ruwe ne. Tata otta Petros chip orowa no yan, aige, Yesu otta ek kuni gusu wakka kata apkash nisa ruwe ne. 
MAT.14.30	Koroka, rera yupkep nukara chiki ishitoma, awa, wakka tumuge un ren heashi, aige, hawe ashte wa:— 
MAT.14.31	Utarapa, en kaobiuki wa en kore, ari itak. Orowa, Yesu nani tekehe turi hine shinuma kishima wa orota ene itak-hi:—Aa eishokoro-i pon guru, hemanda gusu keutum utumashi ya? 
MAT.14.32	Orowa, chip otta ahup chiki, rera okake an ruwe ne. 
MAT.14.33	Awa, chip otta okai utara Shinuma ko-ongami wa:—Son no poka Aokai anak ne Kamui Poho E ne ruwe ne, ari an itak ani ye nisa ruwe ne na.
MAT.14.34	Orowa, atui-tomotuye wa ya ta yap chiki Gennesaret kotan ta araki nisa ruwe ne. 
MAT.14.35	Aige, nei kotan un utara Shinuma eamkiri koro anak ne nei kotan okari teshkara wa tashum guru obitta Shinuma orun koro wa araki nisa ruwe ne; 
MAT.14.36	awa, Shinuma mipihi paruruge tomooshma kuni koramkoro: aige, nen ne yakka nei ambe tomooshma gurʼanak ne aiwangere nisa ruwe ne na.
MAT.15.1	Orowa, Yerusarem kotan wano Parisee un utara hemhem kambi-nuye utara hemhem Yesu orota araki wa ene itak-hi:— 
MAT.15.2	Hemanda gusu E koro koikara utara anak ne ekashi oina ohaita ruwe he an? Inambe gusu ne yakun, ibe etokota shomo tekehe furaye ruwe ne gusu ne na, sekoro itak. 
MAT.15.3	Shinuma ese wa ene itak-hi:—Hemanda gusu echi utara ne yakka yaikota koro oina gusu Kamui ikashpaotte ohaita ruwe he an? 
MAT.15.4	Inambe gusu ne yakun, e koro onaha e koro unuhu kooripak yan; orowa, koro ona koro unu ohaigekara guru anak ne son no poka rai kusu ne, 
MAT.15.5	ari an itak ani Kamui itak. Koroka, nen ne yakka — Ani eani epirikare kuni gusu an ambe anak ne ayange okere ari an itak ani koro ona koro unu otta ye guru anak ne; 
MAT.15.6	shinuma anak koro onaha kooripak shomoki kusu ne ruwe ne. Echi utara anak ne koro oina gusu Kamui itak isamka ruwe ne. 
MAT.15.7	Kankapkapeka echi utara, Isaya anak ne irammakaka 
MAT.15.8	echi epeka no uweingara wa ene ye-hi:—
MAT.15.8	Tan utara anak ne patoi ani en kooripak;
MAT.15.9	Koroka, keutum anak ne En orowa no ukattuima no okai ruwe ne.
MAT.15.9	Koroka, Ainu kara epakashi epakashnu gusu,
MAT.15.9	Raka isam no en koongami ruwe ne,
MAT.15.10	Orowa, Shinuma topaha utara shihekote hotuyekara wa orota ene itak-hi:— 
MAT.15.11	Nu wa eramu yan: Paroho orota ahunbe anak ne ainu turu-ushtep shomo ne; koroka, paroho orowa no oashinbe anak ne tambe ainu turu-ushte ruwe ne. 
MAT.15.12	Orowa, koikara utara araki wa ene itak-hi:—Parisee un utara tap itak nu ita irushka ruwe ne, sekoro Aokai eramu an ya? 
MAT.15.13	Koroka, Shinuma ese wa ene itak-hi:—Nep aetoitap ne yakka kando otta an Ku goro Michi orowa no aetoita shomoki yak anak ne arishpa kusu ne na. 
MAT.15.14	Nei utara moshima okai yan; shiknak ru-epakashnu utara ne ruwe ne. Orowa, shiknak guru anak ne shiknak guru ru epakashnu chiki, tun kane shui oro-oshima kusu ne. 
MAT.15.15	Orowa, Petros anak ne Shinuma otta ese wa ene itak-hi:—Tan itak-maukushte-itak un gusu pita wa en kore, ari itak. 
MAT.15.16	Shinuma ene ye-hi:—Tane ne yakka naa echi utara poka erampeutek ruwe he an? 
MAT.15.17	Nep ne yakka paroho otta ahunbe anak ne honi oshiketa ran wa rera otta aoashinge ruwe ne, sekorʼambe echi erampeutek ya? 
MAT.15.18	Koroka, paro orowa no hetukup anak ne keutum orowa no ek ruwe ne; nei okaibe anak ainu turu-ushtep ne. 
MAT.15.19	Inambe gusu ne yakun, wen yainu-hi hene, keukbe hene, omoinu ambe hene, hoiyop hene, ikka ambe hene, shunge paweteshu ki ambe hene, sakayokara ambe hene, ainu keutum wano hetuku ruwe ne gusu ne na: 
MAT.15.20	tan okaibe anak ne ainu turu-ushte okaibe ne ruwe ne; koroka, tekehe furaye shomoki no ibe katu anak ne ainu turu-ushte shomoki ruwe ne na.
MAT.15.21	Orowa Yesu nei i wano paye wa Turos newa Sidon kotan pishkanikepeka orun arapa nisa ruwe ne. 
MAT.15.22	Awa, shine Kanaan moshirʼun shiwentep nei samake ta an kotan wano ek wa hawe ashte hine ene itak-hi:— 
MAT.15.23	Aa Dabid Poho ne Utarapa, en erampokiwen wa en kore, ku matne po anak ne yupke no nitne kamui shikatkari wa an na, sekoro itak. Koroka, Yesu anak ne shine itak ani ka ese shomoki ruwe ne. Orowa, koikara utara araki wa Shinuma koramkoro hine ene itak-hi:—Tan shiwentep un oshi hawe ashte gusu oyake un omande wa un kore, ani itak nisa ruwe ne. 
MAT.15.24	Koroka, Shinuma ese wa ene itak-hi:—Kuani anak ne ouse Israeru chisei un ru turainu hitsuji otta patek a en omandep ne, sekoro itak. 
MAT.15.25	Koroka, nei a shiwentep ek wa Yesu ko-ongami hine ene itak-hi:— 
MAT.15.26	Utarapa en kaobiuki wa en kore, ari itak. Shinuma ese wa ene itak-hi:—Poho utara gusu an aep uk wa seta otta koropare-i anak ne pirikap shomo ne ruwe ne, 
MAT.15.27	sekoro itak nisa ruwe ne. Koroka, shiwentep ese wa ene itak-hi:—Ruwe un, Utarapa, yakka seta anak ne kon nishpa set choropoke un rapapse aep uibe e ruwe ne, 
MAT.15.28	sekoro itak, orowa, Yesu nei guru orota ese wa ene itak-hi:—Aa shiwentep, e koro eishokor-i anak ne porobe ne ruwe; eani e kon rusui korachi aki kusu ne, sekoro itak. Orowa, neita nani koro matne-po aiwangere nisa ruwe ne na.
MAT.15.29	Orowa, Yesu nei kotan ekohopi wa Gariraya atui samake un ek nisa ruwe ne; awa, nupuri hemesu wa a nisa ruwe ne. 
MAT.15.30	Orowa, orota poro topaha utara, hera utara hene, shiknak utara bene, shomo itak utara hene, yaiewen utara hene, naa moshima utara hene, inne no tura wa araki hine Shinuma chikiri samaketa are nisa ruwe ne; aige, Shinuma iwangere nisa ruwe ne: 
MAT.15.31	awa, topaha utara anak ne nei shomo-itak utara itak hawe hemhem, yaiewen guru aiwangere wa okai katu hemhem, hera utara apkash katu hemhem, shiknak utara ingara katu hemhem nukara chiki Israeru un utara koro Kamui ko-iramye nisa ruwe ne na.
MAT.15.32	Orowa, Yesu anak ne koikara utara shihekote hotuyekara wa orota ene itak-hi:—Topaha utara tane rere-ko shomo ibe no En tura no okai gusu, Ku erampokiwen wa kore ruwe ne: orowa, ikineipeka ru hontomo ta ika sambe eshingi kuni ne, shomo ibere no Ku payere niukesh ruwe ne, sekoro itak. 
MAT.15.33	Orowa, Shinuma otta koikara utara ene itak-hi:—Ani tap okai poro topaha utara kironnure kuni pakno an pan-tak tap korachi an nepka isam ushi ta hunak wa koro ya, ari itak. 
MAT.15.34	Orota Yesu ene itak-hi:—Pantak hempakbe echi koro ya? Orota, Arawanbe an, orowa, cheppo anak pon no ka an ruwe ne, ari itak. 
MAT.15.35	Orowa, topaha utara shiri kata rok kuni Shinuma kashpaotte, aige, nei arawan pantak newa nei chep uina; 
MAT.15.36	aine, yaiiraige ki wa meshpa, orowa koikara utara kore, awa, koikara utara anak ne topaha utara orota koropare nisa ruwe ne. 
MAT.15.37	Nei utara obitta ibe wa akironnure: orowa, ameshpa wa ikashima ike arawan saranip pakno umomare nisa ruwe ne. 
MAT.15.38	Ibe ainu anak ne poho utara newa shiwentep utara moshima, shi sen nin ne ainu ne ruwe ne. 
MAT.15.39	Orowa, nei topaha utara payere, aige, chip otta ahun hine Magadan kotan koshirepa nisa ruwe ne na.
MAT.16.1	Orowa, Parisee un utara newa Saddokai un utara araki hine Shinuma koramnukara wa kando orowa shirosh nukare kuni koramkon nisa ruwe ne na. 
MAT.16.2	Koroka, orota Shinuma ese wa ene itak-hi:—Onuman anak ne kando kotoro fure gusu, shiri pirika kusu ne sekoro echi ye ruwe ne. 
MAT.16.3	Orowa, kunneiwano anak ne kando kotoro fure, nishkuru ram gusu, tanto shiri wen kusu ne sekoro echi ye ruwe ne. Kando kotoro uwande wa echi eraman, koroka, pakihi gusu an shirosh echi erampeutek ruwe ne. 
MAT.16.4	Wen wa omoinu koro sanikiri anak ne shirosh hunara ruwe ne, koroka, Yona gusu an shirosh moshima anak shirosh akore shomoki kusu ne na. Orowa, Shinuma nei utara ekohopi wa oman nisa ruwe ne na.
MAT.16.5	Orowa, koikara utara anak ne atui kushta shirepa, awa, pantak koro kuni ambe oira nisa ruwe ne. 
MAT.16.6	Orowa, orota Yesu ene itak-hi:—Parisee un utara newa Saddokai un utara koro pandane yaitubare yan. 
MAT.16.7	Aige, nei utara anak ne utashpa uwe-upaure wa ene itak-hi:—Tap ambe anak ne pantak chi oira gusu an itak ne, ari itak. 
MAT.16.8	Awa, Yesu tambe eramu an wa ene itak-hi:—Aa eishokor-i pon utara, hemanda gusu pantak echi oira gusu uwe-upaure ruwe he an? 
MAT.16.9	Nei go sen nin ne ainu newa nei ashikne pantak, 
MAT.16.10	orowa, saranip hempakbe echi umomare ambe hene; samata, shui, nei shi sen nin ne ainu newa arawan pantak orowa saranip hempakbe echi umomare ambe hera hera, echi ramepakari wa eshikarun shomoki ruwe he an? 
MAT.16.11	Kuani anak ne pantak epeka gusu echi otta Ku ye shomoki ambe hemanda gusu shomo echi ramepakari ya? Koroka, Parisee un utara newa Saddokai un utara koro pandane yaitubare yan. 
MAT.16.12	Tambe gusu, Shinuma anak ne pantak pandane gusu yaitubare kuni ye ambe shomo ne, koroka Parisee un utara newa Saddokai un utara koro epakashi gusu an itak ne, sekoro koikara utara eraman nisa ruwe ne na. 
MAT.16.13	Orowa, Yesu, anak ne Kaisarea Pirippos kotan an ushita ek wa an ita, koro koikara utara otta ene uwepekennu-hi:—Ainu Poho anak ne nen ne kuni utara ye ruwe he okai? 
MAT.16.14	Orota nei utara ene itak-hi:—Baptisma kore Yoannes ne ye utara ka okai; Ericha ani ye utara ka okai; Yeremia hene, uweingara utara tumuge un shine uweingara guru bene ye utara ka okai ruwe ne, ari ye nisa ruwe ne. 
MAT.16.15	Orota, Shinuma ene itak-hi:—Echi utara anak Kuani nen ne kuni echi ye ruwe he an? 
MAT.16.16	Simon Petros ese wa ene itak-hi:—Aokai anak ne Kiristo ne: Ishu Kamui koro poho E ne ruwe ne, ari itak. 
MAT.16.17	Orowa, shinuma otta Yesu ese wa ene itak-hi:—Simon Bar-Yona, tap ambe e epakashnu gurʼanak ne kam newa kem shomo ne, kando otta an Ku Michi anak tan orushpe e eramande nisa ruwe ne gusu, anunuke ainu e ne ruwe ne. 
MAT.16.18	Orowa, tambe ka e otta Ku ye, Aokai anak ne Petros ne, orowa tan watara kata Ku karisia Ku ashte kusu ne; orowa, Hedes apa nei ambe annokara shomoki kusu ne ruwe ne. 
MAT.16.19	Kuani anak ne kando moshiri apa kangi e kore ash kusu ne; orowa, nep ne yakka moshiri kata e tupetupe yakun, kando otta ne yakka atupetupe kusu ne: orowa, nep ne yakka moshiri kata e pita yakun, kando otta ne yakka apita kusu ne na.
MAT.16.20	Orowa Shinuma anak ne Kiristo ne sekoro iteki moshima guru otta nure kuni koikara utara eikashpaotte nisa ruwe ne na.
MAT.16.21	Nei i orowa no Yesu anak ne Yerusarem kotan orota oman wa ekashi orowa no hemhem Kamui kora kenru esapane utara orowa no hemhem, kambi-nuye utara orowa no hemhem inne okaibe gusu ramuashitnere, aige, araige hine rere-ko an ita hetopo-a-shiknure kusu ne ari an ambe koro koikara utara otta epakashnu heashi nisa ruwe ne. 
MAT.16.22	Orowa, Petros anak ne Shinuma uk wa kosakayokara hine ene itak-hi:—Aerampokiwen wa akore, Utarapa, tap okaibe anak ne ara E epeka shomoki kusu ne na, sekoro itak. 
MAT.16.23	Koroka, Shinuma hosari wa Petros otta ene itak-hi:—Satan, En oshmake un oman; eani anak ne En gusu an ureepetchiurep e ne, eani anak ne Kamui gusu an orushpe esanniyo shomoki, ainu gusu an orushpe esaniyo ruwe ne gusu ne na, sekoro itak.
MAT.16.24	Orowa no Yesu anak ne koro koikara utara otta ene itak-hi:—Nen ne yakka, En osh ek kuni ramu guru an chiki, yaikota yaieshina wa koro utasap ani wa En osh ek yan. 
MAT.16.25	Inambe gusu ne yakun, nen ne yakka kon ramat kaobiuki kuni esanniyo guru anak ne nei ambe turainu kusu ne; orowa, Ku rengap gusu kon ramat turainu gurʼanak ne nei ambe pa kusu ne ruwe ne gusu ne na. 
MAT.16.26	Inambe gusu ne yakun, Ainu anak ne moshirʼebitta eyaiepirikare wa kon ramat evaiewende yak anak ne, hemanda ani aeyaiepirikare ruwe he an? Orowa, ramat shirihine ainu anak ne nep koropare ruwe he an? 
MAT.16.27	Inambe gusu ne yakun, Ainu Poho anak ne koro Michi nupekihi hemhem, koro uitekbe hemhem tura no ek tusu ne; nei ita anak ne Shinuma obitta no okai utara pish no ikichi buri an-i korachi kore ruwe ne kusu ne na. 
MAT.16.28	Son no echi otta Ku ye, teda okai utara tumugeta roshki utara anak ne Ainu poho koro moshiri tura wa ek shiriki-hi nukara pakno, oara rai ambe sapke shomoki kusu ne na.
MAT.17.1	Orowa, iwan rereko okaketa Yesu anak ne Petros newa, Yakob newa, Yakob koro iriwak ne Yoannes newa tura wa oyakta an ri nupuri hemesu nisa ruwe ne; 
MAT.17.2	awa, nei utara shik samata Shinuma katuhu oya kat ne akan nisa ruwe ne: koro nanuhu anak ne tokap chup korachi heri at, mipihi anak shiripekere pakno retan ruwe ne. 
MAT.17.3	Orowa ingarʼan, Mose hemhem, Ericha hemhem Shinuma tura ukowepekere wa okai katu anukan nisa ruwe ne. 
MAT.17.4	Aige, Petros ese wa Yesu otta ene itak-hi:—Utarapa, teda chi okai kuni ambe anak ne pirika ruwe ne: Aokai E ramuoshma yakun, kuani teda kash rep-pish ku kara kusu ne; shinep anak ne Aokai gusu, shinep anak ne Mose gusu, shinep anak ne Ericha gusu ne ruwe ne. 
MAT.17.5	Shinuma naa ye rapoketa ingarʼan, peken nishkuru shinep enkashike kamu; orowa, ingarʼan, nei nishkuru orowa no hau anu wa ene hawe okai-hi:—Tambe anak Ku omap shi no Ku enupetne Poho ne ruwe ne, Shinuma nu yan, ari hawe ash. 
MAT.17.6	Orowa, koikara utara nei hawe nu chiki, enpuina no hachiri, aige, shiri ishitoma nisa ruwe ne. 
MAT.17.7	Awa, Yesu ek wa nei utara tomooshma, aige, Hopuni, iteki ishitoma yan, ari itak. 
MAT.17.8	Orowa, hepuni wa ingara chiki nen ne yakka nukara shomoki, ouse Yesu patek nukan nisa ruwe ne na.
MAT.17.9	Orowa, nupuri wano rap koro an ita, Yesu ikashpaotte wa ene itak-hi:—Ainu Poho rai orowa no hetopo-ashiknure an pakno tap echi nukarape nen ne yakka ika nure yan, ari ki ruwe ne. 
MAT.17.10	Orota koro koikara utara uwepekennu wa ene itak-hi:—Yakun, kambi-nuye utara anak ne Ericha hoshiki no ek kusu ne, ari nep gusu itak ya? 
MAT.17.11	Shinuma ese wa ene itak-hi:—Ericha anak ne son no ka ek wa nep ne yakka hoshipire kusu ne; 
MAT.17.12	koroka, echi otta Ku ye, Ericha ek okere ruwe ne, orowa, utara anak ne shomo shinuma eamkiri wa rengaine otta ikichi nisa ruwe ne. Tambe korachi Ainu Poho ne yakka nei utara orowa no aeramushitnere kusu ne, ari itak. 
MAT.17.13	Orowa, Baptisma kore Yoannes epeka no Shinuma itak ruwe ne ani koikara utara eramu an wa an ruwe ne na.
MAT.17.14	Orowa, inne utara orota araki chiki anak ne shine ainu Shinuma orota ek wa kokkaea hine ene itak-hi:— 
MAT.17.15	Utarapa, ku okkai poho erampokiwen wa en kore; shinuma nupitke tashum ki wa shi no aeramushitne ruwe ne, kanna-kanna abe otta hachiri, kanna-kanna wakka otta ne yakka hachin ruwe ne. 
MAT.17.16	Aige, E koro koikara utara otta ku tura wa ek a koroka, iwangere 
MAT.17.17	eaikap ruwe ne. Orowa, Yesu ese wa ene itak-hi:—Aa, eishokoro-i sak wa oheuge ikiri, hembara pakno echi tura no Ku an kusu ne ya? Hembara pakno echi eyaishiporore kusu ne ya? Nei guru En otta tura wa ek yan, ari itak. 
MAT.17.18	Orowa, Yesu sakayo itak ki; awa, nitne kamui oashin; aige, nei i orota nei heikachi aiwangere nisa ruwe ne na. 
MAT.17.19	Orowa, koikara utara arorokishne no Yesu otta araki wa, Hemanda gusu chi utara nei ambe oashinge eaikap ruwe he an, ari itak. 
MAT.17.20	Orota Shinuma ene itak-hi:—Echi eishokor-i pon ruwe ne gusu ruwe ne: son no echi otta Ku ye, karashi piyehe pakno eishokor-i echi koro chiki, tan nupuri otta ne yakka, toani un oman yan ani itak yakun oman kusu ne; 
MAT.17.21	orowa, echi ki eaikapbe oara isam kusu ne na.
MAT.17.22	Orowa, Gariraya moshiri ta okai rapoketa, nei utara otta Yesu ene itak-hi:—Ainu poho anak ne utara teke otta aekoshi kusu ne; orowa utara orowa no araige, aige, rereko an ita hetopo-a-shiknure kusu ne, 
MAT.17.23	ari itak. Orowa, nei utara shi no oknatan nisa ruwe ne na.
MAT.17.24	Orowa, Kaperunaum kotan ta araki chiki didrakma kani akore kuni guru Petros otta araki wa, E koro epakashnu guru anak ne didrakma kani shomo sange ruwe he an? Sange, ani Petros ese ruwe ne. 
MAT.17.25	Orowa, chisei orun ahun chiki Yesu hoshiki no shinuma otta ene itak-hi:—Simon, nekon a e yainu ya? Moshiri esapane utara anak ne, nekon a okai utara orowa no yaku etaye ya? Poho utara orowa no hene ya, oya utara orowa no hene ya? 
MAT.17.26	Orowa, Oya utara orowa no auk ani shinuma ye chiki, orota Yesu ene itak-hi:— 
MAT.17.27	Yakun, poho utara shomo sange ruwe ne, koroka, nei utara iteki aepetchiure kuni ne, atui orun e oman wa perai-kara, orowa, hoshiki no ayange chep uk; nei chep paroho e maka chiki, kani shine stata anukara kusu ne: nei ambe uk wa Kuani newa eani gusu nei utara otta kore yan, ari itak nisa ruwe ne.
MAT.18.1	Nei ita anak ne koikara utara Yesu orota araki wa ene itak-hi:—Yakun, kando moshiri ta hunna iyotta pase guru ne ruwe he an? ani itak. 
MAT.18.2	Orowa, Yesu shine pon guru shihekote hotuyekara wa nei utara noshiteta ande wa ene itak-hi:— 
MAT.18.3	Son no echi otta Ku ye, echi utara hosari wa pon utara okai-i korachi ne shomoki yak anak ne, oara Kando moshiri ahup eaikap kusu ne. 
MAT.18.4	Tambe gusu, nen ne yakka tan pon poho an i korachi yaieoripakka guru anak ne nei guru anak Kando moshiri ta iyotta pase guru ne ruwe ne. 
MAT.18.5	Orowa, nen ne yakka Ku reihei ankushkerai gusu tap korachi an shine pon guru uk gurʼanak ne En uk ruwe ne: 
MAT.18.6	koroka, En eishokoro wa an shine pon guru epetchiure guru an chiki, nei guru poro shuma-nishu rekuchi aunu wa ooho atui otta arende-i anak, nei guru gusu pirika ruwe ne. 
MAT.18.7	Epetchiure-i an gusu moshiri yaisambe-pokash humi; inambe gusu ne yakun, epetchiure-i anak ne ek gusu ne ap ruwe ne; koroka, gusu epetchiure ambe hetuku guru yaisambepokash ruwe ne. 
MAT.18.8	Orowa, e teke hene e chikiri hene e epetchiure yak anak ne oattuye wa osura yan: inambe gusu ne yakun, tu teke hene tu chikiri hene koro wa hembara pakno ne yakka ush shomoki abe otta aeyapkiri ambe kasu no hera hene yaiewen hene ne wa ishu-i otta ahun katu eani gusu naa pirika ruwe ne. 
MAT.18.9	Orowa, e shikihi e epetchiure yak anak ne oashinge wa osura yan: inambe gusu ne yakun, tu shikihi koro wa Gehenna un abe otta aeyapkiri ambe kasu no shine shiki koro wa ishu-i otta ahun katu eani gusu naa pirika ruwe ne. 
MAT.18.10	Tap pon utara tumuge un shinen ka iteki etunne: 
MAT.18.11	inambe gusu ne yakun, echi otta Ku ye, nei utara koro hauturunbe anak ne hembara ne yakka kando otta an Ku Michi nanuhu nukan ruwe ne. 
MAT.18.12	Nekon a echi yainu ya? ashikne hotne hitsuji chikoikip koro ainu an wa nei shinep ru turainu chiki, shinepesambe ikashima wan e ashikne hotnep are wa nupuri otta oman hine nei aturainu hike hunara shomoki ruwe he an? 
MAT.18.13	Orowa, pa yak anak ne, son no echi otta Ku ye, aturainu shomoki shinepesambe ikashima wan e ashikne hotne hike gusu kasu no nei a turainu hike naa enupetne ruwe ne. 
MAT.18.14	Tap korachi tan okai pon utara shinen ne yakka isam kuni ambe anak ne, kando otta an echi koro Michi korʼirenga shomo ne ruwe ne.
MAT.18.15	Orowa, e koro iriwak anak ne e epeka no chikokatpak an chiki, e oman wa tun patek echi an ita otta nure; e ye itak nu chiki, eani anak ne koro iriwak epirika ruwe ne. 
MAT.18.16	Koroka, e ye itak nu shomoki yak anak ne tun hene ren hene paweteshu guru gusu obitta no okai itak asonnere kuni ne moshima shinen tun tura yan. 
MAT.18.17	Orowa, nei paweteshu utara ye itak nu shomoki chiki, karisia otta ye; karisia ye itak ne yakka nu shomoki yak anak ne shinuma yaku-etaye guru hene oya guru hene korachi otta iki yan. 
MAT.18.18	Son no echi otta Ku ye, nep ne yakka kanna moshiri ta echi tupetupep anak ne kando otta ne yakka atupetupe kusu ne; orowa, nep ne yakka kanna moshiri ta echi pitap anak ne kando otta ne yakka apita kusu ne. 
MAT.18.19	Shui, echi otta Ku ye, nep ne yakka echi ikoramkorobe gusu echi tun ne wa ukoramkoro eramushinne chiki, kando otta an Ku Michi anak ne nei no ki kusu ne. 
MAT.18.20	Inambe gusu ne yakun, Ku reihei ankushkerai tun ren uwekarapa wa okai ita, Kuani nei utara tumugeta an ruwe ne.
MAT.18.21	Orowa, Petros ek wa shinuma otta ene itak-hi:—Utarapa, En epeka no ku iriwak anak ne katpak ki chiki, hembak shui ku tusaje kusu ne ya? arawan shui pakno kusu ne ya? sekoro itak. 
MAT.18.22	Orota Yesu ene itak-hi:—Arawan shui pakno tusare yan sekoro Ku ye shomoki, koroka, arawan shui ikashima wan e ine hotne shui pakno ki yan, sekoro Ku ye ruwe ne. 
MAT.18.23	Tambe gusu, Kando moshiri anak ne koro usshiune utara tura esanniyo ki shine moshiri esapane guru ukoherayere ruwe ne. 
MAT.18.24	Orowa, esanniyo heashire koro ashikne shine wan hotne taranton sange kunip ne a guru shinen nei sapane guru otta atura wa ek ruwe ne. 
MAT.18.25	Koroka, sange kuni kani sak ruwe ne gusu, kon nishpa orowa no nei guru hemhem koro machi hemhem po utara hemhem korope hemhem obitta aeihokte wa nei ataye sange kuni ne akashpaotte nisa ruwe ne na. 
MAT.18.26	Tambe gusu, nei ausshiunere guru shiri-kamu wa ongami hine ene itak-hi:—Utarapa en gusu yaiyupupu wa en kore, yakun, obitta ku sange kusu ne na, ari itak. 
MAT.18.27	Orowa, sapane guru anak ne nei ausshiunere guru gusu erampokiwen wa kore hine omande wa nei a shosep tusare nisa ruwe ne. 
MAT.18.28	Koroka, nei ausshiunere guru oman wa yaikota ashikne hotne denaria shosere tura no iki auitek guru nukara wa, nei guru uk wa rekuchi kishima hine ene itak-hi:— 
MAT.18.29	Ku shoserep sange yan, ari itak. Aige, tura no auitek guru shiri-kamu wa koramkoro hine ene itak-hi:—En gusu yaiyupupu wa en kore, yakun, nei shosep ku sange kusu ne, sekoro itak. 
MAT.18.30	Nei guru kopan: koroka, oman wa sange kunip asange pakno upakashnu chisei otta ahunge nisa ruwe ne. 
MAT.18.31	Tambe gusu, tura aeiwangere utara nei iki ambe nukara koro shi no oknatara wa araki hine aki orushpe obitta kon nishpa otta nure nisa ruwe ne. 
MAT.18.32	Orowa, kon nishpa anak ne nei no iki guru shihekote hotuyekara wa ene itak-hi—Wen ausshiunere guru e ne, eani en koramkoro gusu nei a shose ambe obitta ku tusare; 
MAT.18.33	kuani e erampokiwen wa kore korachi eani ne yakka tura auitek guru otta erampokiwen wa kore kusu ne ap shomo ne ruwe he an? sekoro itak. 
MAT.18.34	Orowa, kon nishpa irushka wa nei a shosep obitta sange pakno ipanakte guru otta omande nisa ruwe ne na. 
MAT.18.35	Echi utara ne yakka pishno pishno ramu-osshi wano echi koro iriwak tusare shomoki chiki, kando otta an Ku Michihi ne yakka nei no echi otta ki kusu ne na.
MAT.19.1	Orowa, Yesu tan itak ye okere chiki Gariraya moshiri ekohopi oman wa Yorodan pet kushketa an Yudea moshiri eepaketa ek ruwe ne; 
MAT.19.2	awa, inne topaha utara Shinuma osh araki ruwe ne; awa, toada Shinuma nei utara iwangere nisa ruwe ne na. 
MAT.19.3	Orowa, Parisee un utara Shinuma koramnukara gusu orota araki wa ene itak-hi:—Nep ikkewehe ari yakka ainu anak ne koro machi osurupa yakun pirika ruwe he an? 
MAT.19.4	ari itak Shinuma ese wa ene itak-hi:—Atpaketa Kamui ainu kara ita anak okkai ainu newa matne ainu kara, orowa ene ye-hi:— 
MAT.19.5	Tambe gusu ainu anak ne koro ona koro unu are wa kon machi tura ko-an kusu ne; orowa, nei tun anak ne shine kam ne ruwe ne, sekorʼambe echi oro-oitak shomoki ruwe he an? 
MAT.19.6	Tambe gusu nei utara anak ne tun shomo ne, shine kara ne ruwe ne. Tambe gusu, Kamui orowa no aukotukka ambe nen ne yakka iteki usa ande yan. 
MAT.19.7	Nei utara Shinuma otta ene itak-hi:—Yakun, ainu anak ne koro machi osurupa chiki, aosurupa kambi sange yan, ani nep gusu Mose ikashpaotte nisa ruwe he an? 
MAT.19.8	Orota Yesu ene itak-hi:—Echi sambe-nishte wa gusu, echi koro machi osurupa ambe Mose ramu-oshma nisa ruwe ne; koroka, atpake wano nei no an shomo ne ruwe tapan na. 
MAT.19.9	Orowa, echi otta Ku ye, nen ne yakka ramupekere ika moshima ambe gusu koro machi osurupa wa moshimap ahupkara gurʼanak ne omoinu kon ruwe ne; orowa, nei aosurupa shiwentep ahupkara guru ne yakka omoinu kon ruwe ne. 
MAT.19.10	Orowa, koikara utara Shinuma otta ene itak-hi:—Umurek guru tapne ne hawe ne yakun, machi shomo ahupkara ambe pirika ruwe ne. 
MAT.19.11	Koroka, orota Shinuma ene itak-hi:—Ainu obitta tap Ku ye itak uk eaikap, ouse uk kuni mondum akore guru patek tan itak koro eashkai ruwe ne. 
MAT.19.12	Hekatu orowa no eunokos ka okai ruwe ne; ainu orowa no akara eunokos ka okai ruwe ne; orowa, Kando moshiri ankushkerai gusu yai-kara eunokos ka okai ruwe ne. Tap ambe uk eashkai guru, uk yan.
MAT.19.13	Orowa, kashiketa toro tekehe ande wa inonno-itak kuni ne nokan utara atura wa okai ruwe ne; awa, koikara utara kopao nisa ruwe ne. 
MAT.19.14	Koroka, Yesu ene itak-hi:—Nokan utara En otta araki-i ramu-oshma, iteki hattoki yan; Kando moshirʼunbe anak ne nei no okaibe ne ruwe ne gusu ne na. 
MAT.19.15	Orowa, Shinuma nei utara kashiketa teke ande; orowa no nei kotan wano paye nisa ruwe ne na.
MAT.19.16	Orowa, ingarʼan, shine ainu Shinuma otta ek wa ene itak-hi:—Epakashnu guru, hembara pakno ne yakka isam shomoki inotu a en kore kuni ne, nekon a pirika ambe ku iki yak pirika ya? 
MAT.19.17	Orota Shinuma ene itak-hi:—Hemanda gusu pirika ambe gusu En orun uwepekennu ruwe he an? Pirika guru shinen an: koroka eani ishu-i orun ahun rusui chiki, ikashpaotte shikkashima yan. 
MAT.19.18	Nei guru, Inambe, ari itak ruwe ne. 
MAT.19.19	Yesu ene itak-hi:—Iteki keuk yan, iteki omoinu koro yan, iteki ikka yan, iteki shunge paweteshu ki yan, e koro ona e koro unu ko-oripak yan; orowa, yai-omap korachi moshima an guru omap yan. 
MAT.19.20	Orota nei upen ainu ene itak-hi:—Nei okaibe obitta ku shikkashima nisa ruwe ne; naa uhaita ushike an a? 
MAT.19.21	Orota Yesu ene itak-hi:—Uhaita sak no an kuni e kon rusui chiki anak ne, oman wa e korobe eihok, orowa, irapokkari guru otta kore, yakun, kando oshiketa ikoro koro kusu ne: orowa, ek wa En osh ek yan. 
MAT.19.22	Koroka, nei upen guru tan itak nu chiki, oknatara wa oman, poro ikoro koro guru ne ruwe ne gusu ne na.
MAT.19.23	Orowa, Yesu anak ne koro koikara utara otta ene itak-hi:—Son no echi otta Ku ye, Ikoro koro guru Kando moshirʼotta ahun-i anak ne hokamba ruwe ne. 
MAT.19.24	Shui echi otta Ku ye, ikoro koro guru Kamui moshirʼotta ahun ambe kasu no rakuda chikoikip kem-pui oboso wa oman-i anak ne naa isaika ruwe ne. 
MAT.19.25	Orowa koikara utara tap itak nu chiki shi no enushkari hine ene itak-hi:—Yakun, kashi-a-obiuki eashkai guru nen ne ruwe he an? 
MAT.19.26	Orowa, Yesu nei utara orun ingara wa ene itak-hi:—Tambe anak ne ainu gusu eaikapbe ne, koroka, Kamui gusu nep ne yakta aeaikapbe isam ruwe ne. 
MAT.19.27	Orowa, Petros ese wa Shinuma otta ene itak-hi: Ingarʼan chi utara anak ne nep ne yakka ande wa E oshi araki ash, tambe gusu nep chi koro kusu ne? ari itak. 
MAT.19.28	Nei utara otta Yesu ene itak-hi:—Son no echi otta Ku ye, En osh araki utara echi utara anak ne ashino hekatu ita, Ainu Poho nupeki araset kata a kusu ne ita, echi utara ne yakka tup ikashima wan araset kashiketa rok wa Israeru un tup ikashima wan ikiri ne okai utara koipishi kusu ne. 
MAT.19.29	Orowa, nen ne yakka chisei hene, ainu uiriwak hene, matne uiriwak hene, ona hene, unu hene, poho hene, toi hene, Ku rengap gusu ande chiki, ashikne hotne pakno koro, orowa, hembara pakno ne yakka shiokere shomoki inotu eikeshkoro kusu ne. 
MAT.19.30	Koroka, inne iyoshi no an ambe anak ne hoshiki no ne, hoshiki an ambe anak iyoshi ne kusu ne na.
MAT.20.1	Kando moshiri anak ne koro hat toi otta monraigere kuni ne aro-kunneiwano monraige utara nishuk gusu soine chisei-koro guru koheraye ruwe ne. 
MAT.20.2	Orowa, shine to range shine denaria sange kusu ne sekoro nei monraige utara tura ukoramkoro okere chiki, koro hat toi otta payere ruwe ne. 
MAT.20.3	Orowa, ku ji pakita shui soine wa usa okaibe ehok ushi ta moshima okai utara toranne wa roshki wa okai-i nukara wa, 
MAT.20.4	echi utara ne yakka hat toi otta ahup yan: orowa, nep echi uk kunip yakka echi kore ash na, sekoro itak. 
MAT.20.5	Orowa no nei utara paye nisa ruwe ne. Shui, ju ni ji pakita hene san ji pakita hene soine wa kanna-shui nei a-i korachi ki nisa ruwe ne. 
MAT.20.6	Orowa, go ji pakita soine wa moshima okai utara roshki wa otai-i nukara, awa, orota ene itak-hi:—Nep gusu echi utara ramne to toranne wa teda roshki ruwe he an? sekoro itak. 
MAT.20.7	Orota nei utara ene itak-hi:—Un nishuk guru isamma gusu ne, sekoro itak. Nei guru, echi utara ne yakka bat toi otta ahup yan, ani itak. 
MAT.20.8	Orowa, onuman an koro hat toi kon nishpa anak ne korobe epunginere ainu otta ene itak-hi:—Monraige utara hotuyekara wa, iyoshi no anishuk utara orowa no hoshiki anishuk utara pakno pumma kore yan, ari itak. 
MAT.20.9	Orowa, go ji pakita anishuk utara araki wa shinen range shine denaria uk nisa ruwe ne. 
MAT.20.10	Orowa, hoshiki anishuk utara araki koro, naa kasu no akore nangoro ani yainu wa okai, awa, nei utara ne yakka shinen range shine denaria uk nisa ruwe ne. 
MAT.20.11	Orowa, nei ambe akore okere chiki chisei koro guru orun oromam wa ene itak-hi:— 
MAT.20.12	Tan okai iyoshi no araki utara ouse shine ichi ji kan uturuta patek monraige, awa, chi utara anak kunneiwano orowa no tokap popkemau eyaishiporore, awa, orota ukorachi ki ruwe ne, sekoro itak. 
MAT.20.13	Koroka, chisei-koro guru ese wa nei utara shinen otta ene itak-hi:—Ainu, eani gusu wenbe shomo ku ki: shine denaria gusu en tura ukoramkoro shomoki ya? 
MAT.20.14	E korobe uk wa oman; e kore ash pakno tan iyoshi no araki utara otta ne yakka ku kore-hi anak ne ku keutura ne ruwe ne. 
MAT.20.15	Kuani anak ne yaikota korobe ani rengaine ku ki yakun wen ya? Kuani pirika ne ruwe ne gusu e shikihi wen ya? 
MAT.20.16	Tambe gusu, iyoshi no ambe hoshiki ne, hoshiki no an ambe iyoshi ne kusu ne.
MAT.20.17	Orowa, Yesu Yerusarem kotan orun oman ita, tun ikashima wan koikara utara tura wa ainu isam ushi kush wa orota ene itak-hi:— 
MAT.20.18	Ingarʼan, chi utara anak ne Yerusarem kotan orun paye; orowa, Ainu Poho Kamui kora kenru esapane utara newa kambi-nuye utara orota aekoshi kusu ne; orowa, Shinuma araige kuni ne nei utara orowa no aesanniyo, samata, aemina-esapse, akoshirikik, utasa chikuni otta a kungi 
MAT.20.19	kokikkik kuni ne oya utara otta ekoshi kusu ne; orowa, rereko an ita hetopo-a-shiknure kusu ne na, ari itak.
MAT.20.20	Orowa, Zebedee koro poho unuhu anak ne po utara tura wa shine eikoramkoro-i an gusu Shinuma otta ek wa ko-ongami nisa ruwe ne. 
MAT.20.21	Orowa, nei shiwentep otta Shinuma ene itak-hi:—Nep e kon rusui ya? Orota shiwentep ene itak-hi:—E koro moshiri ta tan ku tu poho anak ne shinen E shimon tek samata, shinen E hariki tek samata a kuni kashpaotte wa en kore. 
MAT.20.22	Koroka, Yesu ese wa ene itak-hi:—E eikoramkorobe e erampeutek ruwe ne. Echi utara anak ne tane Ku iku tusu ne itangi echi iku eashkai ya? 
MAT.20.23	Orota nei utara:—Iku ash eashkai ruwe ne ari itak. Otta Shinuma ene itak-hi:—Son no newa Ku iku itangi echi iku kusu ne: koroka, Ku shimon tek samata a hene, Ku hariki tek samata a hene anak ne Ku kore kunip shomo ne; koroka, Ku Michihi orowa no aetotooiki gusu an utara otta akore kusu ne, sekoro itak. 
MAT.20.24	Orowa, wa niu ne koikara utara tap ambe nu chiki nei tu uiriwak utara koirushka ruwe ne. 
MAT.20.25	Koroka, Yesu nei utara shihekote hotuyekara wa ene itak-hi:—Oya utara esapane utara anak ne shiram-niukesh yara wa epungine, orowa, nei pase utara ishioushi ko-ki ruwe ne. 
MAT.20.26	Echi okai tumugeta nei no an shomoki kusu ne: koroka nen ne yakka echi tumugeta pase rusui guru anak ne echi auitek guru ne kusu ne; 
MAT.20.27	orowa, nen ne yakka echi tumugeta esapane rusui guru anak ne echi usshiune guru ne kusu ne: 
MAT.20.28	tambe korachi Ainu Poho anak ne moshima guru eiwange kuni ne ek ka shomo ne, yaishieiwangere kuni gusu ek ruwe ne; orowa, inne utara kikiraye gusu kon ramat kore gusu ek nisa ruwe tapan na.
MAT.20.29	Orowa no, Yeriko machiya orowa no paye koro poro inne utara Shinuma oshi paye nisa ruwe ne. 
MAT.20.30	Aige, ru parugeta rok wa okai tu shiknak ainu an awa, Yesu shirikush shiri humi nu chiki hawe ashte hine ene itak-hi:—Dabid koro Poho ne Utarapa, un erampokiwen wa un kore, ari itak. 
MAT.20.31	Orowa, inne utara nei guru hawe more kuni ne kopao nisa ruwe ne: korota, nei utara naa naa hawe ashte wa Dabid koro Poho ne Utarapa, un erampokiwen wa un kore, ani itak nisa ruwe ne. 
MAT.20.32	Orowa, Yesu ash hine nei utara hotuyepakara wa ene itak-hi:—Kuani anak ne echi utara gusu nepi iki ambe eikoramkoro, ya? 
MAT.20.33	Orota nei utara ene itak-hi: — Utarapa, chitoro shiki amaka kuni chi koramkoro ash. 
MAT.20.34	Orowa, Yesu erampokiwen wa kore hine shikihi tomooshma: orowa, nani nei utara aingare, orowa, Yesu oshi paye nisa ruwe ne.
MAT.21.1	Orowa, nei utara anak ne Yerusarem kotan ehange no araki wa Betpage kotan un Kanran-ush nupuri orota shirepa chiki, Yesu tu koikara utara teshkara wa orota ene itak-hi:— 
MAT.21.2	Ikushketa an kotan orun paye, yakun, nani ashirikote wa an roba po tura anukara kusu ne: pita wa En orun tura wa araki yan. 
MAT.21.3	Nen ka echi otta nep ka ye chiki, Utarapa tambe kon rusui, ani ye yan; yatun, nani omande kusu ne na, sekoro itat. 
MAT.21.4	Tapne aki katu anak ne,
MAT.21.4	Sion matne po otta ene ye yan,
MAT.21.4	Ingarʼan, e esapane guru anak ne ramu-rotcha,
MAT.21.4	Roba newa roba poho ne pon roba
MAT.21.4	Kashiketa o wa e otta ek ruwe ne,
MAT.21.5	sekoro uweingara guru ani chi itakte itak auweomare kuni ne aki nisa ruwe ne na. 
MAT.21.6	Orowa, koikara utara paye wa Yesu orowa akashpaotte nei no poka ki hine, 
MAT.21.7	roba newa pon roba tura wa araki, aine, kata koro mipi ande, awa, Shinuma nei kashiketa o nisa ruwe ne. 
MAT.21.8	Orowa, inne utara poro sereke anak ne koro raipi ru otta pirasa; moshima okai utara chikuni ni-tek otuiba wa ru otta piraspa nisa ruwe ne. 
MAT.21.9	Orowa, Shinuma kotchaot paye inne utara hemhem, oshi araki utara hemhem hawe ashte wa ene itak-hi:—Dabid koro poho otta Hosanna an na; Utarapa reihei ani ek guru anak ne anunuke ne; iyotta rikun ushiketa Hosanna an na; ari itak. 
MAT.21.10	Orowa, Yerusarem kotan orota Shinuma ek chiki, machiya un utara obitta keutum chiukopoye wa ene itak-hi:— 
MAT.21.11	Tan guru nen ne ruwe he an? Tan guru anak nei Gariraya un Nazaret kotan wano ek Yesu ne ruwe ne, sekoro inne utara ye nisa ruwe ne.
MAT.21.12	Orowa, Yesu Kamui kora kenru orun ahun wa nei oshiketa okai eihok utara newa hok utara obitta esoyun okeuba, orowa, kani itasari utara koro set hene, kusuwep eihok utara koro set hene hokushte nisa ruwe ne; 
MAT.21.13	aige, utara otta ene itak-hi:—Ku kora kenru anak ne inonno-itak kuni chisei ani aye kusu ne, sekorʼan itak anuye wa an, koroka, echi utara anak ne nei kenru ani ikka guru chisei ne kan nisa ruwe ne, sekoro itak. 
MAT.21.14	Orowa, shik-nak utara newa hera utara anak ne Kamui kora kenru ta an Shinuma orun ahup nisa ruwe ne; aige, Shinuma nei utara iwangere nisa ruwe ne. 
MAT.21.15	Korota, Kamui kora kenru esapane utara newa kambi-nuye utara anak ne Shinuma iki iyokunnure ikip hene, Kamui kora kenru ta okai wa,—Dabid poho otta Hosanna an na,—ari an itak ani, poho utara hawe ashte-hi hene nukara chiki, irushka hine Shinuma otta ene itak-hi:— 
MAT.21.16	Tan utara ye itak E nu ya? ari itak. Orota Yesu ene itak-hi:—O un: Aiai utara newa tonun utara paroho orowa no Aokai anak ne ramuyere kuni ambe eramushinnere nisa ruwe ne, ari an itak echi oro-oitak shomoki ruwe he an? 
MAT.21.17	Orowa, Shinuma nei utara ande wa nei machiya ekohopi wa oman hine Betania kotan ta reushi nisa ruwe ne na.
MAT.21.18	Orowa, kunneiwano Shinuma machiya orun hoshipi ita, ibe rusui ruwe ne. 
MAT.21.19	Awa, ru paruruta shine ichijiku chikuni an wa nukara hine orota oman wa ibehe sak chikuni ne, ouse ham patek an ruwe ne; nei ambe orota Shinuma ene itak-hi:—Tewa no hembara pakno ne yakka iteki nikaop hetukure yan, ari itak. Orowa, nani nei a ichijiku chikuni shumumge nisa ruwe ne. 
MAT.21.20	Aige, koikara utara nei ambe nukara chiki enushkari wa ene itak-hi:—Nep tunashi no nei ichijiku chikuni shumumge ruwe? 
MAT.21.21	Orowa, Yesu ese wa nei utara otta ene itak-hi:—Son no echi otta Ku ye, echi utara anak ne utumashi shomoki no eisho-toro yakun tan ichijiku chikuni otta aki korachi echi ki kusu ne ambe patek shomo ne, koroka, tan nupuri otta poka—Eani auk wa atui oshiketa aosura wa okai yan—ani echi ye chiki, aki kusu ne. 
MAT.21.22	Orowa, nep ne yakka echi eishokoro wa inonno-itak ani ko-ramkoro yakun obitta akore kusu ne na.
MAT.21.23	Orowa, Shinuma Kamui kora kenru orun ahun chiki nei kenru esapane utara hemhem utara koro ekashi utara hemhem Shinuma epakashnu wa an rapoketa orota araki wa ene itak-hi:—Nep mondum e koro gusu tap okaibe e iki ya? Tan mondum e kore guru nen ne ruwe he an? ari itak. 
MAT.21.24	Orota Yesu ese wa ene itak-hi:—Kuani ne yakka echi otta shine itak Ku uwepekennu kusu ne, echi En nure chiki anak ne Kuani ne yakka nep mondum Ku goro wa gusu tap okaibe Ku iki ya echi nure ash kusu ne. 
MAT.21.25	Yoannes kore Baptisma nei wano ekbe ne ruwe? Kando orowa no ekbe ne ruwe? Ainu orowa no ekbe ne ruwe he an? Orowa, nei utara utashpa upaure wa ene itak-hi:—Kando orowa no ekbe ne ani chi ye chiki, Nep, gusu echi utara Yoannes eishokoro shomoki ya? 
MAT.21.26	Ari Shinuma itak nangoro. Koroka, ainu orowa no ekbe ne ani an itak chi ye yak anak ne inne utara koishitoma ash ruwe ne, inambe gusu ne yakun, obitta no okai utara anak ne Yoannes uweingara guru ne sekoro yainu wa okai ruwe ne. 
MAT.21.27	Orowa, nei utara Yesu otta ese wa ene itak-hi:—Chi eramushkari, ari itak. Orota Shinuma ne yakka ene itakhi:—Nep mondum Ku goro wa gusu tap okaibe Ku iki ya ne yakka echi nure ash shomoki ruwe ne. 
MAT.21.28	Koroka, nekon a echi yainu? Shine ainu tu po kon ruwe ne; awa, kiyanne-po orota shinuma oman wa ene itak-hi:—Ku poho, tanto e oman wa ku kot toi otta monraige yan. 
MAT.21.29	Nei guru ese wa:—shomo ku oman, ari itat: orowa, okaketa shinuma yaikokatpak wa oman nisa ruwe ne. 
MAT.21.30	Orowa, shinuma anak ne tutanu an poho otta ukorachi an itak ani ye nisa ruwe ne. Orowa, poho ese wa:—Nishpa, ku oman kusu ne ari itak: koroka, oman shomoki. 
MAT.21.31	Tan tun ututta inan guru michi korʼirenga ki nisa ruwe he an? Nei utara:—Hoshiki an gunʼne, ari itak. Orota Yesu ene itak-hi:—Son no echi otta Ku ye, yaku-etaye utara newa ramupekere shiwentep utara anak ne echi etokota Kamui moshiri orun ahup ruwe ne. 
MAT.21.32	Inambe gusu ne yakun, Yoannes anak ne oupeka an ru kari echi otta ek nisa ruwe ne, awa, echi eumbipka nisa ruwe ne: koroka, yaku-etaye utara newa ramupekere shiwentep anak ne eishokon nisa ruwe ne: aige, echi utara nei ambe nukara, chiki okaketa shinuma eisho-koro kuni ne yaikokatpak ka shomoki nisa ruwe ne.
MAT.21.33	Naa shine itak-maukushte itak nu yan. Chisei koro ainu shinen an, awa, shinuma hat toi kara wa okari ankura roshki, orowa, toi oshiketa ani tonoto orun akara nishu ande, naa samata, shiniwe kuni chisei kara, aige, toi kara utara otta eirusa wa oya moshirʼotta oman nisa ruwe ne. 
MAT.21.34	Orowa, nikaop okai ushi epa ehange ko anak ne nei ambe uina kuni gusu toi kara utara orota koro usshiune utara payere nisa ruwe ne, 
MAT.21.35	awa, toi kara utara anak ne koro usshiune guru shinen shirikik, shinen raige, shuma ani shinen kopiyekara nisa ruwe ne. 
MAT.21.36	Shui, hoshiki no apayere ausshiunere utara kasu no pase utara payere, 
MAT.21.37	awa, kanna-shui orota nei no iki nisa ruwe ne. Koroka, okaketa, nei utara anak ne ku poho ko-oripak kusu ne ari ye wa orota koro poho omande nisa ruwe ne. 
MAT.21.38	Koroka, toi kara utara nei poho nukara chiki utashpa ene itak-hi:—Tan guru anak ne eikeshkoro guru ne: hetak, raige wa nei eikeshkoro ambe aukro, ari itak. 
MAT.21.39	Aige, nei utara Shinuma kishima wa hat toi orowa no eyomak wa raige nisa ruwe ne. 
MAT.21.40	Tambe gusu, hat toi kon nishpa ek chiki, nei a toi kara utara otta nekon a iki nangoro ya? 
MAT.21.41	Orota nei utara ene itak-hi:—Shinuma nei wen utara wen no isamka, orowa nikaop epa ita iotta koropare kuni moshima okai toi kara utara orun hat toi eirusa kusu ne, ari itak. 
MAT.21.42	Nei utara otta Yesu ene itak-hi:—
MAT.21.42	Chisei kara utara emaka shuma auak ne
MAT.21.42	Chisei shikkeu Sapanep ne akan nisa ruwe ne:
MAT.21.42	Tambe anak Utarapa orowa no an ap ne:
MAT.21.42	Chi shik samata aehomatup ne ruwe ne,
MAT.21.42	sekorʼan itak Kamui kambi-sosh kashiketa echi oro-oitak shomoki ya? 
MAT.21.43	Tambe gusu, echi otta Ku ye, Kamui moshiri anak ne echi orowa no auk wa gusu hetukure kuni nikaop hetukure uirup otta akore kusu ne. 
MAT.21.44	Orowa, nei shuma kashiketa hachiri gurʼanak ne hurane apereke kusu ne: koroka, nen ne yakka kashiketa tan shuma hachiri guru anak ne, toitoi koponchi apatu korachi apatu kusu ne, ari itak. 
MAT.21.45	Orowa, Kamui kora kenru esapane utara newa Parisee un utara koro itak-maukushte itak nu chiki, shinuma utara epeka no aye itak ne-i sekoro eraman nisa ruwe ne. 
MAT.21.46	Orowa, Shinuma kishima kuni hunara chiki, inne utara koishitoma ruwe ne, inambe gusu ne yakun, Shinuma anak ne uweingara guru ne sekoro esanniyo nisa ruwe ne na.
MAT.22.1	Orowa, Yesu ese wa shui itak-maukushte itak ani nei utara otta ene ye-hi:— 
MAT.22.2	Kando moshiri anak ne 
MAT.22.3	koro poho gusu shuke iwai kara moshiri esapane guru koheraye ruwe ne, nei marapto otta araki kuni ahotuyepakara utara tak gusu ausshiunere utara payere ruwe ne: koroka, araki nukuri nisa ruwe ne. 
MAT.22.4	Shui, Shinuma moshima okai ausshiunere utara payere wa ene itak-hi:—Ingarʼan, kuani ku marapto etokooiki okere: ku beko hemhem mimush chikoikip hemhem aronnu, nep ne yakka etoko-a-oiki an okere: shuke iwai orota araki yan, ari ahotuyepakara utara otta itak yan, ani ye. 
MAT.22.5	Koroka, nei utara anak ne nei ambe isaika no esanniyo wa paye, kot toi otta oman guru an, iraugetupa gusu oman guru ka an, 
MAT.22.6	orowa, moshima okai utara nei ausshiunere utara kishima wa wen no epeka hine ronnu nisa ruwe ne. 
MAT.22.7	Koroka, moshiri esapane guru irushka wa tumi-koro topaha payere wa nei teuk utara isamka yara, orowa, koro machiya uhuyekare nisa ruwe ne. 
MAT.22.8	Orowa, koro usshiunere utara otta ene ye-hi:—Shuke iwai anak ne etoko-a-oiki an okere, koroka, orota ahotuyepakara utara araki kuni upak utara shomo ne ruwe ne. 
MAT.22.9	Tambe gusu, ru eukopi ushita paye wa nen ne yakka echi nukara guru obitta shuke iwai otta tak yan. 
MAT.22.10	Orowa, nei ausshiunere utara ru orun paye wa nen ne yakka nukara guru, pirika guru hene wen guru hene uwekarapare: aige, marapto urokte utara inne nisa 
MAT.22.11	ruwe ne na. Koroka, aurokte utara nukara gusu moshiri esapane guru ahun chiki; marapto eshiyuk amip shomo mi wa an guru nukan ruwe ne; awa, 
MAT.22.12	orota ene itak-hi:—Katairotke guru, nekon a e iki wa marapto eshiyuk amip shomo mi no eteun e ahun nisa ruwe he an? ari itak. Orowa, nei guru mo no an ruwe ne. 
MAT.22.13	Tata otta moshiri esapane guru anak ne koro uitek utara otta ene itak-hi:—Tan guru chikiri newa 
MAT.22.14	teke echi tupetupe wa soita an kunne-i otta eyapkiri yan; nei ita chish hemhem niyorokara hemhem an kusu ne. Inne utara ahotuyepakara wa okai, koroka, anumge utara moyo ruwe ne gusu ne na.
MAT.22.15	Orowa no Parisee un utara paye wa Shinuma ye itak ani oitaksakte kuni eukoramkon nisa ruwe ne. 
MAT.22.16	Awa, shinuma utara koro koikara utara Herodian un utara tura Shinuma otta payere wa ene itakte-hi:—Epakashnu guru, Aokai an at ne sone an guru ne ruwe ne, orowa, son no Kamui ruhu epakashnu wa nen ne yakka koishitoma shomoki ruwe ne; ainu E esanniyo shomoki ruwe ne gusu ne na. 
MAT.22.17	Tambe gusu, nekon a E yainu ya? Un nure wa un kore,—Kaisaros otta yatu koropare-i anak ne oupeka ambe ne ya? Shomo ne ya? 
MAT.22.18	Un nure wa un kore, ari itak. Koroka, Shinuma nei utara wen koro ambe eraman wa otta ene itak-hi:—Echi kankapkapeka utara, hemanda gusu echi En koramnukara ya? 
MAT.22.19	Yaku koropare kuni ichen En nukare yan. Nei utara shine denarion koro wa araki nisa. 
MAT.22.20	Orota Shinuma ene itak-hi:—Tan nokaha newa kashiketa anuye wa an ikiri nen korope ne ruwe he an? Kaisaros korope ne shinuma utara ye nisa ruwe ne. 
MAT.22.21	Orowa, nei utara otta Shinuma ene itak-hi:—Tambe gusu Kaisaros otta Kaisaros korope koropare yan; Kamui korope anak ne Kamui otta yange yan, ari itak. 
MAT.22.22	Nei utara tan itak nu chiki iyokunnure wa Shinuma moshima no okai hine paye nisa ruwe ne. 
MAT.22.23	Nei toho ta hetopo-shiknu-ambe isam ari ye Saddokai un utara Shinuma orota araki wa uwepekennu hine ene itak-hi:— 
MAT.22.24	Epakashnu guru, po sak no ainu rai chiki koro iriwak nei machihi ahupkara wa iriwak otta kese kore kuni po hetukure yan, ari Mose itak nisa ruwe ne. 
MAT.22.25	Tap, ainu uiriwak ara wa niu okai; awa, kiyanne guru mat ahupkara, orowa no rai ruwe ne; po sak gusu koro akihi otta machihi hoppa nisa ruwe ne; 
MAT.22.26	tutanu an ainu ne yakka nei no iki, naa otutanu an ainu hemhem arawan uotutanu an ainu pakno hemhem nei no iki nisa ruwe ne. 
MAT.22.27	Ainu uiriwak obitta rai wa isam okaketa nei a shiwentep ne yakka rai okere. 
MAT.22.28	Tambe gusu, hetopo-shiknu ita anak ne nei shiwentep arawa niu otta inan guru machihi ne ruwe? Obitta kon nisa ruwe ne gusu ne na, ari itak. 
MAT.22.29	Koroka, nei utara otta Yesu ese wa ene itak-hi:—Echi utara anak ne, Kamui kambi-sosh newa Kamui mondum erampeutek wa gusu ohaita ruwe ne. 
MAT.22.30	Inambe gusu ne yakun, hetopo-shiknu ita anak ne mat ahuptara ambe hoku ahupkara ambe, mat akore ambe hoku akore ambe isam ruwe ne, koroka, kando otta an Kamui hauturumbe ukorachi ne ruwe ne. 
MAT.22.31	Koroka, rai guru hetopo-shiknu ambe gusu anak,— 
MAT.22.32	Kuani anak ne Abraham koro Kamui ne, Isaak koro Kamui ne, Yakob koro Kamui Ku ne ruwe ne, ari Kamui ye itak echi oro-oitak shomoki ruwe he an? Kamui anak ne rai guru koro Kamui shomo ne, koroka, ishu guru koro Kamui ne ruwe tapan na. 
MAT.22.33	Inne utara tan itak nu chiki, Shinuma koro epakashi koenushkari nisa ruwe ne na.
MAT.22.34	Koroka, Shinuma anak ne Saddokai un utara hau more ruwe ne sekoro Parisee un utara nu chiki yaiuwekarapare nisa ruwe ne. 
MAT.22.35	Awa, Kamui tuitak pita guru shinen Shinuma koramnukara hine uwepekennu wa ene itak-hi:— 
MAT.22.36	Epakashnu guru, tuitak tumugeta pase ikashpaotte inambe ne ruwe he an? sekoro itak. 
MAT.22.37	Orota Shinuma ene itak-hi: Eani sambe osshi pakno hemhem, keutum osshi pakno hemhem, ramu an pakno hemhem, Utarapa ne e koro Kamui omap yan. 
MAT.22.38	Tambe anak pase newa hoshiki no an ikashpaotte ne ruwe ne. 
MAT.22.39	Tutanu an ap anak ne tambe nei no an ruwe ne, Eani yaikota yaiomap korachi aota un guru ne yakka omap yan. 
MAT.22.40	Tan tu ikashpaotte kata tuitak newa uweingarape obitta akopashte wa okai ruwe ne.
MAT.22.41	Orowa, Parisee un utara uwekarapa wa okai rapoketa Yesu shine uwepekennu-i nu wa ene itak-hi:— 
MAT.22.42	Kiristo gusu echi nekon a yainu? Shinuma inan guru koro poho ne ya? Aige, Dabid poho ne sekoro nei utara ye nisa ruwe ne. 
MAT.22.43	Orota Shinuma ene itak-hi:—
MAT.22.43	Yakun, E epokba utara e chikiri choropoketa ku ande pakno,
MAT.22.43	Ku shimon tek samata a,
MAT.22.43	Ani Utarapa anak ne ku Utarapa otta ye,
MAT.22.44	sekorʼan itak ani nep gusu Dabid anak ne ramat oshiketa koro poho epeka no Utarapa ani reikore ya? 
MAT.22.45	Dabid anak ne Shinuma Utarapa ani ye chiki, nekon 
MAT.22.46	a iki wa gusu koro poho ne ya? Orowa shine itak ani poka ese eashkai guru shinen ka isam, aige, nei toho wano Shinuma otta uwepekennu eashkai guru shinen ka isam nisa ruwe ne na.
MAT.23.1	Nei ita Yesu anak ne inne utara newa koikara utara otta ene itak-hi:— 
MAT.23.2	Kambi-nuye utara newa Parisee un utara Mose koro set kashiketa rok ruwe ne: 
MAT.23.3	tambe gusu nep ne yakka nei utara echi kashpaotte chiki, nei no ki wa shikkashima yan: koroka, nei utara ki ikip nei no iteki ki yan, nei utara ye, koroka, yaikota iki shomoki ruwe ne gusu ne na. 
MAT.23.4	Ruwe un, nei utara anak ne pase wa sei hokamba shikehe kara wa ainu utara tapsutu kata ande, koroka, koro shine ashikepet ani nei ambe koshnere shomoki ruwe ne. 
MAT.23.5	Nei utara anak ne aeshikkoingara kuni ne ikip ki ruwe ne: inambe gusu ne yakun, shinuma utara sep pirakteria ushi, orowa, amip chingi porore ruwe ne, 
MAT.23.6	orowa, marapto an-i ta sapane ushiketa rok katu hemhem, 
MAT.23.7	Kamui kora kenru sapane set hemhem, iraugetupa ushita ako-ongami-i hemhem, utara orowa no Rabbi ani aye-i hemhem, konoburu ruwe ne gusu ne na. 
MAT.23.8	Koroka, echi utara anak ne iteki Rabbi ani aye yan: inambe gusu ne yakun, echi koro epakashnu guru anak ne shinen ne, aige, echi utara obitta uiriwak ne ruwe ne. 
MAT.23.9	Naa samata, kanna moshiri ta nen ne yakka michi ani iteki ye yan, inambe gusu ne yakun, kando otta an shinen anak ne echi koro Michi ne ruwe ne. 
MAT.23.10	Naa samata, nishpa ani iteki aye yan, inambe gusu ne yakun, echi kon Nishpa shinep ne, Kiristo ne ruwe ne. 
MAT.23.11	Koroka, echi tumugeta an iyotta pase gurʼanak ne echi koro uitek guru ne kusu ne. 
MAT.23.12	Orowa, nen ne yakka yaikota yairikta ande gurʼanak ne aeoripakka kusu ne; orowa, yaikota yaieoripakka guru anak ne arikta ande kusu ne.
MAT.23.13	Aa kankapkapeka kambi-nuye utara newa Parisee un utara, echi yaisambepokash humi! Inambe gusu ne yakun, utara gusu Kando moshiri echi koapashi: echi utara yaikota ahup shomoki, 
MAT.23.14	orowa, ahup korʼan utara etokotuye ruwe ne gusu ne na.
MAT.23.15	Aa kankapkapeka kambi-nuye utara newa Parisee un utara, echi yaisambepokash humi! shine koikara guru kara kuni ne rep oro ya oro echi nikkotama ruwe ne; orowa, koikara guru anere chiki echi kasu no tup pakno Gehenna un po ne kan ruwe ne gusu ne na.
MAT.23.16	Nen ne yakka Kamui kora kenru koye wa ekambakbe kara chiki, nep ne ka aramu shomo ne; koroka, nen ne yakka Kamui kora kenru un kongani koye wa ekambakbe ki yakun, shosei guru ne ani ye shiknak ru epakashnu echi utara yaisambepokash humi! 
MAT.23.17	Haita newa shiknak echi utara: kongani hene kongani ashkannere Kamui kora kenru hene inambe pase ambe ne ruwe he an? 
MAT.23.18	Shui, nen ne yakka yange set koye wa ekambakbe kara chiki, nep ne ka aramu shomo ne; koroka, nen ne yakka yange set kashiketa okai ayangep koye wa ekambakbe ki chiki, shosei guru ne ruwe ne. 
MAT.23.19	Shiknak echi utara; ayangep hene ayangep ashkannere yange set hene, inambe pase ambe ne ruwe he an? 
MAT.23.20	Tambe gusu, yange set koye wa ekambakbe kara guru anak ne yange set newa kashiketa okai nep ne yakka ukotamge no koye wa ekambakbe ki ruwe ne. 
MAT.23.21	Orowa, Kamui kora kenru koye wa ekambakbe kara guru anak ne Kamui kora kenru newa orota an Kamui ne yakka koye wa ekambakbe ki ruwe ne. 
MAT.23.22	Orowa, kando koye wa ekambakbe kara guru anak ne Kamui araset newa kashiketa a Kamui koye wa ekambakbe ki ruwe ne na.
MAT.23.23	Aa kankapkapeka kambi-nuye utara newa Parisee un utara, echi yaisambepokash humi! Inambe gusu ne yakun, echi utara anak ne hakka mun gusu hemhem, uikiyo mun gusu hemhem, makin mun gusu hemhem, yaku echi sange ruwe ne, koroka, tuitak gusu an aesanniyop newa rampoken newa eishokor-i nei no an pase ambe shomo echi kan ruwe ne: koroka, tap okaibe echi ki kunip ne, orowa nei ambe ne yakka echi shomo ki no an katu anak ne wen ruwe ne. 
MAT.23.24	Shiknak ru epakashnu utara, etutanne kikiri gusu echi rekuchi iun, koroka, rakuda chikoikip echi ruki ruwe ne.
MAT.23.25	Aa kankapkapeka kambi-nuye utara newa Parisee un utara, echi yaisambepokash humi! Inambe gusu ne yakun, itangi newa orowa aibe sei soige echi ashkannere ruwe ne, koroka, onnaige anak ne ibeshikashure ambe newa eikaunu ambe ani eshik ruwe ne. 
MAT.23.26	Shiknak Parisee un guru, itangi newa orowa aibe sei soige ne yakka aashkannere kuni ne hoshiki no nei onnaige ashkannere yan.
MAT.23.27	Aa kankapkapeka kambi-nuye utara newa Parisee un utara, echi yaisambepokash humi! Inambe gusu ne yakun, echi utara anak ne aretaraka tushiri korachi ne ruwe ne, nei soige anak ne atomte ne, koroka, onnaige anak ne rai guru koro pone newa obitta no okai ichakkere ambe ani eshik ruwe ne. 
MAT.23.28	Tap korachi echi utara ne yakka ainu shik orogeta oupeka utara ukorachi anutara, koroka, echi onnaige anak ne kankapkapeka ambe newa wen-buri ani eshik ruwe ne gusu ne na.
MAT.23.29	Aa kankapkapeka kambi-nuye utara newa Parisee un utara echi yaisambepokash humi! Echi utara anak ne uweingara utara koro tushiri kara, orowa, oupeka utara koro iyurui tomtere ruwe ne, aige, ene 
MAT.23.30	itak-hi:—Ekashi okai ita chi utara ne yakka shiknu a chiki, nei utara tura no chi utara anak ne uweingara utara shomo ronnu, ari echi itak. 
MAT.23.31	Tambe gusu echi utara anak ne uweingara utara ronnu guru koro poho utara echi ne sekoro yaiyepaweteshu echi ki ruwe ne. 
MAT.23.32	Tambe gusu echi koro ekashi koro chomba eshikte yan. 
MAT.23.33	Okotko utara, paskuru tokkoni koro sanike ne echi utara, Gehenna oma aesanniyop nekon a echi ehaita kusu ne ya? 
MAT.23.34	Tambe gusu, ingarʼan, uweingara utara hemhem wayashnu utara hemhem kambi-nuye utara hemhem echi orun Ku payere: orowa, echi utara anak ne nei tumugeta sereke okai utara ronnu wa utasa chikuni otta kungi kokikkik kusu ne, sereke utara Kamui kora kenru otta shirikik, orowa, machiya orowa no oya machiya otta keshke kusu ne; 
MAT.23.35	tambe anak ne moshiri kata aohetu oupeka kem, oupeka Aberu kem orowa no yange set newa Kamui kora kenru ukouturugeta echi raige Barakia poho Zakaria kem pakno obitta echi kata aande kuni ne echi ki kusu ne. 
MAT.23.36	Son no echi otta Ku ye, tane okai ainu ikiri otta tap okaibe ek kusu ne.
MAT.23.37	Aa uweingara utara ronnu, orota apayere utara shuma ani kopiyekara Yerusarem kotan, Yerusarem kotan! niwatori chikap koro tekkup choropoketa pon chikap uwekarire korachi, hembak-shui Kuani neyakka echi poho Ku uwekarire rusui? 
MAT.23.38	Awa, echi kopan! Ingarʼan, echi kot chisei anak ne po sak chisei korachi echi gusu an ruwe ne. 
MAT.23.39	Echi otta Ku ye, Utarapa reihei ani ek gurʼanak ne anunuke ne ari an itak ani echi ye pakno echi En nukara shomoki kusu ne gusu ne na.
MAT.24.1	Orowa, Yesu anak ne Kamui kora kenru orowa no soine wa oman shiriki, aine, koikara utara araki wa nei Kamui kora kenru akara ambe orota nukare nisa ruwe ne na. 
MAT.24.2	Koroka, nei utara otta Shinuma ese wa ene itak-hi:—Tan okaibe echi nukara shomoki ya? Son no echi otta Ku ye,—Tan ukata okai shomo ahachire kusu ne a shuma anak ne shine shuma poka shomo aande kusu ne na.
MAT.24.3	Orowa, Shinuma Kanran-ush nupuri kata a wa an rapoketa, koikara utara arorokishne no orota araki wa ene itak-hi:—Tan okaibe hembara ta hetuku ya? orowa, E ek kuni shirosh hemhem, moshiri shiokere kuni gusu an shirosh hemhem, nekon a an shirosh ne ya? un nure wa un kore, ari itak. 
MAT.24.4	Yesu ese wa nei utara otta ene itak-hi:—Inan guru orowa no ne yakka iteki echi kokandama kuni ne yaitubare yan. 
MAT.24.5	Inambe gusu ne yakun, inne utara Ku reihei ye hine araki wa:—Kuani anak ne Kiristo ku ne, ari itak, aine, inne utara ru turainure kusu ne. 
MAT.24.6	Orowa, tumi-koro orushpe hene tumi pahau hene echi nu kusu ne: iteki kimatek no okai yan: inambe gusu ne yakun, tap okaibe anak ne hetuku gusu ne ap ruwe ne: koroka, shiokere-hi anak ne naa shomo ruwe ne. 
MAT.24.7	Uirup anak ne uirup kotumi koro, moshiri anak ne moshiri kotumi-koro kusu ne: orowa, usa okai kotan ta kemush hene iki, shirishimoye bene an kusu ne. 
MAT.24.8	Koroka, obitta tan okaibe anak ne nuwap an kuni-i atpake ne ruwe ne. 
MAT.24.9	Nei ita anak ne echi aeramchuptekte gusu echi ekoshi wa echi raige kusu ne: orowa, Ku reihei ankushkerai obitta, no okai uirup orowa no echi aepokba an kusu ne. 
MAT.24.10	Orowa, nei ita anak ne inne utara ureepetchiu, aige, utashpa uwe-ekoshi, utashpa uwe-etunne kusu ne. 
MAT.24.11	Orowa, inne shunge uweingara utara hopuni wa poron no okai utara ru turainure kusu ne. 
MAT.24.12	Samata, wenbe aporore an kusu ne gusu, inne utara koro omap-i nin kusu ne. 
MAT.24.13	Koroka, okese pakno yaishiporore gurʼanak ne kashi-a-obiuki kusu ne. 
MAT.24.14	Orowa, obitta no okai uirup utara orota an paweteshu ne gusu, ingi-nroshiri ta tan moshiri gusu an pirika orushpe aeupaskuma kusu ne; orowa, shiokere ambe anak ne ek tusu ne na.
MAT.24.15	Tambe gusu uweingara guru ne Danieru ani ayere aetunne iwendep nei ashkanne ushita ash shiri echi 
MAT.24.16	nukara chiki (orooitak guru ramepakari yan) Yudea ta okai utara nupuri orun kokira: 
MAT.24.17	chisei kata an guru chisei otta okaibe uina gusu iteki ran: 
MAT.24.18	orowa toi otta an guru hokannashi mip uk gusu iteki hoshipi yan. 
MAT.24.19	Koroka nei ita honkoro guru newa tononde utara yaisambepokash humi! 
MAT.24.20	Orowa, echi kira-i anak ne iteki mata otta hene Shini toho ta hene an kuni koramkoro yan: 
MAT.24.21	moshiri heashi wano tane pakno, orowa, te wano hembara pakno ne yakka isam pakno nei ita anak ne poro aeramuchuptekbe hetuku kusu ne na. 
MAT.24.22	Orowa, nei toho ataknere shomoki chiki anak ne, nen ne yakka shomo kashi a-obiuki ruwe ne a an na: koroka, anumge wa okai utara gusu nei toho ataknere kusu ne. 
MAT.24.23	Orowa, nei ita Kiristo anak ne teda an, toada an sekoro echi otta ye guru an chiki, iteki eishokoro yau. 
MAT.24.24	Inambe gusu ne yakun, inne shunge Kiristo newa shunge uweingara guru hetuku wa poro shirosh poro iyokunnurep nukare; orowa, eashkai chiki anak ne anumge utara ne yakka kokandama kusu ne. 
MAT.24.25	Ingarʼan, etoko wano tap echi nure ash na. Tambe gusu, shinuma anak ne nupuri kata an sekoro nei utara echi otta ye chiki: 
MAT.24.26	iteki paye: orowa, ingarʼan, chisei onnaigeta an tumbu ta an, sekoro echi otta ye chiki, iteki eishokoro yan. 
MAT.24.27	Inambe gusu ne yakun, imeru anak ne moshiri-pa wano hetuku wa moshiri-gesh pakno anukara korachi; 
MAT.24.28	Kamui poho ek katu ene ani ne. Neita ne yakka kaisei an ita anak ne nei ita kapachiri kouwekarapa kusu ne na. 
MAT.24.29	Koroka, nei toho ta hetuku aeramuchuptekbe nani okaketa, tokap chup akunnere, kunne chup koro pekere atte shomoki, nochiu chup anak ne kando orowa no rapapse, orowa, kando kiroro ashuyeshuyere kusu ne: 
MAT.24.30	orowa, Ainu Poho koro shirosh kando otta anukara kusu ne: orowa no moshni otta okai moshirʼun utara obitta yaituwashkarap, orowa, kiroro newa poro nupeki koro wa kando nishkuru kata o wa ek 
MAT.24.31	Ainu Poho nukara kusu ne Orowa, rappa poro humi ashte hawe tura Shinuma anak ne koro uitekbe payere wa ine rera orowa no kando-pa wano kando-gesh wano koro numge utara uwekarapare kusu ne.
MAT.24.32	Ichijiku chikuni gusu an shine itak-maukushte itak nu yan: koro ni-tek tane hapuru wa ham hetukure yak anak ne, sak ehange ruwe ne sekoro echi eraman; 
MAT.24.33	tap korachi echi utara ne yakka tan okaibe obitta nukara chiki, Shinuma ehange no an, apa samaketa an sekoro echi onnere yan. 
MAT.24.34	Son no echi otta Ku ye, tap ambe obitta auweomare pakno tane okai ainu ikiri isam shomoki kusu ne. 
MAT.24.35	Kando newa toi anak ne aisamka kusu ne, koroka, Ku itak anak aisamka shomoki kusu ne na. 
MAT.24.36	Koroka, nei toho newa pakihi eraman guru isam, kando otta okai hauturumbe ka erampeutek, Poho ne yakka eramu an shomoki, ouse Michi patek eramʼan ruwe ne. 
MAT.24.37	Orowa, Noa toho an korachi Ainu Poho ek pakihi ne yakka ene ani ne. 
MAT.24.38	Inambe gusu ne yakun, pe-san etokota Noa chip otta ahun pakno utara anak ne ibe wa okai iku wa okai, 
MAT.24.39	mat akore hoku akore wa okai wa pe-san hetuku wa nei utara obitta isamka pakno nei utara erampeutek korachi, 
MAT.24.40	Ainu Poho ek pakihi ene ani ne. Nei ita anak ne tu ainu toi otta okai wa shinen auk shinen aande kusu ne: 
MAT.24.41	tu shiwentep nishu otta uta, shinen auk shinen aande kusu ne. 
MAT.24.42	Tambe gusu shiruwande yan: echi koro Utarapa inan toho ta ek ya echi erampeutek ruwe ne gusu ne na. 
MAT.24.43	Koroka, tambe echi onnere yan: ikka guru inan pakihi pakita ek ya sekoro chisei kon nishpa eraman chiki, shiruwande wa koro chisei iteki aopattekka kuni ne kan nangon na. 
MAT.24.44	Tambe gusu echi utara ne yakka etokooiki wa okai yan; inambe gusu ne yakun, echi esanniyo shomoki pakihi ta Ainu Poho ek kusu ne. 
MAT.24.45	Chisei koro guru koro chisei epunginere ausshiunere kipniukesh wayashnu utara nen ne ruwe he an? Nei utara otta nei pakihi epa ita aep koropare kusu ne. 
MAT.24.46	Kon nishpa ek ita nei no iki guru nukara chiki anunuke ne ruwe ne. 
MAT.24.47	Son no echi otta Ku ye, nishpa anak ne koro wa okaibe obitta nei guru esapanere kusu ne. 
MAT.24.48	Koroka, wen ausshiunere guru keutumu ta ku kon nishpa ek moire ari ye; 
MAT.24.49	aige, tura no okai auitek utara shirikik, orowa, ihoshki utara tura no ibe hemhem ki iku hemhem ki chiki, 
MAT.24.50	nei usshiune guru esanniyo shomoki toho ta, ek kuni aramu shomoki pakihi ta kon nishpa ek wa nei guru shiri shirikik, 
MAT.24.51	orowa, kankapkapeka utara tura no eimekbe koropare kusu ne: nei ita anak ne chish hemhem niyorokara hemhem an kusu ne na.
MAT.25.1	Kando moshiri anak ne ratchako koro wa shine mat-ahupkara guru ekanok gusu paye wa niu ne hoku-sak shiwentep utara koheraye ruwe ne. 
MAT.25.2	Ashikne niu anak ne wayashnu ne, ashitnen anak ne wayasap ruwe ne. 
MAT.25.3	Inambe gusu ne yakun, wayasap utara anak ne ratchako koro wa paye ita, shum amba shomoki nisa ruwe ne: 
MAT.25.4	koroka, wayashnu utara anak ratchako tura shum op amba ruwe ne. 
MAT.25.5	Awa, mat-ahupkara guru moire wa gusu, nei utara obitta rubotke wa mokon ruwe ne. 
MAT.25.6	Aige, an noshike pakita, ingarʼan mat-ahupkara guru ek an na, hetak, hopumba wa ekanok gusu soyumba wa araki yan, ari an hawe anu ruwe ne. 
MAT.25.7	Tata otta, nei hoku-sak shiwentep utara obitta hopumba wa koro ratchako kan nisa ruwe ne. 
MAT.25.8	Awa, wayasap utara anak ne wayashnu utara otta ene itak-hi:—Chi kon ratchako tane oraitek gusu, echi koro shum pon no un kore, ari itak. 
MAT.25.9	Koroka, wayashnu utara ese wa ene itak-hi:—Echi paye wa echi eiwange kunip hok yan: ikineipeka echi okai hemhem chi okai hemhem eipak shomoki nangon na, sekoro itak. 
MAT.25.10	Orowa, nei utara shum hok gusu paye wa isam rapoketa, mat-ahupkara guru shirepa nisa ruwe ne; aige, iyetokooiki wa okai utara anak ne nei shuke iwai gusu mat-ahupkara guru tura ahup ruwe ne: orowa, apaushta aashi nisa ruwe ne. 
MAT.25.11	Okaketa moshima okai wayasap utara ne yakka araki wa ene itak-hi:—Utarapa, Utarapa, chi utara gusu apa maka wa un kore, ari itak. 
MAT.25.12	Koroka, nei utara otta shinuma ese wa ene itak-hi:—Son no echi otta ku ye; 
MAT.25.13	echi eramushkare ash na, ari itak. Tambe gusu shiruwande yan; inambe gusu ne yakun, tobo ne yakka pakihi ne yakka echi erampeutek ruwe ne gusu ne na.
MAT.25.14	Shui, ene ani ne:—Shine ainu oya moshiri ta oman, aine, otta koro usshiune utara hotuyekara wa, yaikota korobe shikkashimare nisa ruwe ne. 
MAT.25.15	Awa, shinen otta ashikne taranton kore, shinen otta tup kore, shinen otta shinep kore; nei utara pishno okai ki no an mondum ramepakari wa koropare nisa ruwe ne, orowa, payekai wa oman ruwe ne. 
MAT.25.16	Ashikne taranton akore gurʼanak ne nani nei ambe koro wa ani iraugetupa hine naa ashiknep epirika nisa ruwe ne. 
MAT.25.17	Tup akore guru ne yakka oman wa naa tup epirika nisa ruwe ne. 
MAT.25.18	Koroka, shine taranton akore gurʼanak ne oman wa toitoi ohori hine kon nishpa koro ichen nuina nisa ruwe ne na. 
MAT.25.19	Ohon no shirʼan ko anak ne nei ausshiunere utara kon nishpa ek wa tura no ukosanniyo nisa ruwe ne. 
MAT.25.20	Awa, ashikne taranton akore gurʼanak ne naa moshima ashiknep koro wa ek wa ene itak-hi:—Nishpa, ashikne taranton e en kore, awa, naa moshima okai ashiknep ku epirika nisa ruwe ne na, sekoro itak. 
MAT.25.21	Otta kon nishpa ene itak-hi:—Pirika, ikipniukesh wa pirika usshiune guru: pon no ambe gusu e ikipniukesh, awa, poron no ambe esapane kuni e kara ash kusu ne: e kon nishpa koro nupetne-i otta ahun, ari itak. 
MAT.25.22	Orowa, tup akore guru ne yakka ek wa ene itak-hi:—Utarapa, tu taranton e en kore, awa, naa tup ku epirika nisa ruwe ne. 
MAT.25.23	Otta kon nishpa ene itak-hi:—Pirika, ikipniukesh wa pirika usshiune guru; pon no ambe gusu e ikipniukesh, awa, poron no ambe esapane kuni e kara ash kusu ne: e kon nishpa koro nupetne-i otta ahun, ari itak. 
MAT.25.24	Orowa, shine taranton akore guru ne yakka ek wa ene itak-hi:—Utarapa, aokai anak ne keutum yupke guru a ne wa etoita shomoki ushike wa nange ruwe ne, 
MAT.25.25	e chari shomoki ushike wa umomare ruwe ne, sekoro ku eramu an, awa, ku ishitoma wa oman hine e koro taranton toi tumta ku nuina nisa ruwe ne; ingarʼan, e korope a koro an na, ari itak. 
MAT.25.26	Koroka, otta kon nishpa ese wa ene itak-hi:—Wen newa toranne usshiune guru, ku etoita shomoki ushike wa ku nange, orowa, ku chari shomoki ushike wa ku umomare sekoro e eramu an, 
MAT.25.27	awa, tambe gusu, ku goro ichen ginko otta e omare kunip ne, aige, ku ek ita ku korope risoku tura auk eashkai mwe ne. 
MAT.25.28	Tambe gusu, nei guru koro shine taranton uk wa, wanbe toro guru otta kore yan. 
MAT.25.29	Inambe gusu ne yakun, nen ne yakka koro guru otta akore kusu ne, aige, shinuma nuye an no koro: koroka, koro shomoki guru orowa no korobe poka auk kusu ne na. 
MAT.25.30	Tan raka isam usshiune guru kishima wa soita an kunne ushike un eyapkiri yan: nei ita anak ne chish hemhem niyorokara hemhem an kusu ne na.
MAT.25.31	Koroka, Ainu Poho anak ne koro arakuru newa Kamui hauturunbe obitta tura no ek ita anak ne, nei ita Shinuma arakuru oma araset kata a kusu ne: 
MAT.25.32	orowa, moshiri uirup obitta Shinuma kotchaketa uweakarapare kusu ne: orowa, hitsuji chikoikip pungi anak ne yangi chikoikip tumuge wano hitsuji usaare torachi, nei utara ne yakka ausaare kusu ne: 
MAT.25.33	orowa, oshimon samta hitsuji are, koroka, ohariki samta yangi are kusu ne. 
MAT.25.34	Nei ita anak ne oshimon samta okai utara otta Moshiri Shikkashima guru ene itak-hi:—Ku Michi orowa no anunuke utara, araki wa moshiri asamaha aande pakihi wano echi utara gusu aetokooiki moshiri eikeshkoro yan: 
MAT.25.35	inambe gusu ne yakun, Ku ibe rusui, awa, echi En ibere: Ku iku rusui, awa, echi En ikure: 
MAT.25.36	oya guru Ku ne, awa, echi kot chisei ta En ahunde; Ku atusa, awa, echi En mire: tashum Ku ki, awa, echi En hotanukara: ipakashnu chisei ta Ku 
MAT.25.37	an, awa. En orota echi araki nisa ruwe ne na. Nei ita anak ne oupeka utara ese wa ene itak kusu ne-hi:—Utarapa, hembara Aokai ibe rusui ruwe chi nukara wa E ibere ash ya? Hembara E iku rusui ruwe chi nukara wa E ikure ash ya? 
MAT.25.38	Orowa, hembara, Aokai anak ne oya guru a kopa ash wa chisei otta E ahunde ya? Shui, hembara E atusa ruwe chi nukara wa E imire ya? 
MAT.25.39	Orowa, hembara E tashum ruwe hene, ipakashnu chisei otta E an wa hotanu kara gusu araki ash ya? 
MAT.25.40	Moshiri Shikkashima guru nei utara otta ese wa ene itak kusu ne-hi:—Son no echi otta Ku ye, tan Ku iriwak ne utara tumuge un shinen otta, iyotta ponbe poka echi ki nisa ruwe ne gusu, En otta aki nisa ruwe ne na. 
MAT.25.41	Nei ita anak ne ohariki samta okai utara otta ka ene itak kusu ne-hi:—Aiyoitakushi echi utara, En orowa no paye wa Nitnep newa koro hauturunbe gusu etokooiki wa an hembara pakno ne yakka ush shomoki abe otta ahup yan: 
MAT.25.42	inambe gusu ne yakun, Ku ibe rusui, awa, echi En ibere shomoki: Ku iku rusui, awa, echi En ikure shomoki: 
MAT.25.43	oya guru Ku ne, awa, echi kot chisei orun En ahunde shomoki: atusa, awa, echi En mire shomoki: Ku tashum hene ki, ipakashnu chisei ta Ku an, awa, echi En hotanukara gusu araki shomoki nisa ruwe ne gusu ne na. 
MAT.25.44	Orowa no, nei utara ese wa ene itak kusu ne-hi:—Utarapa, E ibe rusui hemhem ki, E iku rusui hemhem ki, E oya guru ne hemhem, E atusa hemhem, E tashum hemhem, ipakashnu chisei ta E an-i hemhem, hembara chi nukara wa E otta yaishieiwangere shomoki nisa ruwe he an? 
MAT.25.45	Tata otta Shinuma ese wa ene itak kusu ne-hi:—Tan okai utara tumuge un iyotta pon guru otta shomo echi ki nisa ruwe ne gusu, En otta echi iki shomoki nisa ruwe ne, sekoro itak. 
MAT.25.46	Orowa, tan utara anak ne hembara pakno ne yakka okere shomoki apanakte i orun paye: koroka, oupeka utara anak hembara pakno ne yakka inotu ani orun ahup kusu ne na.
MAT.26.1	Orowa, Yesu tan itak obitta ye okere chiki, koro koikara utara otta ene itak-hi:— 
MAT.26.2	Tut ko okaketa kama-kush marapto an kusu ne-hi echi eraman, orowa, Ainu Poho anak ne utasa chikuni otta araige gusu aekoshi ruwe ne. 
MAT.26.3	Nei pakibita Kamui kora kenru esapane utara newa utara koro ekashi utara anak ne Kaiapa ari an reihei ani areikore Kamui kora kenru iyotta pase esapane guru koro tumbu ta uwekarapa wa okai ruwe ne, 
MAT.26.4	awa, arorokishne no Yesu kishima wa raige kuni ukoramkon nisa ruwe ne. 
MAT.26.5	Koroka, ene itak-hi:—Marapto toho ta shomo, ikineipeka utara tumugeta sakayo hopuni kusu ne na, ari itak.
MAT.26.6	Orosama, Yesu anak ne Betania kotan un munin tashum ki Simon ani aye guru koto chisei ta an ita, 
MAT.26.7	shine shiwentep shi no oro an no an shum o sei shintoko shinep koro wa ek hine, Shinuma a wa ibe rapoketa, koro sapa kashiketa ota nisa ruwe ne na. 
MAT.26.8	Koroka, koikara utara nei ambe nukara chiki irushka hine ene itak-hi:—Nep gusu tap akoisamka ambe an a? 
MAT.26.9	Tan shum ataye rui no aeihok wa irapokkari utara otta aeungeraite aeashkaibe ne ruwe ne gusu ne na, ari itak. 
MAT.26.10	Koroka, Yesu tambe eraman wa otta ene itak-hi:—Nep gusu, shiwentep echi ramusarakka ya? Shinuma En orun pirikap iki nisa ruwe ne gusu ne na. 
MAT.26.11	Irapokkari utara anak ne ramma-kane echi tura no okai, koroka, Kuani anak ramina pakno shomo echi tura no an ruwe ne. 
MAT.26.12	Tan slriwentep Ku netobake kashiketa tan shum ota ambe anak ne iyurui orota a en omare kuni gusu etokooikire kusu nep ne. 
MAT.26.13	Son no echi otta Ku ye, ingi-moshiri ta tan pirika shongo aeupaskuma ita, nei ita anak tan shiwentep iki ikip shomo aoira kuni ne tan orushpe aye kusu ne na.
MAT.26.14	Tun ikashima wa niu tumugeta an Kariot kotan un Yudas ani an reihei ani areikore shine ainu anak ne Kamui kora kenru esapane utara orota oman wa ene itak-hi:— 
MAT.26.15	Kuani Shinuma echi otta ekoshi yakun, nei pakno echi en kore kuni aramu ya? ari itak. Orowa no nei utara shirokani wanbe e tu hot pakno pakari wa kore nisa ruwe ne. 
MAT.26.16	Nei orowa no nei guru anak ne Shinuma ekoshi kuni i hunara shiri an ruwe ne. 
MAT.26.17	Orosama, pandane sak pan marapto atpake an toho ta koikara utara anak ne Yesu otta araki wa ene itak-hi:—Kama-kush marapto E ibe gusu neita etokochioiki kuni E ramu ya? sekoro itak. 
MAT.26.18	Shinuma ene itak-hi:—Machiya orun paye wa nei an guru otta ene ye yan:—Epakashnu guru ene itak-hi:—Ku pakihi ehange no an; Kuani Ku koikara utara tura e kotʼchisei ta Kama-kush marapto Ku iki kusu ne, ari an itak ani ye yan. 
MAT.26.19	Orowa, Yesu kashpaotte korachi nei koikara utara kara wa Kama-kush marapto etokooiki nisa ruwe ne. 
MAT.26.20	Orosama, onuman an koro Shinuma nei tun ikashima wan koikara utara tura no a wa ibe shiri an ruwe ne; awa, ibe rapoketa Shinuma ene itak-hi:— 
MAT.26.21	Son no echi otta Ku ye, echi utara tumuge an shinen anak ne En ekoshi kusu ne. 
MAT.26.22	Orowa, nei utara shiri ramu oknatara hine pishno 
MAT.26.23	pishno ene hawe heashiri ki:—Utarapa, kuani ne ruwe? Orowa Shinuma ese wa ene itak-hi:—En tura no tekehe nima otta omare gurʼanak ne, nei guru En ekoshi kusu ne. 
MAT.26.24	Gusu chieshinnuye wa an korachi Ainu Poho oman ruwe ne: koroka, ani Ainu Poho ekoshi gurʼanak ne yaisambepokash humi! Nei guru shiko a shomo ki a yak ne shinuma gusu pirika a ambe ne. 
MAT.26.25	Orowa, Shinuma ekoshi Yudas anak ne ese wa ene itak-hi:—Rabbi, kuani ne ruwe he an? Otta Shinuma ene itak-hi:—E ye okere ruwe ne, ari itak. 
MAT.26.26	Orowa, ibe rapoketa Yesu pan-tak uk, aige, nunuke hine meshpa; orowa, koikara utara otta koropare wa ene itak-hi:—Uk wa ibe; tambe anak ne Ku 
MAT.26.27	netobake ne ruwe ne. Orowa, Shinuma itangi uk, aige, yaiiraige ki wa nei utara otta koropare hine ene itak-hi:— 
MAT.26.28	Echi utara obitta tambe iku yan; tambe anak ne inne utara koro chikokatpak atusare kuni ne aohetu aeuitaknu gusu an Ku kemihi ne ruwe ne. 
MAT.26.29	Koroka, echi otta Ku ye:—Ku Michi koro moshirʼotta echi tura no ashiripe Ku iku pakno, tande orowa no hat pungara nikaop Ku iku shomoki kusu ne na.
MAT.26.30	Orowa, shine shinotcha ki okere chiki soyumba wa Kanran-ush nupuri orota paye nisa ruwe ne na.
MAT.26.31	Nei ita Yesu nei utara otta ene itak-hi:—Echi utara obitta tan ukuran En gusu aepetchiure kusu ne: inambe gusu ne yakun, hitsuji pungi Ku shirikik, orowa hitsuji anak ne oyakta achatchari kusu ne sekorʼambe anuye wa an ruwe ne gusu ne na. 
MAT.26.32	Koroka, Kuani hetopo a skiknure imakake echi kotchaot Gariraya kotan otta Ku oman kusu ne. 
MAT.26.33	Koroka, Petros ese wa Shinuma otta ene itak-hi:—Ainu obitta Aokai gusu aepetchiure yakka, kuani ramma pakno ne yakka shomo, ari itak. 
MAT.26.34	Shinuma otta Yesu ene itak-hi:—Son no e otta Ku ye, tan ukuran, niwatori chikap hau-koro shomoki pakno, eani re shui En eshina kusu ne. 
MAT.26.35	Petros Shinuma otta ene itak-hi:—E tura no ku rai yakka E eshina shomoki kusu ne, ari ye. Moshima okai koikara utara ne yakka obitta nei no ye nisa ruwe ne na.
MAT.26.36	Orowa, Yesu anak ne nei utara tura Getsemane ari aye ushike ta ek, awa, koro koikara utara orota ene itak-hi:—Inonno-itak Ku ki gusu toani un Ku oman rapoketa, teda echi rok yan, ari itak. 
MAT.26.37	Orowa, Shinuma Petros newa Zebedee koro tu poho tura wa oman, aige, ok wa shi no ramu-oknatara beashiri. 
MAT.26.38	Nei ita Shinuma nei utara otta ene itak-hi:—Ku ru rai pakno Ku keutum shiri yairamkoiki ruwe ne: teda echi tere wa En tura no shiruwande yan. 
MAT.26.39	Orowa, Shinuma pon no hoshiki no oman wa nanuhu koshirikata pakno hachiri wa inonno-itak hine ene itak-hi:—Aa Ku Michi, aeashkaibe ne yak anak ne, tan itangi En orowa no shimaka aoraye kuni ne ki wa En kore: koroka, Ku rengai ne korachi shomo ne, E rengai ne korachi ki wa En kore, ari itak. 
MAT.26.40	Orowa, Shinuma koikara utara otta ek hine mokoro wa okai-i nukara, orowa Petros otta ene itak-hi:—Hemanda, shine pakihi pakno En tura no shiruwande eashkai shomoki ya? 
MAT.26.41	Iteki akoramnukara kuni ne shiruwande wa inonno-itak ki yan: ramat anak ne ki rusuibe ne, koroka kam anak katchakbe ne ruwe ne. 
MAT.26.42	Shui, Shinuma kanna oman, aige, inonno-itak hine ene itak-hi:—Aa Ku Michi, tambe Ku iku shomoki chiki shi maka aoraye eaikap yakun E korʼirenga aki kusu ne, ari itak. 
MAT.26.43	Orowa, shui Shinuma ek wa nei utara mokoro wa okai-i nukara, shikihi pase ruwe ne gusu ne ruwe ne na. 
MAT.26.44	Orowa, shui, Shinuma nei utara ande wa oman, awa, re ikinne inonno-itak hine uhunak aye-hi korachi kanna-shui ye nisa ruwe ne. 
MAT.26.45	Orowa, Shinuma anak ne koro koikara utara otta ek wa orota ene itak-hi:—Tane mokoro wa echi shini yan: ingarʼan, pakihi ehange no an ruwe ne, Ainu Poho anak ne katpak koro utara tekehe, otta aekoshi wa an ruwe ne. 
MAT.26.46	Hopumba wa paye anro: ingarʼan, En ekoshi guru ehange no an ruwe ne.
MAT.26.47	Orowa, Shinuma itak rapoketa tun ikashima wa niu tumugeta an shinen ne Yudas anak ne, shirikik kuwa hemhem emush hemhem koro inne topaha tura, Kamui kora kenru esapane utara newa utara koro ekashi utara orowa no ek nisa ruwe ne. 
MAT.26.48	Shinuma ekoshi guru anak ne utara otta shine shirosh kore wa ene itak-hi:—Nen ne yakka ku chopchopsekara guru anak ne Shinuma ne, kishima yan. 
MAT.26.49	Orowa, nani nei guru Yesu otta ek wa ene itak-hi:—Rabbi he, irangarapte; orowa, Shinuma chopchopsekan nisa ruwe ne. 
MAT.26.50	Orota Yesu ene itak-hi:—Katairotke guru, gusu e ek ambe ki yan, ari itak. Orowa no utara araki wa Yesu kishima nisa ruwe ne na. 
MAT.26.51	Orowa, ingarʼan, Yesu tura no okai utara tumuge un shinen anak ne, teke turi wa emush etaye hine Kamui kora kenru esapane guru koro usshiune guru ko kik wa oat-kisaraha oattuye ruwe ne. 
MAT.26.52	Orota Yesu ene itak-hi:—E koro emush shirika eushi yan: inambe gusu ne yakun, emush koro utara anak ne obitta emush tura no aisamka gusu ne. 
MAT.26.53	Ku Michi otta Ku koramkoro yakun, tane Shinuma En otta tu ikashima wan Regeon pakno an hauturunbe ette shomoki kuni echi ramu ya? 
MAT.26.54	Koroka, nei no Ku ki yakun auweomare kuni gusu an Kamui itak nekon a aiki eashkai ya? ari itak. 
MAT.26.55	Nei ita utara topaha otta Yesu ene itak-hi:—Emush hemhem shirikik kuwa hemhem koro wa ikka guru kishima kuni korachi En orota echi araki ruwe he an? Kuani kesto epakashnu gusu Kamui kora kenru ta Ku a, 
MAT.26.56	awa, nei ita echi En kishima shomoki. Koroka, tap okaibe hetuku ambe anak ne, Uweingara utara nuye ambe auweomare kuni gusu an ap ne ruwe ne, ari itak. Nei ita anak ne koikara utara obitta Yesu ekohopi wa shaot nisa ruwe ne na.
MAT.26.57	Orowa, Yesu kishima utara anak ne kambi-nuye utara newa ekashi utara uwekarapa wa okai Kamui kora kenru esapane guru Kaiapa otta Shinuma tura nisa ruwe ne. 
MAT.26.58	Koroka, Petros tuima no Shinuma oshi ek, aine, nei okese ambe nukara kuni gusu, Kamui kora kenru esapane guru koro ipishi tumbu orota ahun wa tono utara tura a nisa ruwe ne. 
MAT.26.59	Awa, Kamui kora kenru esapane utara obitta no ukoramkoro utara tura Yesu raige kuni shunge paweteshu ambe hunara ruwe ne; 
MAT.26.60	aine, inne shunge paweteshu ki utara araki yakka, nei ambe pa eaikap ruwe ne. Koroka, okaketa tun araki wa ene itak-hi:— 
MAT.26.61	Tan guru yep anak ne,—Kamui kora kenru Ku isamka wa rereko uturuta eashiri kara eashkai ruwe ne, ari itak nisa. 
MAT.26.62	Orowa, Kamui kora kenru esapane guru ash wa Shinuma otta:—Eani nep ne yakka ese shomoki ruwe he an? E epeka no tan okai utara paweteshu ki ambe nep ta an? ari itak. 
MAT.26.63	Koroka, Yesu nep poka ye ka shomoki ruwe ne. Otta Kamui kora kenru esapane guru ese wa ene itak-hi:—Eani Kamui Poho ne Kiristo E ne ruwe he an? Shomo ruwe he an? ari an ambe En otta E ye kuni ne, Ishu Kamui koye wa E ikashpaotte ash ruwe ne, ari itak. 
MAT.26.64	Orota Yesu ene itak-hi:—E ye okere ruwe ne: yakka e otta Ku ye, tap imakake Ainu Poho mondum koro shimon-tek samta a hine kando nishkuru kashiketa an wa ek shiri e nukara kusu ne ruwe ne, sekoro itak. 
MAT.26.65	Orowa. Kamui kora kenru esapane guru anak ne yaikota mi anrip yaspa wa ene itak-hi:—Shinuma Kamui koatcha itak ye nisa ruwe ne: Nep gusu moshima an paweteshu ambe chi kon rusui ya? Ingarʼan, echi utara tane nei Kamui koatcha itak ambe echi nu okere ruwe ne: Nekon a echi yainu ya? ari itak. 
MAT.26.66	Nei utara ese wa ene itak-hi:—Araige kuni gusu ne a guru ne ruwe ne, sekoro itak. 
MAT.26.67	Orowa, nei utara Shinuma nanuhu kashi topse-topse kara wa shiriki, samta, paratek ani kokik utara okai wa ene itak-hi:— 
MAT.26.68	Kiristo, e shirikik guru anak inan guru ne ya uweingara wa un nure yan, ari itak.
MAT.26.69	Orowa, Petros anak ne nei ipishi tumbu soige wa an ushike ta a wa an ruwe ne: awa, otta shine matkachi ek wa ene itak-hi:—Eani ne yakka Gariraya un Yesu tura no an gun ne, sekoro itak. 
MAT.26.70	Koroka, shinuma anak ne okai utara obitta kotchaketa eshina hine ene itak-hi:—E ye ambe ku eramushkare. 
MAT.26.71	Orowa, soine wa shem otta an ita, shui, shine matkachi shinuma nukara wa samaketa okai utara otta ene itak-hi:—Tan guru ne yakka Nazaret un 
MAT.26.72	Yesu tura no an gun ne, ari itak. Orowa, shui shinuma toiko ye wa eshina hine kuani nei ainu eamkiri shomoki, ari itak. 
MAT.26.73	Naa pon no shiran ko samaketa roshki wa okai utara Petros otta araki wa ene itak-hi:—Soon no poka eani nei utara tumuge an shinen e ne; e ki itak gusu e pashte an ruwe ne gusu ne na, ari itak. 
MAT.26.74	Orowa no Petros iyoitakushi wa toiko ye heashiri hine kuani nei ainu eamkiri shomoki, ari itak. Orowa nani niwatori chikap hau-kon ruwe ne. 
MAT.26.75	Orowa, Petros anak ne niwatori chikap hau koro shomoki pakno, eani re shui ne En eshina kusu ne, sekoro Yesu ye itak an a-i eshkarun nisa ruwe ne. Aige, shinuma soine wa shi no chish nisa ruwe ne na.
MAT.27.1	Orowa, kunneiwano an ita anak ne obitta no okai Kamui kora kenru esapane utara hemhem, utara koro ekashi utara hemhem, 
MAT.27.2	Yesu raige kuni eukoramkon nisa ruwe ne: awa, Shinuma tupetupe wa itura hine kotan shikkashima guru Pirato otta ekoshi nisa ruwe ne na.
MAT.27.3	Orowa, Yesu ekoshi Yudas anak ne Shinuma apanakte kunip ne aesanniyo-hi nu koro, yaikota yaikokatpak wa nei shirokani wanbe e tu hotnep koro hine Kamui kora kenru esapane utara newa ekashi utara otta hoshippare, 
MAT.27.4	aine, ene itak-hi:—Katpak koro shomoki ainu ku ekoshi, awa, katpak ku ki nisa ruwe ne, sekoro itak. Koroka, otta nei utara ene ye-hi:— 
MAT.27.5	Nei ambe anak ne chikoro orushpe ne hawe? E korobe nei ambe, sekoro ye nisa ruwe ne. Orowa, shinuma Kamui kora kenru oshiketa nei shirokani tek-obosore wa oman; aige, arapa wa yairikotte nisa ruwe ne na. 
MAT.27.6	Orowa, Kamui kora kenru esapane utara nei shirokani uina hine ene itak-hi:—Tan kani anak ne kem ataye ne gusu, Kamui karauto oro omare yak anak ne ikashpaotte oterekep ne, sekoro itak. 
MAT.27.7	Orowa no nei utara ukoramkoro wa, oyak un guru tushiri oro omare gusu, nei shirokani ani sei shintoko kara guru kot toi hok nisa ruwe ne na. 
MAT.27.8	Tambe gusu, nei toi anak ne tanto pakno kem toi ani aporose ruwe ne. 
MAT.27.9	Tan orushpe gusu Israeru un utara ataye kotukka ainu atayehe, wanbe e tu hotne shirokani an ataye nei utara uina wa: 
MAT.27.10	Utarapa en kashpaotte koracki nei kani ani sei shintoko kara gusu kot toi hok nisa ruwe ne, sekoro Uweingara guru ne Yeremia orowa no aye itak ambe auweomare nisa ruwe ne na.
MAT.27.11	Orowa, Yesu anak ne nei esapane guru kotpokita ash; awa, esapane guru Shinuma otta nu wa ene itak-hi:—Eani anak ne Yudea un utara esapane guru 
MAT.27.12	E ne ruwe he an? Orota Yesu ene itak-hi:—E ye na, sekoro itak. Orowa, Kamui kora kenru esapane utara, orowa no hemhem, ekashi utara orowa no hemhem Shinuma aeiyonupba ita, nep ne yakka ese shomoki 
MAT.27.13	nisa ruwe ne orowa, Shinuma orota pirato ene itak-hi:—Tan okai utara anak hembak poron no okaibe ani E eiyonupba-hi E nu shomoki ruwe he an? sekoro itak. 
MAT.27.14	Aige, Shinuma shine itak ani poka shomo ese nisa ruwe ne; tambe gusu esapane guru anak ne shi no enushkari nisa ruwe ne. 
MAT.27.15	Shui, marapto an ita nei esapane guru anak ne okai utara rengaine upakashnu chisei ta an shine apakashnu guru tusare buri an ruwe ne Awa, 
MAT.27.16	nei ita anak ne Barabbas ani aye assuru ash apakashnu ainu an. 
MAT.27.17	Tambe gusu, utara uwekarapa wa okai ita, orota pirato ene ye-hi:—Kuani echi otta inan guru tusare wa kore tusu ne ya? Barabbas ne ruwe? Kiristo ani aye Yesu ne ruwe he an? sekoro itak. 
MAT.27.18	Inambe gusu ne yakun, nei utara anak ne eyaitunnap gusu Yesu eiyonupba nisa ruwe ne, sekoro eraman ruwe ne gusu ne na. 
MAT.27.19	Orowa, pirato koipishi set kata a shiri an rapoketa, koro machi teshkara wa orota ene yere-hi:—Nei oupeka ainu iteki ekottanu yan, kuani anak ne tan to wendarap ku ki wa nei guru rengap gusu poron no ku yairamkoiki nisa ruwe ne gusu ne na, ari an itak ani itakte nisa ruwe ne na. 
MAT.27.20	Aige, Kamui kora kenru esapane utara anak ne ekashi utara tura no Yesu isamka wa Barabbas akore kuni-i ekoramkoro kuni ne eonishnishi nisa ruwe ne. 
MAT.27.21	Koroka, esapane guru nei utara otta ese wa ene itak-hi:—Tan tun otta inan guru ku tusare kuni echi kon rusui ya? 
MAT.27.22	Orota utara:—Barabbas, ani itak. Orowa, Pirato nei utara otta ene ye-hi:—Yakun Kiristo ani aye Yesu otta nekon a ku ki kusu ne ya? Utasa chikuni otta raige ayanro, utara obitta ye nisa ruwe ne. 
MAT.27.23	Pirato ene itak-hi:—Hemanda gusu, nep katpak aki ya? sekoro itak. Koroka, utara shi no hawe ashte wa, utasa chikuni otta raige ayanro, ari itak nisa. 
MAT.27.24	Orowa, ene akari ka isam kunak pirato eraman wa, ouse sakayo patek tane hopuni kusu ne sekoro nukara chiki, wakka uk wa, inne utara kotpokita koro tekehe furaye hine ene itak-hi:—Tan oupeka guru koro kemihi shomo ku ekottanu; echi okai utara ki yan, sekoro itak. 
MAT.27.25	Utara obitta ese wa ene itak-hi:—Shinuma koro kemihi anak ne chi okai utara chikoro sanikiri utara kashiketa aandero, ari itak. 
MAT.27.26	Orowa no, Pirato anak ne Barabbas nei utara gusu honnere; koroka, Yesu shirikik orowa utasa chikuni otta araige kuni ne otta ekoshi nisa ruwe ne na.
MAT.27.27	Tande orowa esapane guru koro tumi-koro utara Yesu Pretorium otta ahunge, orowa, tura iki tumikoro utara obitta otta uwekarire nisa ruwe ne. 
MAT.27.28	Awa, Yesu atusare wa, fure amip araire nisa ruwe ne. 
MAT.27.29	Orowa, ai-ush-ni ani sapa umbe akara wa Shinuma sapa unu, samata, shimon teke ani rapembe shinep kishimare: orowa, kotpoketa kokkaerok wa eoyaitak hine ene ye-hi:—Yudea un utara koro esapane guru, irangarapte aki na, ari ye. 
MAT.27.30	Orowa, nei utara Shinuma kashike topse-kara, naa samata, tekehe wano rapembe etaye wa ani sapa shirikik nisa ruwe ne. 
MAT.27.31	Shui, eoyaitak okere chiki anak ne, nei fure mipihi soshpa wa, yaikota koro mipihi araire, orowa, utasa chikuni otta raige kuni gusu Shinun a itura wa paye nisa ruwe ne na.
MAT.27.32	Orowa, soyumba chiki Simon ani an reihei koro Kairene un shine ainu anukara: awa, nei guru utasa chikuni seire kuni ne itura wa arapare nisa ruwe ne. 
MAT.27.33	Aige, Gorogota ani aye ushike orota araki chiki (nei ambe anak ne “mechakko an ushike” sekoro an ambe ne), 
MAT.27.34	tonoto newa ninge aukopoyege wa Shinuma ikure: orowa, nei ambe sapke chiki, iku shomoki nisa ruwe ne. 
MAT.27.35	Orowa, utasa chikuni otta Shinuma kungi akokikkik okere chiki, nei utara ukokonchi etaye wa koro mipihi ukousaraye. 
MAT.27.36	Aige, nei ushiketa rok wa shiure nisa ruwe ne na. 
MAT.27.37	Awa, Shinuma koro sapa kashiketa:—
MAT.27.38	Orowa no, Shinuma tura tu ikka guru koro shimon tek samata shinen, hariki tek samata shinen akungi kokikkik nisa ruwe ne. 
MAT.27.39	Orowa, shirikush utara anak ne koro sapaha shuye shuye wa Shinuma esapse hine ene itak-hi:— 
MAT.27.40	Kamui kora kenru isamka wa rereko uturuta ashinno kara guru, yaikota yaikaobiuki yan: Kamui Poho E ne yak anak ne utasa chikuni orowa ran yan, ari itak. 
MAT.27.41	Shui, an no korachi Kamui kora kenru esapane utara anak ne kambi-nuye utara hene ekashi utara tura eoyaitak wa ene ye-hi:— 
MAT.27.42	Shinuma anak ne moshima utara kashiobiuki nisa, koroka, yaikota yaikaobiuki eaikapbe ne ruwe ne. Israeru un utara esapane guru ne; tane utasa chikuni orowa no ran, yak anak ne Shinuma gusu chi eishokoro ash kusu ne na. 
MAT.27.43	Kamui irenga Shinuma eyaikopashte, awa, Kamui anak ne Shinuma kon rusui chiki, tane kashiobiuki yak pirika: Kamui poho Ku ne ani ani itak ani ye nisa ruwe ne gusu ne na, sekoro nei utara ye nisa ruwe ne. 
MAT.27.44	Orowa, tura no utasa chikuni otta akungi kokikkik ikka guru ne yakka ukorachi eoyaitak nisa ruwe ne na.
MAT.27.45	Orowa, iwan ikinne an pakihi wano shinepesan ikinne an pakihi pakno moshirʼebitta shirikunne ruwe ne. 
MAT.27.46	Orowa, shinepesan ikinne an pakihi pakita Yesu rui hau sange wa ene itak-hi:—
MAT.27.47	Orowa, samaketa roshki utara tumugeta okai utara tan itak nu wa ene itak-hi:—Tan guru Ericha nishuk na, sekoro itak. 
MAT.27.48	Orowa, nani shine ainu hoyupu wa atui wata uk hine shukkakep wata oro eshikte, orowa, rapembe etu eush hine Yesu ikure ruwe ne.
MAT.27.49	Koroka, moshima okai utara:—Iteki ekottanu; Ericha ek wa Shinuma kashiobiuki ya, shomo ya, anukara kusu ne, sekoro itak. 
MAT.27.50	Orowa, Yesu shui rui hawe sange, orowa no, ramat arapare nisa ruwe ne. 
MAT.27.51	Awa, ingarʼan Kamui kora kenru ta an otbe anak ne horikashi wano ra oro pakno tup ne ayaske wa aeukohopi; samata, shirishinroye an; 
MAT.27.52	orowa watara yasaske; orowa, tushiri amaka wa mokonnoye wa okai inne ashkanne utara hetopo ashiknure; 
MAT.27.53	aige, Shinuma hetopo shiknu okake, koro tushiri orowa no araki wa ashkanne machiya otta ahup hine inne utara otta yainukare nisa ruwe ne na. 
MAT.27.54	Orosama, nei kenturion newa tura no Yesu shiure tumi-koro guru anak ne, nei shirishimoye hemhem usa-okai ikip hemhem nukara koro, toiko ishitoma hine ene itak-hi:—Soon no poka tambe anak ne Kamui Poho ne a an, sekoro itak ruwe ne. 
MAT.27.55	Orowa, gusu yaishieiwangere Gariraya moshiri orowa no Yesu osh araki inne shiwentep utara otuima shitta roshki wa ingara wa okai: 
MAT.27.56	nei utara tumugeta Makdarene un Maria hemhem an, Yakob newa Yoses koro habo Maria hemhem an, orowa, Zebedee koro poho utara koro habo an ruwe ne.
MAT.27.57	Shirikunne an koro Arimatea kotan un Yosep ani aye oteknu guru ek na, shinuma yaikota ne yakka Yesu koikara gunʼne ruwe ne: 
MAT.27.58	tan ainu anak ne Pirato orun oman wa Yesu kaisei eikoramkon nisa ruwe ne. 
MAT.27.59	Orowa, Pirato ipawetenge wa orota nei ambe akore nisa ruwe ne na. 
MAT.27.60	Orowa, Yosep nei kaisei uk wa, ashkanne senkaki otta kokarakari hine, watara aohori wa an yaikota koro ashiri tushiri orota ande ruwe ne: orowa, poro shuma tushiri apa orota kokarakarasere hine eseshke wa oman. 
MAT.27.61	Orowa, Makdarene un Maria hemhem moshima an Maria hemhem tushiri samaketa rok wa okai ruwe ne na.
MAT.27.62	Orowa, nishat ta an koro, Etoko-oiki toho eoyashirage toho ne wa, Kamui kora kenru esapane utara Parisee un utara tura Pirato orota uwekarapa wa ene itak-hi:— 
MAT.27.63	Nishpa, tan ikokandama guru anak ne shiknu wa an rapoketa—Kuani rere-ko imakake hetopo ku shiknu kusu ne—ari an itak ani itak a-i chi eshkarun ruwe ne. 
MAT.27.64	Ikineipeka nei koikara utara ika araki wa kaisei eikka, orowa,—Shinuma hetopo shiknu wa an, sekoro iteki utare otta ye kuni ne rere-ko pakno nei tushiri shikkashimare wa un kore: shomo yak anak ne ekanaita an ikokandama-i kasu no iyoshi no an ushike naa wen kusu ne, sekoro itak. 
MAT.27.65	Pirato nei utara otta ene itak-hi, Echi otta epungine utara okai: paye wa echi eashkai pakno nei ambe tumashnure yan, sekoro itak. 
MAT.27.66	Orowa no, nei utara epungine utara tura no paye wa nei a shuma otta numpe ushi wa irammakaka nei tushiri tumashnure nisa ruwe ne na.
MAT.28.1	Orowa, shini toho moire no an-kesh paketa nei mawari atpake an toho ehange ita, Makdarene un Maria hemhem, moshima an Maria hemhem utura hine tushiri nukara gusu araki nisa ruwe ne. 
MAT.28.2	Aige, ingarʼan, poro shirishimoye an; kando orowa no Kamui uitekbe ran hine ek wa nei poro shuma oyakta karakarasere wa kata a nisa ruwe ne gusu ne na. 
MAT.28.3	Koro katuhu anak ne imeru korachi ne, mipihi anak ne upas pakno retan ruwe ne: 
MAT.28.4	orowa, pungi utara shinuma koishitoma gusu tusushke, aine, rai guru iporo korachi ipukitara ruwe ne Orowa, 
MAT.28.5	Kamui uitekbe ese wa nei shiwentep utara otta ene itak-hi:—Iteki ishitoma yan: echi utara utasa chikuni otta araige Yesu hunara wa echi okai wa ku eraman ruwe ne gusu ne na. 
MAT.28.6	Shinuma teda isam, hoshiki itak korachi hetopo-shiknu nisa ruwe ne gusu ne na. Araki wa Utarapa hoshiki otta hotke-i ingara yan. 
MAT.28.7	Orowa no tunashi no paye wa koro koikara utara otta:—Shinuma rai orowa no hetopo-shiknu wa an sekoro nure yan, orowa, echi kotchaot Gariraya moshiri orun oman nisa ruwe ne; nei ita echi nukara kusu ne; ingarʼan, kuani echi nure okere na. 
MAT.28.8	Orowa no nei utara yaitunashka hine kimatek koro shi no yaikopuntek wa tushiri ekohopi wa koikara utara otta nure kuni ne paye nisa ruwe ne na. 
MAT.28.9	Aige, ingarʼan, Yesu nei utara etunangara, orowa, irangarapte—ari itak. Orowa, nei utara araki wa Shinuma koro kema kishima wa ongami nisa ruwe ne. 
MAT.28.10	Awa, nei utara otta Yesu ene itak-hi:—Iteki ishitoma yan; paye wa Ku uiriwak utara Gariraya moshiri orota paye kuni ne otta ye yan, orota nei utara En nukara kusu ne na, ari itak.
MAT.28.11	Nei utara paye rapoketa anak ne, ingarʼan, pungi utara nimaraha machiya otta paye wa Kamui kora kenru esapane guru orota nei hetuku okere orushpe obitta nure nisa ruwe ne. 
MAT.28.12	Orowa no nei utara anak ne ekashi utara tura uwekarapa hine ukoramkoro okere, ichen kani poron no sange wa nei tumi-koro utara otta koropare hine ene itak-hi:— 
MAT.28.13	Chi utara mokoro ash rapoketa, anchikarata koro koikara utara araki wa Shinuma eikka wa isam ruwe ne, ani echi ye yan. 
MAT.28.14	Orowa, esapane guru anak ne tan orushpe nu yakun, echi utara iteki nishomap kuni ne, otta itak wa onishnishi ash kusu ne na, ari itak. 
MAT.28.15	Tambe gusu, nei utara anak ne nei kani uk, aige, aepakashnu korachi ki nisa ruwe ne: orowa, tan orushpe anak ne Yudea moshirʼun utara otta assuru ashte wa tanto pakno an ruwe ne.
MAT.28.16	Koroka, nei shinen ikashima wan koikara utara anak ne Yesu hoshiki Gariraya moshiri ta numge shine nupuri otta paye nisa ruwe ne. 
MAT.28.17	Orowa, Shinuma nukara chiki, ko-ongami nisa ruwe ne: koroka, utumashire utara okai. 
MAT.28.18	Orowa, Yesu nei utara otta ek wa itak sange hawe ene ani:—Moshiri kata ne yakka kando oshiketa ne yakka obitta no an mondum a en kore an na. 
MAT.28.19	Tambe gusu echi paye wa ingi-moshiri uirup ani koikara gunʼne kara yan, aige, Michi reihei otta ne yakka Poho reihei otta ne yakka Ashkanne Ramat reihei otta ne yakka baptisma kore: 
MAT.28.20	orowa, nep ne yakka Kuani echi kashpaotte okaibe nei utara shikkashima kuni ne ki yau: orowa, ingarʼan moshiri ko-onne pakno Kuani anak echi tura no an kusu ne na.
MRK.1.1	Kamui Poho ne Yesu Kiristo koro pirika shongo heashi ambe. 
MRK.1.2	Uweingara guru Isaya kambi kata chieshinnuye wa an korachi.
MRK.1.2	Ingarʼan, e nanuhu kotchaketa,
MRK.1.2	E kon ruhu etoko-oiki gusu Ku shongo kore guru ku omande;
MRK.1.3	Nup otta ainu hawe anu wa ye,
MRK.1.3	Utarapa ruhu etoko-oiki,
MRK.1.3	Koro apkash ru kuwanno kara yan,
MRK.1.3	sekorobe ne. 
MRK.1.4	Yoannes ek, aige, nup otta baptisma kore hine chikokatpak atusare gusu yaikokatpak kuni baptisma eupaskuma ki. 
MRK.1.5	Orowa, Yudea moshirʼebitta newa Yerusarem kotan un utara obitta Shinuma orota paye; orowa, chikokatpak eyaipushi hine Yorodan pet otta shinuma orowa no baptisma akore nisa ruwe ne. 
MRK.1.6	Yoannes rakuda numaha eyaimire, tonto kut ekut koro, omakirush newa nup un soyai ninge ibe nisa ruwe ne. 
MRK.1.7	Shinuma upaskuma ki wa ene itak-hi:—En oshi anak ne en akkari kiroro koro guru ek, Shinuma koro keirat ku pita katap ku hotku tukareke-po ureechiu ruwe ne. 
MRK.1.8	Kuani anak ne wakka ani baptisma echi kore ash na; koroka, Shinuma anak Ashkanne Ramat ani baptisma echi kore kusu ne na.
MRK.1.9	Nei toho ta Yesu anak ne Gariraya moshirʼun Nazaret kotan wano Yorodan pet otta ek wa Yoannes orowa no baptisma akore nisa ruwe ne. 
MRK.1.10	Aige, wakka orowa no nani yan chiki kando kotoro ayaske-eukopi, awa, Ramat anak ne kusuwep nei no an wa Shinuma kata ran ap anukara: orowa, kando wano hawe anu:— 
MRK.1.11	Aokai anak ne Ku omap an Poho E ne, Kuani shi no Aokai enupetne ruwe ne, ari itak.
MRK.1.12	Orowa, Ramat nani nup orun Shinuma omande. 
MRK.1.13	Tu hotne rere-ko uturuta Shinuma nup otta Satan orowa no akoramnukara; samata, puri yupke chikoikip tura no an; orowa, Kamui hauturunbe Shinuma otta yaishieiwangere nisa ruwe ne.
MRK.1.14	Yoannes aekoshi okaketa Yesu anak ne Gariraya moshiri orota ek, aige, Kamui pirika shongo eupaskuma wa ene itak-hi:— 
MRK.1.15	Pakihi uweaomare an, Kamui moshiri ehange: echi yaikokatpak wa pirika shongo eishokoro yan.
MRK.1.16	Orowa, Gariraya moshiri atui sam shiri kush ita Simon newa Simon iriwak ne Andreas anak ne koro ya atui otta turupa shiri Shinuma nukara: nei utara chep koiki utara ne ruwe ne gusu ne na. 
MRK.1.17	Orota Yesu ene itak-hi:—En osh araki yan, ainu peraikara utara echi ne kuni gusu echi kara ash na, ari itak. 
MRK.1.18	Orowa, nani nei utara anak ne koro ya ande wa Shinuma osh paye nisa ruwe ne. 
MRK.1.19	Orowa, naa pon no arapa an, aige, chip oshiketa koro ya oske wa okai Zebedee poho Yakob newa koro iriwak Yoannes nukan ruwe ne. 
MRK.1.20	Awa, Shinuma nani nei utara hotuyekara, orowa, chip oshiketa an koro michi Zebedee newa tura no okai auitek utara ande wa Shinuma osh paye nisa ruwe ne na.
MRK.1.21	Orowa, nei utara Kapernaum kotan ta paye: awa, shini toho ta Shinuma nani Uwekarapa chisei ta ahun 
MRK.1.22	wa epakashnu Utara anak ne Shinuma koro epakashi eiyokonnure: inambe gusu ne yakun, kambi-nuye utara nei no epakashnu shomoki, mondum koro korachi utara ko-epakashnu nisa ruwe ne gusu ne na. 
MRK.1.23	Orowa, nani nei Uwekarapa chisei ta ichakkere ramat shikatkari guru shiueu an: awa, shinuma hawe ashte wa ene itak-hi:— 
MRK.1.24	Nazaret un Yesu un otta nep irenga an a? Un isamka gusu E ek a? Aokai nen ne ruwe sekorʼambe ku eramʼan, Kamui Ashkannep E ne ruwe ne, ari itak. 
MRK.1.25	Orowa, Yesu nei ambe ko sakayokara wa ene itak-hi:—Iteki nep ye no shinuma orowa no oashin yan, ari itak. 
MRK.1.26	Aige, ichakkere ramat shinuma yasa hine poro hau ani hawe ashte wa oashin nisa ruwe ne. 
MRK.1.27	Utara obitta eoyamokte; awa, utashpa uwepekennu hine,—Tap ambe nep ta an? Ashiri epakashi! Shinuma mondum koro wa ichakkere ramat kashpaotte wa itaknu ruwe ne. 
MRK.1.28	Orowa Shinuma gusu an assuruhu anak ne nani Gariraya moshir'ebitta shikapneka no aashte nisa ruwe ne.
MRK.1.29	Orowa nani Uwekarapa chisei orowa no soyumba chiki Yakob newa Yoannes tura Simon newa Andreas koro uni un ahup nisa ruwe ne. 
MRK.1.30	Awa, Simon koro shiuto-habo seisek mau tashum ki hine hotke wa an; aige, 
MRK.1.31	nani nei shiwentep orushpe Shinuma anure: orowa, Shinuma ek wa nei shiwentep koro teke kishima hine punire ruwe ne; aige, seisek mau tashum aisamka, orowa, shinuma anak ne okai utara otta yaishieiwangere nisa ruwe ne na.
MRK.1.32	Orowa, shiri-onuman chup ahun ita, utara anak ne obitta no okai tashum ki utara hemhem, nitne kamui shikatkari utara hemhem Shinuma orota koro wa araki. 
MRK.1.33	Orowa, machiya un utara obitta apa samaketa uwekarapa. 
MRK.1.34	Awa, Shinuma usa-usa an tashum ki inne utara iwangere hemhem ki, inne nitne kamui oashinge hemhem ki; awa, nitne kamui Shinuma eamkiri gusu, itak kuni hattoki nisa ruwe ne na.
MRK.1.35	Orowa, shiri aro kunneiwano, naa shomo tokap an ita, Shinuma hopuni wa soine hine kim un ushike orun oman, aige, nei ita inonno-itak ki nisa ruwe ne. 
MRK.1.36	Orowa, Simon newa tura no okai utara Shinuma osh paye: 
MRK.1.37	orowa, pa chiki orota ene itak-hi:—Utara obitta 
MRK.1.38	E huuara shiriki, ari itak. Orota Shinuma ene hawe okai-hi:—Oyake un okari an kotan ta paye yanro, nei ita ne yakka upaskuma Ku ki kusu ne, tambe gusu Ku soine nisa ruwe ne na. 
MRK.1.39	Orowa, Gariraya moshirʼebitta kush wa koro Uwekarapa chisei orun ahun, aige, upaskuma hemhem ki, nitne kamui oashinge hemhem ki nisa ruwe ne na.
MRK.1.40	Orowa, munin tashum ki shine ainu Shinuma orota ek wa koramkoro, aige, kotpokita kokkaea hine ene itak-hi:—Aokai ramuoshma yakun en ashkannere eashkai ruwe ne. 
MRK.1.41	Orowa, Shinuma rampoken keutum sange gusu, koro teke turi wa tomooshma, aige, orota ene itak-hi:—Ku ramuoshma na, e ashkannere ash na, ari itak. 
MRK.1.42	Orowa, nani munin tashum anak ne shinuma hoppa, awa, aashkannere nisa ruwe ne. 
MRK.1.43	Orowa, Shinuma nei guru yupke no kashpaotte wa nani soinere hine otta ene itak-hi:— 
MRK.1.44	Nep ne yakka moshima guru otta iteki ye: koroka, e oman wa Kamui kora kenru esapane guru otta yainukara, orowa, nei utara otta paweteshu ne gusu Mose eikashpaotte ayangep e aashkannere wa an gusu yange yan, sekoro itak. 
MRK.1.45	Koroka, shinuma soine wa Yesu anukan no machiya otta ahun eaikap pakno poron no upaskuma heashire hine nei orushpe assuru ashte; tambe gusu Shinuma kim un ushiketa an: awa, nei ita pakno nei wa ne yakka utara anak ne Shinuma orota araki nisa ruwe ne.
MRK.2.1	Nei toho okaketa shui Shinuma Kapernaum machiya otta ahun chiki, Shinuma anak ne chisei ta an sekoro orushpe assuru aashte nisa ruwe ne. 
MRK.2.2	Awa, inne utara uwekarapa, naa chisei ahup eaikap pakno, apa samake katap okai eaikap pakno shiri-eshik ruwe ne: orowa, Shinuma nei utara otta itak ye nisa ruwe ne. 
MRK.2.3	Orowa, ine ainu shine tusushke tashum ki guru ani wa araki utara okai, awa, atura wa araki. 
MRK.2.4	Aige, inne utara okai gusu ko-ehange no araki eaikap chiki, Shinuma an chisei kitai maka nisa ruwe re: nei ambe yaspa aokere yakun tusushke tashum ki guru kata hotke wa an atarabe range nisa ruwe ne. 
MRK.2.5	Orowa, Yesu nei utara koro eishokor i nukara wa tusushke tashum ki guru otta—Poho, e koro katpak atusare wa an ruwe ne; ari itak. 
MRK.2.6	Koroka, nei ushiketa rok wa okai kambi-nuye u ara tumugeta keutum ta upaore, aige,— 
MRK.2.7	Tan guru hemanda gusu nei no itak ya? Kamui koatcha ruwe ne: Shinen moshima, Kamui moshima katpak tusare eashkaibe nen ne ruwe? ari iki ruwe ne. 
MRK.2.8	Koro ramat ani nani Yesu anak ne shinuma utara keutum oshiketa nei no okaibe upaore katu eramʼan koro, orota ene itak-hi: Hemanda gusu echi keutum ta tap okaibe echi upaore ya? 
MRK.2.9	Tusushke tashum ki guru otta e koro katpak atusare wa an sekoro itak ye newa hopuni wa atarape ani wa apkash yan, sekoro itak ye anak ne, inambe ye itak katu isaika itak ne ruwe he an? 
MRK.2.10	Koroka, Ainu Poho shiri kata an wa katpak tusare mondum koro wa an ari ambe echi eramu an kuni gusu 
MRK.2.11	(tusushke tashum ki guru otta ene itak-hi) e otta Ku ye, hopuni wa koro atarape ani wa e uni un oman yan, ari itak. 
MRK.2.12	Orowa, nei guru hopuni hine nani atarape koro wa obitta, no okai utara kotchaketa soine nisa ruwe ne; okai utara obitta oyamokte, orowa, Kamui ko oripak wa ene itak-hi:—Tambe nei no tane pakno naa shomo chi nukara ash nisa ruwe ne na, ari itak.
MRK.2.13	Shui, Shinuma atui sam un oman, aige, obitta no okai inne utara Shinuma orota araki, awa, Shinuma nei utara epakashnu nisa ruwe ne. 
MRK.2.14	Orowa, Shinuma shirikush an ita, Arupeus koro poho Rebi yaku-etaye ushiketa a wa an i nukara, awa, otta En osh ek yan, ani itak. Orowa, shinuma hopuni wa I osh oman nisa ruwe ne. 
MRK.2.15	Orowa shinuma koro chisei ta ibe gusu a wa an, aige, inne yaku-etaye utara newa chikokatpak utara Yesu newa koro koikara utara tura rok wa okai; nei utara inne wa Shinuma osh paye nisa ruwe ne gusu ne na. 
MRK.2.16	Parisee un utara koro kambi-nuye utara anak ne Shinuma chikokatpak utara newa yaku-etaye utara tura ibe katu nukara chiki koro koikara utara otta ene itak-hi:—Shinuma yaku-etaye utara newa chikokatpak utara tura ibe hemhem ki iku hemhem ki ruwe ne, ari itak. 
MRK.2.17	Yesu tap ambe nu yakun nei utara otta ene itak-hi:—Iwange no okai utara anak ne potara guru irannakka, ouse tashum an guru patek kon rusui ruwe ne: Kuani anak ne oupeka utara hotuyekara gusu Ku ek ka shomoki, katpak koro utara Ku hotuyekara gusu Ku ek nisa ruwe ne na.
MRK.2.18	Orowa, Yoannes koro koikara utara newa Parisee un utara koro koikara utara anak ne shomo ramnu ki korʼan, awa, Shinuma orun utara araki wa orota ene itak-hi:—Hemanda gusu Yoannes koro koikara utara newa Parisee un utara koro koikara utara shomo ramnu ki a koroka E koro koikara utara shomo ramnu ki ka shomoki mwe he an? 
MRK.2.19	Orota Yesu ene itak-hi:—Tane mat-ahupkara guru koro tumbu ta ahup utara anak ne nei mat-ahupkara guru an ita shomo ramnu ki eashkai ruwe he an? Tane mat-ahupkara guru anak ne utara tura no an rapoketa shomo ramnu ki eaikap ruwe ne na. 
MRK.2.20	Koroka, nei mat-ahupkara guru auk toho ek kusu ne, nei toho ta utara shomo ramnu ki kusu ne na. 
MRK.2.21	Chiworo-at ani fushko amip utapke guru isam; nei no ki yakun autapke ashiribe anak ne fushko ambe orowa no yara, orowa, nei yara ushike naa aporore ruwe ne. 
MRK.2.22	Shui, ashiri tonoto fushko kapu pukuru ta omare guru isam: nei no ki yakun tonoto anak ne pukuru patkere, orowa, tonoto newa pukuru aisamka ruwe ne: koroka, ashiri tonoto ashiri kapu pukuru orota aomare ruwe ne.
MRK.2.23	Orowa, Shini toho ta Shinuma mungi toi kush wa oman korʼan; awa, koro koikara utara paye rapoketa mungi push tuiba heashi nisa ruwe ne. 
MRK.2.24	Aige, Parisee un utara Shinuma otta ene itak-hi:—Ingarʼan, hemanda gusu nei utara Shini toho ta aki yak ne tuitak otereke nep ki koro okai ruwe he an? 
MRK.2.25	Orota Shinuma ene itak-hi:—Dabid newa tura no okai utara ibe rusui wa aeishiramnep an ita iki orushpe naa shomo echi orooitak ya? 
MRK.2.26	Kamui kora kenru iyotta pase esapane guru Abiatar an ita, shinuma Kamui kora kenru orun ahun wa Kamui kora kenru esapane utara moshima okai utara e ambe tuitak oterekep ne Kamui otta ayange pan uk wa yaikota e, samata, tura no okai utara ne yakka ere ambe echi oro-oitak shomoki ruwe he an? 
MRK.2.27	Orota shui Shinuma ene itak hi:—Shini toho anak ne ainu gusu akarape ne, ainu anak ne Shini toho gusu akarape shomo ne ruwe ne; tambe gusu, 
MRK.2.28	Ainu Poho anak ne Shini toho poka enishpane ruwe ne na.
MRK.3.1	Orowa, shui Shinuma Uwekarapa chisei orun ahun; awa nei ita teke shipeshte guru Shinen an wa an. 
MRK.3.2	Aige, utara anak ne Shinuma eiyonnupba kuni ikkewe kon rusui gusu Shini toho ta shinuma iwangere kusu ne ya nukara gusu orun oshitkurukote nisa ruwe ne. 
MRK.3.3	Orowa, Shinuma teke shipeshte guru otta,—Utara tumugeta ash yan, ari itak. 
MRK.3.4	Aige, utara otta Shinuma ene itak-hi:—Shini toho ta pirikap ki hene wenbe ki hene, ramat shiknure hene raige hene iki katu inambe ikashpaotte uweomarepe ne ruwe he an? 
MRK.3.5	Koroka, nei utara mo no okai ruwe ne. Orowa, Shinuma nei utara sambe nishte wa gusu yairamkoiki hine irushka wa orun ekeshne ingara koro, nei ainu otta,—E teke turi yan, ari itak. Orowa koro teke turi, aige, atumashnure nisa ruwe ne. 
MRK.3.6	Awa, Parisee un utara soyumba wa, nani nekon a iki wa Shinuma isamka eashkai ya, sekoro Herod un utara tura eukoramkon nisa ruwe ne.
MRK.3.7	Orowa, Yesu anak ne koro koikara utara tura atui orun ekohopi: awa, Gariraya wano an poro inne utara nei osh paye nisa ruwe ne: 
MRK.3.8	samata, Yudea wano hene, Yerusarem wano hene, Idumea wano hene, Yorodan pet ikushta wano hene, Tiros newa Sidon kotan okari wano hene, poro inne utara hemanda porobe Shinuma kara katu nu wa okai gusu orota araki nisa ruwe ne. 
MRK.3.9	Orowa, ikineipeka inne utara orowa no iki ararapa kuni ne koro koikara utara pon chip etokooiki kuni gusu ye nisa ruwe ne: 
MRK.3.10	inambe gusu ne yakun, Shinuma inne utara iwangere okere; tambe gusu, nen ne yakka shiyeyepa utara tomooshma kuni ne Shinuma ukonumba shiriki okai ruwe ne. 
MRK.3.11	Orowa, Ichakkeri ramat anak ne hembara ne yakka Shinuma nukara chiki, kotpoketa hachiripa, orowa, hawe ashte hine ene itak-hi:—Aokai anak ne Kamui Poho E ne ruwe ne, ari itak. 
MRK.3.12	Orowa, iteki moshima guru otta Shinuma amkirire kuni ne shiri yupke no kashpaotte nisa ruwe ne na.
MRK.3.13	Orowa, Shinuma nupuri hemesu, awa, orota rengaine utara hotuyepakara, aige, ahotuyepakara utara Shinuma otta paye nisa ruwe ne. 
MRK.3.14	Orowa, Shinuma tu niu ikashima wa niu tura no okai kuni ne, 
MRK.3.15	samata, upaskuma ki kuni ne payere gusu, orowa, nitne kamui oashinge kuni mondum akore kuni gusu are nisa ruwe ne: 
MRK.3.16	orowa, Simon anak ne Petros ani reikore: 
MRK.3.17	shui, Zebedaios koro poho Yakob newa shinuma koro iriwak Yoannes, tan utara Boanerges ani reikore, tambe anak Kamui-hum poho ikkewe ani an itak ne: 
MRK.3.18	orowa, Andreas hene, Piripos hene, Bartoromaios hene, Mattaios hene, Tomas hene, 
MRK.3.19	Arupaios poho ne Yakob hene, Taddaios hene, Kanaan un Simon hene, orowa, Shinuma ekoshi Kariot kotan un guru ne Yudas hene ne ruwe ne.
MRK.3.20	Orowa, Shinuma chisei orun ahun. Awa, shui, aep ibe eaikap pakno inne utara uwekarapa nisa ruwe ne. 
MRK.3.21	Aige, Shinuma koro uiriwak utara anak nei orushpe nu chiki,—Shinuma chiitasare ruwe ne, ari itak koro kishima kuni ne soyumba. 
MRK.3.22	Orowa, Yerusarem kotan wano sap kambi-nuye utara anak ne, Shinuma Berusebub koro, orowa, nitne kamui esapanep ani nitne kamui oashinge ruwe ne sekoro itak. 
MRK.3.23	Orota Shinuma nei utara shikekote hotuyepakara wa itak-maukushte-itak ani ene itak-hi:—Satan anak ne nekon a ki wa Satan oashinge eashkai ya? 
MRK.3.24	Moshiri uirup anak ne yaikota gusu utashpa uwekopi wa okai chiki, nei moshiri ash eaikap ruwe ne. 
MRK.3.25	Samata, chisei un utara anak ne yaikota gusu utashpa uwekopi chiki, nei chisei an eaikap kusu ne ruwe ne. 
MRK.3.26	Orowa, Satan anak ne hopuni wa yaikoiki chiki, yaiuwekopi an; 
MRK.3.27	aige, okai eaikap wa aokere ruwe ne. Koroka, hoshiki no kiroroashnu guru tupetupe shomoki yakun, nei kiroroashnu guru koro chisei orun ahun wa korobe eikka eaikap; atupetupe yakne koro chisei kowende ruwe ne. 
MRK.3.28	Son no echi otta Ku ye:—Utara poho utara koro obitta no okai chikokatpak newa koatcha ani iki koatcha ambe anak ne atusare kusu ne; koroka, 
MRK.3.29	nen ne yakka Ashkanne Ramat koatcha gurʼanak ne nei pakno ne yakka atusare shomoki kusu ne, koroka, nei guru koro chikokatpak hembara pakno ne yakka an ap ne ruwe ne: 
MRK.3.30	Shinuma anak ne Ichakkere ramat kon ruwe ne, ari nei utara ye nisa ruwe ne gusu ne na. 
MRK.3.31	Orowa, koro habo newa koro ainu iriwak utara araki, aige, soita roshki wa Shinuma hotuyekara gusu teshkan nisa ruwe ne. 
MRK.3.32	Awa, inne utara Shinuma okari ta rok wa okai: aige, Shinuma otta utara anak ne ene itak-hi:—Ingarʼan, E koro habo E koro ainu iriwak utara soita okai hine E hunara wa okai ruwe ne. 
MRK.3.33	Shinuma ese wa ene itak-hi:—Ku habo newa Ku ainu iriwak utara inambe ne ruwe he an? 
MRK.3.34	Orowa, Shinuma okari rok wa okai utara orun hosari 
MRK.3.35	ingara wa ene itak-hi:—Ku goro habo Ku goro ainu iriwak utara ingara yan! Inambe gusu ne yakun, nen ne yakka Kamui irenga ki gurʼanak ne, shinuma anak Ku okkai ainu iriwak ne, Ku mat ainu iriwak ne, Ku habo ne ruwe ne gusu ne na, ari itak nisa ruwe ne.
MRK.4.1	Orowa shui Shinuma atui samta epakashnu heashi nisa ruwe ne. Awa, orota shiri poro inne utara uwekarapa, Shinuma chip otta ahun wa atui kata a pakno ne ruwe ne; inne utara obitta atui sam un ya ta okai. 
MRK.4.2	Orowa, itak-maukushte itak ani inne orushpe epakashnu nisa ruwe ne; epakashnu rapoketa ene itak-hi:— 
MRK.4.3	Nu yan: ingarʼan, Piyehe etoita gusu shine toita guru oman nisa ruwe ne; 
MRK.4.4	etoita rapoketa ru paruruta hachiri piye an, awa, chikap reu wa nei ambe e ruwe ne. 
MRK.4.5	Orowa, moshimap anak ne watara-ush kapan no toi an ushiketa hachiri; nani nei ambe hetukba, toitoi kapara ushike ne ruwe ne gusu ne na: 
MRK.4.6	orowa, shinrit isambe ne gusu chup ri koro shukuschire, 
MRK.4.7	aige, shumumge nisa ruwe ne. Orowa, ai-ush ni tumugeta hachiripe an, awa, ai ush ni hetukba wa nei piyehe eteyeba, aige, ibe-o shomoki ruwe ne. 
MRK.4.8	Orowa, moshima an piyehe anak ne toitoi pirika ushike kata hachiri, orowa, ibe-o, hetukba wa poro ne; orowa, wan e tu hotne pakno hene, re hotne pakno hene, ashikne hotne pakno hene, shipiraspa nisa ruwe ne. 
MRK.4.9	Shui ene itak-hi:—Nu kuni kisara koro guru nu yan.
MRK.4.10	Orowa, Shinuma pui no an ita tun ikashima wa niu tura no okai, okari un utara Shinuma otta nei itak-maukushte-itak gusu uwepekennu nisa ruwe ne. 
MRK.4.11	Orowa, orota Shinuma ene itak-hi:—Kamui moshiri gusu an anuina ambe anak ne echi otta akore; koroka, soita okai utara otta obitta no okaibe itak-maukushte-itak ani akan ruwe ne; 
MRK.4.12	ikineipeka nei utara iteki hosari wa atusare kuni ne, ingara wa nukara, yakka, ramepakare shomoki; inu wa nu, yakka, eramʼan shomoki ruwe ne gusu ne na. Orowa, orota Shinuma ene itak-hi:— 
MRK.4.13	Tan itak-maukushte-itak echi eramʼan shomoki ruwe? Yakun, hemanda ani obitta no okai itak-maukushte-itak eramʼan kusu ne ya? 
MRK.4.14	Toita guru anak ne itak etoita ruwe ne. 
MRK.4.15	Itak aetoita wa ru parurugeta okai utara anak ne tambe ne ruwe ne; nei utara nu okere koro nani Satan ek wa nei oshiketa aetoita itak uina ruwe ne. Orowa, watara-ush kapan no toi an ushiketa aetoitap shem korachi, 
MRK.4.16	nei utara itak nu chiki nani yaikopuntek wa koro; orowa, nei utara yai-oshiketa shinrit isam, 
MRK.4.17	koroka irukai okai; orowa, itak gusu aeramchuptek hene aepokbap hene hetuku chiki nani ureechiu ruwe ne. 
MRK.4.18	Orowa, moshima okaibe ai-ush ni tumugeta aetoitap ne; tan utara anak itak nu, 
MRK.4.19	orowa, moshiri gusu an nishomap hene, ikorobe kokandama ambe hene, orowa, moshima okai ambe ibeshikashure-hi ahup wa itak eteye hine ibe-o shomoki ruwe ne na. 
MRK.4.20	Orowa, pirika toi kata aetoitap anak ne tambe ne, nei utara itak nu wa koro, orowa, wan e tu hotne pakno hene, re hotne pakno hene, ashikne hotne pakno hene ibe-o ruwe ne.
MRK.4.21	Orowa, orota Shinuma ene itak-hi:—Ratchako koro wa ek chiki set kata aande gusu shomoki no chomba choropoketa hene shotki choropoketa hene aande gusu ne ruwe he an? 
MRK.4.22	Nep ne yakka anuinap anak ne asarare gusu anuina ruwe ne; orowa, nep ne yakka akamurep anak ne anukare gusu akamure ruwe ne na. 
MRK.4.23	Nu kuni kisara koro guru an chiki, nu yan. 
MRK.4.24	Orowa, orota ene itak-hi:—Hemanda echi nu ya yaitubare yan; echi pakari wa kore nei no, echi gusu apakari kusu ne, orowa, naa echi otta akore kusu ne na. 
MRK.4.25	Inambe gusu ne yakun, koro guru otta akore kusu ne; koro shomoki guru orowa no koro wa an ambe ne yakka aetaye kusu ne gusu ne na.
MRK.4.26	Orowa, Shinuma ene itak-hi:—Kamui moshiri anak ne ainu toi kata piyehe chari korachi ne; nei guru 
MRK.4.27	kunne-to ta hene tokap-to ta hene hotke hemhem ki hopuni hemhem ki, orowa, nekon a aetoita piyehe hetuku wa shukup ya eramushkare. 
MRK.4.28	Toitoi rengaine ibe-o; hoshiki no ra an, orowa no push an, orowa no push otta okai epa ibehe an ruwe ne. 
MRK.4.29	Koroka, nei ibehe chi yakun, nani iyokbe aomare, nange kuni pa epa ruwe ne gusu ne na.
MRK.4.30	Orowa, Shinuma ene itak-hi:—Nekon a Kamui moshiri chi koherayere kusu ne ya? Nekon a itak-maukushte-itak ani nei ambe pita kusu ne ya? 
MRK.4.31	Shine karashi piyehe koheraye ruwe ne, nei ambe shiri kata aetoita chiki, toi kata an obitta no okai piyehe kasu no pokashnu nokanbe ne a yakka aetoita chiki hetuku, 
MRK.4.32	orowa, moshima okai ham kasu no poro ne, samata, poro teke piraspa; rik un chikap nei sempiriketa shini eashkai pakno ne ruwe ne na, sekoro itak.
MRK.4.33	Okai utara anak ne nu eashkai pakno Shinuma itak-maukushte-itak ani orota itak nure nisa ruwe ne; 
MRK.4.34	itak-maukushte-itak isam no otta Shinuma ye shomoki: koroka, yaiikiri no okai ita koro koikara utara otta obitta pita nisa ruwe ne na.
MRK.4.35	Nei toho ta shiri-onuman an ita, ikushta paye yanro, ari utara otta ye. 
MRK.4.36	Orowa, inne utara ande wa chip otta Shinuma an korachi tura wa atui-tomotuye nisa ruwe ne. Orowa, moshima an chip ne yakka tura no okai ruwe ne. 
MRK.4.37	Awa shiri rui rera mau hetuku, riri anak ne chip ahun, chip shikte koro pakno ahun nisa 
MRK.4.38	ruwe ne. Shinuma yaikota anak ne chip umta chieninuibe koro wa mokon ruwe ne: aige, utara Shinuma mososo wa orota ene itak-hi:—Epakashnu guru, chi utara aisamka ange shiriki-i Aokai ramu-eunin ruwe? 
MRK.4.39	Aine, Shinuma mosh wa rera kopao, samata, Ratchi, mo no an, ari an itak ani atui otta ye. Orowa, rera isam wa poro neto an ruwe ne. 
MRK.4.40	Orowa, nei utara otta—Hemanda gusu echi ishitoma ya? Naa shomo echi eishokon ruwe he an; ari itak. 
MRK.4.41	Orowa, utara poron no ishitoma wa utashpa ene itakhi:—Yakun, tan guru nen ne ruwe he an? Rera ne yakka atui ne yakka koro itak nu ruwe ne.
MRK.5.1	Orowa, atui kushta Gerasene un utara koro moshir ta shirepa nisa ruwe ne. 
MRK.5.2	Awa, chip yan koro, nan tushiri orowa no ek Ichakkere ramat shikatkari guru shinen Shinuma etunangara, 
MRK.5.3	nei guru tushiri ani uni ne kon nisa ruwe ne: orowa, shinuma tupetupe eashkai guru isam, kani shinkop ani ka tupe eaikap ruwe ne; 
MRK.5.4	nei guru kanna-kanna chikiri eok shinkop newa kani shinkop ani atupetupe, yakka kani shinkop yasa chikiri eok shinkop kaye nisa ruwe ne gusu ne ne; samata, shinuma ratchire gusu eipak kiroro koro guru isam ruwe ne na. 
MRK.5.5	Orowa, kunne-to ta hene, tokap-to ta hene shinuma ramma tushiri otta hene nup otta hene an wa hawe ashte hemhem ki shuma ani yai-tuye hemhem ki ruwe ne. 
MRK.5.6	Nei guru tuima no an ushike wano Yesu nukara, awa, hoyupu hine orota ko-ongami; 
MRK.5.7	orowa, rui hau ani hawe ashte wa ene itak-hi:—Iyotta rik un Kamui Poho Yesu, E otta nep irengaʼku an a? Iteki Aokai en panakte kuni ne Kamui ani ku E ikashpaotte ash na, ari itak. 
MRK.5.8	Inambe gusu ne yakun,—Ichakkere ramat, nei guru orowa no oashin yan, ani an itak ani Shinuma ye nisa ruwe ne gusu ne na. 
MRK.5.9	Orowa, nekon a reihei e koro ya, ari Shinuma nu. Chi utara inne ne gusu, ku reihei anak ne Region ne ruwe ne, ari itak. 
MRK.5.10	Orowa, iteki nei moshiri wano shinuma utara aokeuba kuni gusu nei ainu poron no Shinuma koramkon nisa ruwe ne. 
MRK.5.11	Nei nupuri kotoro ta ibe wa okai poro buta topaha an ruwe ne. 
MRK.5.12	Ichakkere, ramat utara Shinuma koramkoro wa ene itak-hi:—Buta oshiketa chi ahup 
MRK.5.13	ash kuni ne un payere wa un kore. Orowa, Shinuma ramu-oshma. Awa, Ichakkere ramat oaship hine buta oshiketa ahup: aige, buta topa range ushike rap wa atui orun ahup; nei pishki-hi anak ne wan shine wan hotne ehange ruwe ne; nei okaibe atui otta a-eteyeba nisa ruwe ne. 
MRK.5.14	Orowa, nei buta reshpa utara kira wa machiya otta hene kotan otta hene nei orushpe assuru ashte nisa ruwe ne. Orowa, nekon a orushpe hetuku nisa ruwe he an ingara gusu utara anak ne araki nisa ruwe ne. 
MRK.5.15	Aige, Yesu otta araki wa nitne kamui shikatkari guru, hoshiki no nei Region koro guru a hine mi ambe ami wa keutum yai eashirikara wa an-i nukara: awa, ishitoma nisa ruwe ue. 
MRK.5.16	Orowa, nei okaibe nukara utara anak ne nitne kamui shikatkari guru orushpe hene, buta orushpe hene nure nisa ruwe ne. 
MRK.5.17	Awa, koro kotan wano Yesu paye kuni ne nei utara koramkoro heashi. 
MRK.5.18	Orowa, chip oruu ahun korʼan ita hoshiki nitne kamui shikatkari guru Shinuma ukoiram no an-i koramkoro. 
MRK.5.19	Aige, ramu-oshma shomoki no orota ene itak-hi:—E uni un, e koro utara orun oman wa eani gusu Utarapa nekon a porobe ki ambe newa e erainpokiwen wa kore ambe nure yan, ari itak. 
MRK.5.20	Orowa, nei guru oman wa, Yesu shinuma gusu nekon a porobe ki-i, Dekaporis kotan ta assuru ashte heashi, orowa, utara obitta enushkari nisa ruwe ne na.
MRK.5.21	Orowa, Yesu chip o wa shui ikushun atui tomotuye chiki poro inne utara Shinuma otta uwekarapa: awa, Shinuma anak ne atui samta an ruwe ne. 
MRK.5.22	Aige, Yairos ani an reihei koro, Uwekarapa chisei esapane shine ainu ek hine Yesu nukara koro, kema samaketa hachiri, aine, koramkoro wa ene itak-hi:— 
MRK.5.23	Ku pon matkachi rai ehange ruwe ne: shinuma kashi-a-obiuki wa ashiknure kuni gusu ek wa kashiketa tekehe ande wa en kore, ari itak. 
MRK.5.24	Orowa, nei guru tura Shinuma oman; aige, inne utara nei osh paye wa Shinuma eukonumba nisa ruwe ne.
MRK.5.25	Orowa, tu pa ikashima wan pa kemnu tashum 
MRK.5.26	ki wa inne potara guru gusu poron no aiuninkare, 
MRK.5.27	orowa, korobe obitta eiwangere, yakka, apirikare shomo ne no, koroka, naa tashum yupke shine shiwentep Yesu gusu an orushpe nu chiki Shinuma oshmaketa okai inne utara tumugeta ek hine koro amip tomooshma nisa ruwe ne. 
MRK.5.28	Inambe gusu ne yakun, Shinuma mipihi poka ku tomooshma katap ku iwange kusu ne, ari itak. 
MRK.5.29	Aige, nani nei kem hetuku ushike sat nisa ruwe ne; orowa, nei shiyeye aisamka wa an kuni kon netobake ta eramʼan ruwe ne. 
MRK.5.30	Orowa, nani yaikota orowa no kiroro oashin ari an ambe, Yesu keutum ta eramʼan wa inne utara orun hosari hine, Ku mipi tomooshma guru anak inan guru ne ruwe he an, sekoro itak. 
MRK.5.31	Orota, koikara utara anak ne inne utara E eukonumba katu E nukara, yakka,—En tomooshma guru nen ne ruwe he an ani E ye ya? 
MRK.5.32	Orowa, nei ambe ki guru nukara gusu hosari wa inganʼnisa ruwe ne. 
MRK.5.33	Koroka, nei shiwentep ishitoma wa tusushke hine otta akarabe eramʼan, aige, ek wa Shinuma kotchaketa hachiri hine son no an okaibe obitta nure nisa ruwe ne. 
MRK.5.34	Orota Shinuma ene itak-hi:—Matne-po e koro eishokoro-i anak ne e kaobiuki nisa ruwe ne, ino no paye wa e ki shiyeye eshini yan, ari itak.
MRK.5.35	Shinuma itak an aine Uwekarapa chisei esapane guru koro uni wano utara araki wa ene itak-hi:—E koro matne-po rai okere ruwe ne: nep gusu naa Epakashnu guru shingere ya? 
MRK.5.36	Koroka, Yesu anak ne nei ye itak shiramsamte wa nei esapane guru otta, Iteki ishitoma yan, eishokoro patek ki yak pirika na, ari itak. 
MRK.5.37	Orowa, Petros newa Yakob newa Yakob koro iriwak ne Yoannes moshima nen ne yakka tura no paye katu Shinuma etokotuye nisa ruwe ne. 
MRK.5.38	Awa, nei sapane guru koro chisei ta shirepa, aige, sakayo anukara, poron no chish an rai-chishkara hau an ruwe ne. 
MRK.5.39	Orowa, Shinuma ahun chiki utara orota ene itak-hi:—Hemanda gusu sakayo hemhem ki, chish hemhem echi ki ya? Pon guru anak ne rai an ka shomo ne, mokon ruwe ne, ari itak. 
MRK.5.40	Okai utara Shinuma emina esapse nisa ruwe ne. Koroka, Shinuma nei utara obitta soyumbare okere chiki poho ona newa unu tura no okai utara ani wa poho an ushike un ahun. 
MRK.5.41	Orowa, pon guru tekehe kishima wa orota, Tarita kumi, ari an itak an itak: tan itak ibehe anak ne, Matkachi, hopuni ani ku itak, sekorʼan itak ibehe ne ruwe ne. 
MRK.5.42	Orowa, nani nei matkachi hopuni wa apkash: shinuma tu pa ikashima wan pa pakno epa matkachi ne ruwe ne gusu ne na. Aige, utara anak ne nani poro aeoyamoktep ani oyamokte nisa ruwe ne. 
MRK.5.43	Orowa, iteki moshima utara otta tan orushpe nure kuni ne Shinuma yupke no ikashpaotte nisa ruwe ne: samata, aep iere gusu ye nisa ruwe ne na.
MRK.6.1	Orowa no, nei ushike wano Shinuma soine, awa, koro kotan orun ek; aine, koikara utara nei osh paye nisa ruwe ne. 
MRK.6.2	Shini toho an koro Uwekarapa chisei ta epakashnu heashi: orowa, inne utara nu wa iyokunnure, awa, ene itak-hi:—Tan guru anak ne tap okaibe hunak wa koro ya? Tap okai kiroro an ikip ambe koro teke ani ki kuni mondum tan guru otta akore wayashnu-i nekon a ambe ne mwe he an? 
MRK.6.3	Tambe anak ne bancho ne guru, Maria koro poho shomo ne ya? Yakob hene, Yoses hene, Youdas hene, Simon hene, koro okkai ainu uiriwak shomo ne he an? Samata, koro matne ainu uiriwak teda un tura no okai shomo ne mwe he an? ari itak. Orowa, nei utara Shinuma gusu epetchiu nisa ruwe ne. 
MRK.6.4	Orowa nei utara orota Yesu ene itak-hi:—Uweingara guru anak ne yaikota koro kotan ta hene, koro uiriwak utara tumta hene, koro uni ta hene shomo ne chiki aeoripak sak no an ambe shomo ne ruwe ne, ari itak. 
MRK.6.5	Orowa, nei ita kiroro an ikip iki eaikap ruwe ne, ouse moyo no okai tashum ki utara kata koro teke ande wa iwangere nisa ruwe ne. 
MRK.6.6	Nei utara eumbipkap Shinuma enushkari nisa ruwe ne na. Orowa, Shinuma okari okai kotan orun oman wa epakashnu nisa ruwe ne.
MRK.6.7	Orowa, Shinuma nei tu niu ikashima wa niu shihekote hotuyekara wa tun range payere heashi; awa, Ichakkere ramat oashinge kuni mondum koropare; samata, 
MRK.6.8	payekai gusu kuwa moshima nep ne yakka koro shomoki kuni kashpaotte; aep hene, pusaru hene, ichen o pukuru otta kani hene iteki koro kuni kashpaotte; 
MRK.6.9	koroka, shutu keire ush koro paye; samata, tu amip iteki yaitomchiure kuni kashpaotte nisa ruwe ne. 
MRK.6.10	Orowa, orota ene itak-hi:—Nep chisei ta ne yakka echi ahup chiki echi ehopiru wa paye pakno nei chisei ta reushi yan. 
MRK.6.11	Orowa, nep ushike ne yakka echi uk shomoki no shomo echi nu chiki, nei ushike orowa no echi paye koro, nei utara epeka no an paweteshu ne gusu echi chikiri pok ush koponchi tuituye yan, ari itak. 
MRK.6.12	Orowa, nei utara paye wa utara yaikokatpak kuni upaskuma ki nisa ruwe ne. 
MRK.6.13	Samata, inne nitne kamui oashinge, orowa, inne tashum ki utara kata shum ota wa iwangere nisa ruwe ne na.
MRK.6.14	Orowa, Moshiri shikkashima guru Herod anak ne nei orusbpe nu; Shinuma kon reihei assuru aashte wa an ruwe ne gusu ne na: aige, ene itak-hi:—Baptisma kore Yoannes rai-i orowa no hetopo-a-shiknure, tambe gusu tap kiroro an ambe Shinuma oshiketa iki ruwe ne, ari itak. 
MRK.6.15	Koroka, Ericha ne ruwe ne ani ye utara okai. Orowa, uweingara guru hene uweingara guru korachi hene ne ruwe ne ani itak utara okai. 
MRK.6.16	Koroka, Herod nu chiki, sapaha ku otuye yara Yoannes ne, hetopo-a-shiknure wa an na, ari itak. 
MRK.6.17	Inambe gusu ne yakun, Herod yaikota anak ne koro iriwak Piripos koro machi Herodias gusu teshkara wa Yoannes kishimare hine tupetupe wa upakashnu chisei orota omare yara nisa ruwe ne; shinuma nei shiwentep ahupkan nisa ruwe ne gusu ne na. 
MRK.6.18	Orowa, e koro iriwak koro machi e ahupkara ambe anak ne tuitak oterekep ne, sekoro Yoannes Herod otta ye nisa ruwe ne gusu ne na. 
MRK.6.19	Orowa, Herodias anak ne shinuma keshke hine raigere rusui a koroka eaikap ruwe ne; 
MRK.6.20	inambe gusu ne yakun, Herod anak Yoannes koishitoma, shinuma oupeka newa ashkanne guru ne sekoro eramʼan wa irammakaka shikkashima nisa ruwe ne gusu ne na. Orowa, shinuma nu chiki usa keutum utumashi ki: samata, yaikopuntek wa shinuma ye itak nu nisa ruwe ne na. 
MRK.6.21	Orowa, ki kuni pirika toho an koro, Herod anak ne koro hekatu toho ta koro nishpane utara hene, tumikoro utara esapane utara hene, 
MRK.6.22	Gariraya moshirʼun pase utara hene gusu marapto koro; orowa, Herodias koro matne po ahun wa rimse hine Herod newa ibe gusu tura no rok utara nupetnere; awa, Moshiri shikkashima guru anak ne nei matkachi otta, nep ne yakka e kon rusuibe e en koramkoro chiki e kore ash kusu ne, ari itak. 
MRK.6.23	Samata, otta shinuma shiyuppa no ekambakte ki wa nep ne yakka aokai en koramkorobe, ku moshiri nimara pakno, e kore ash na, ari itak. 
MRK.6.24	Orowa, shinuma soine wa nep ku koramkoro kusu ne ya kunak orushpe koro habo otta nu. Orota koro habo ene itak-hi:—Baptisma kore Yoannes sapaha ekoramkoro yan, ari itak. 
MRK.6.25	Orowa, nani shinuma chashnu no Moshiri shikkashima guru otta ahun wa koramkoro hine ene itak-hi:—Nima kashiketa Baptisma kore Yoannes sapaha ande wa tane en kore kuni ku koramkon na. 
MRK.6.26	Orowa, Moshiri shikkashima guru shiri yairamkoiki ruwe ne; koroka, shiyuppa no ekambak itak an gusu newa ibe gusu tura no rok utara gusu nei matkachi ekatupase shomoki. 
MRK.6.27	Awa, nani Moshiri shikkashima guru yaikota epungine gusu okai shine tumi-koro guru omande wa Yoannes sapaha koro wa ek kuni kashpaotte nisa ruwe ne; awa, 
MRK.6.28	shinuma oman wa upakashnu chisei ta an Yoannes koro sapa otuye, aige, nima kata ande wa koro wa ek hine matkachi otta koropare; matkachi anak ne koro habo orota kore nisa ruwe ne. 
MRK.6.29	Orowa, Yoannes koro koikara utara anak ne nei orushpe nu chiki araki hine nei kaise uk wa iyurui orota omare nisa ruwe ne na.
MRK.6.30	Orowa, apostoro utara anak ne Yesu orota uwekarapa; aige, orota nep ne yakka karape, nep ne yakka ki epakashnu ambe nure nisa ruwe ne. 
MRK.6.31	Orowa, Shinuma nei utara orota, Echi yaikota oyakta an kim un ushike paye wa irukai shini anro, ari itak. Inne utara araki hemhem ki paye hemhem ki wa aep ibe katap pakihi isam ruwe ne gusu ne na. 
MRK.6.32	Orowa, chip o hine oyake un kim un ushike paye nisa ruwe ne. 
MRK.6.33	Paye shiri utara nukara koro inne no eamkiri gusu obitta no okai machiya orowa no hoyupu wa ya peka nei ushiketa etoko uwekarapa nisa ruwe ne. 
MRK.6.34	Orowa, Shinuma ek wa poro inne utara nukara, aine, erampokiwen wa kore, nei utara reshpa guru sak hitsuji chikoikip korachi ne ruwe ne gusu ne na; orowa, Shinuma inne, orushpe epakashnu heashi nisa ruwe ne. 
MRK.6.35	Orowa, tane tokap okere ehange ita orota koikara utara araki wa ene itak-hi:—Tan ushike kimta ne, 
MRK.6.36	tokap anak ne aokere; nei utara yaikota gusu nepka aep hok kuni ne okari okai machiya otta hene kotan otta hene payere yan, ari itak. 
MRK.6.37	Koroka, Shinuma ese wa ene itak-hi:—Echi utara ibere yan. Orota nei utara ene itak-hi:—Chi paye ash wa wan hot denaria pakno an aep hok wa ibere ya? 
MRK.6.38	Orota Shinuma ene itak-hi:—Pantak hempakbe echi koro? Oman wa ingara, ani itak. Orowa eramʼan chiki, ashiknep okai, samata, tu chep an ruwe ne ari itak. 
MRK.6.39	Orowa, Shinuma anak ne okai utara ikiri range ikiri range fukinani mun kata rok kuni kashpaotte nisa ruwe ne. 
MRK.6.40	Awa, ikiri range, ashikne hotne range no an ikiri hene, wan e re hotne an ikiri range hene rok nisa ruwe ne. 
MRK.6.41	Orowa, Shinuma nei ashikne pantak newa tu chep uina hine kando orun liepuni ingara wa nunuke ki, orowa, pantak meshpa; aige, nei tu chep obitta no okai utara otta eimek nisa ruwe ne. 
MRK.6.42	Awa, utara obitta ibe wa kironnu nisa ruwe ne. 
MRK.6.43	Orowa, ameshpa uibe tu saranip ikashima wan saranip umomare, chep ne yakka shem korachi ne. 
MRK.6.44	Nei pantak ibe utara anak ne go sen nin ne ainu ne ruwe ne.
MRK.6.45	Orowa, nani Shinuma yaikota inne utara payere rapoketa koro koikara utara chip ore wa kotchaot ekush un Betsaida orun paye kuni kashpaotte mwe ne. 
MRK.6.46	Orowa, Shinuma utara etukopak okere chiki, inonno-itak ki gusu nupuri orun oman nisa ruwe ne. 
MRK.6.47	Orowa, onuman an koro chip atui noshike an, awa, Shinuma anak Shinen ne ya ta an ruwe ne. 
MRK.6.48	Aige, rera wen wa gusu nei utara chip o kuni monraige eshingi shiri Shinuma nukara chiki, an ine pungi pakita atui kata apkash wa orota ek ruwe ne; aine, nei utara koakkari kotom an, 
MRK.6.49	awa, nei utara Shinuma atui kata apkash shiri nukara, aige, ainu tukap ne kunak yainu gusu hawe ashte ruwe ne: 
MRK.6.50	nei utara obitta Shinuma nukara wa keutum chiukopoye ruwe ne. Koroka, Shinuma nani otta itak ki, awa, Ramu ritetke yan; 
MRK.6.51	Kuani ne; iteki ishitoma yan, ari itak. Orowa, Shinuma nei utara otta chip orun ahun; aige, rera isam; awa, nei utara koro keutum ta shiri enushkari nisa ruwe ne: 
MRK.6.52	inambe gusu ne yakun, nei pantak orushpe erampeutek, koroka, koro sambe anishtere wa an nisa ruwe ne gusu ne na.
MRK.6.53	Orowa, atui-tomotuye wa ya ta shirepa, aine, Gennesaret kotan orun araki wa atui samta chip kote nisa ruwe ne. 
MRK.6.54	Orowa, chip yap, aine, nani utara Shinuma eamkiri gusu, 
MRK.6.55	obitta nei kotan shikapneka no paye wa atarape kata hotke wa okai tashum ki utara Shinuma an ushike nu wa orota ani wa araki heashi. 
MRK.6.56	Orowa, neita ne yakka nep kotan orun hene, machiya orun hene, ushike orun hene, oman yakun, utara anak ne ihok ushiketa tashum ki utara are, orowa, ouse Shinuma koro mipihi chingi patek tomooshma kuni koramkoro: orowa, nen ne yakka nei ambe tomooshma guru anak obitta iwangere nisa ruwe ne na.
MRK.7.1	Orowa, Shinuma koro koikara utara tumugeta okai utara use tekehe ani, shomo afuraye teke ani, koro 
MRK.7.2	aep ibe katu nukara Yerusarem wano araki Parisee un utara newa kambi-nuye utara Shinuma otta uwekarapa. 
MRK.7.3	Parisee un utara newa obitta no okai Yudea un utara anak ne ekashi koro oina shikkashima gusu irammakaka tekehe yashke shomoki chiki, aep shomo ibe ruwe ne: 
MRK.7.4	orowa, nei utara ihok ushike orowa no araki ita yai-furaye shomoki chiki, ibe shomoki: samata, tuki hene, itangi hene, shiunin-kani op hene, furaye korachi an no okai moshima an buri koro wa shikkashima ruwe ne. 
MRK.7.5	Orowa, Parisee un utara newa kambi-nuye utara Shinuma otta ene itak-hi:—Hemanda gusu E koikara utara anak ne ekashi koro oina nei no apkash shomoki no use teke ani aep ibe ya? ari nu. 
MRK.7.6	Orota Yesu ene itak-hi:—Kankapkapeka utara, echi utara gusu chieshinnuye wa an korachi, Isaya pirika no uweingara ki:—
MRK.7.6	Tan utara anak ne koro papush ani en ko-oripak,
MRK.7.6	Koroka, koro keutum anak ne en kattuima no okai ruwe ne.
MRK.7.7	Koroka, raka isam no nei utara en ko-ongami,
MRK.7.7	Ainu kara epakashi ani ipawetenge nei no epakashnu ruwe ne na.
MRK.7.8	Echi utara anak ne Kamui sange kashpaotte emaka wa ainu kara oina shikkashima ruwe ne. 
MRK.7.9	Shui, orota Shinuma ene itak-hi:—Echi koro oina nei no echi ki kuni ne, Kamui ikashpaotte earikinne echi ekatupase ruwe ne. 
MRK.7.10	Inambe gusu ne yakun, Mose ene itak-hi:—E koro ona e koro unu eoripak yan, orowa, koro ona koro unu gusu wen itak sange gurʼanak ne son no poka nei rai ambe erairero: ari Mose itak. 
MRK.7.11	Koroka, nen ne yakka ani en orowa no e yai-epirikare eashkaibe Korban ne, nei ambe anak, Kamui otta 
MRK.7.12	ayangep ne ari an itak ani koro ona koro unu otta ye chiki, nei ona unu gusu nep ne yakka ki kuni echi hattoki ruwe ne; 
MRK.7.13	echi utara anak ne echi sange oina ani Kamui itak isamka; samata, inne nei no okaibe echi ki ruwe ne. 
MRK.7.14	Orowa, kanna shui inne utara shikekote 
MRK.7.15	hotuyekara wa orota ene itak-hi:—Echi utara obitta En nu wa eramu yan; nep ne yakka ainu soige wa an okaibe ainu oshike un ahun wa shinuma turu-ushtep isama: 
MRK.7.16	koroka, ainu orowa no oashin ambe anak ne ainu turu-ushte ruwe ne. 
MRK.7.17	Orowa, Shinuma inne utara hoppa wa chisei orun ahun chiki, koro koikara utara anak ne nei itak-maukushte-itak nu nisa ruwe ne. 
MRK.7.18	Orota Shinuma ene itak-hi:—Echi utara ne yakka ene ramu-sak ya? Nep ne yakka soita an okaibe anak ne ainu oshike un ahun wa shinuma turu-ushte eaikap; 
MRK.7.19	nei ambe anak ne shinuma koro keutum orun ahun shomoki no honi oshiketa ran, aige, rera otta oashin ruwe ne, ani an ambe echi eramu an shomoki ya? Nep aep ne yakka turu-asaktep ne ruwe ne, ari itak. 
MRK.7.20	Orowa, ene itak-hi:—Ainu orowa no oashinbe anak ne nei ambe anak shinuma turu-ushte ruwe ne. 
MRK.7.21	Inambe gusu ne yakun, oshike wano, ainu utara keutum wano wen yainu-hi hene, 
MRK.7.22	hoiyo ambe hene, ikka ambe hene, keukbe hene, omoinu ambe hene, yaikoshipuinere-hi hene, wen-buri hene, kokandama ambe hene, ramupekere hene, wen-shiki hene, 
MRK.7.23	koatcha ambe hene, shiokunnure ambe hene, haitaburi hene; tap okaibe obitta onnaige wano hetuku wa ainu turu-ushte ruwe ne gusu ne na, sekoro itak.
MRK.7.24	Orowa, Shinuma hopuni wa nei kotan wano paye hine Turos newa Sidon kotan orun oman nisa ruwe ne. Awa, chisei orun ahun wa nen ne yakka shomo eramʼan kuni kon rusui; koroka, anuina eaikap ruwe ne. 
MRK.7.25	Aige, koro pon matkachi Ichakkere ramat shikatkari wa an shine shiwentep anak ne Shinuma gusu an orushpe nu wa nani ek hine Shinuma chikiri samaketa hachiri ruwe ne. 
MRK.7.26	Nei shiwentep anak oya kotan un gunʼne, Suropenisia un guru sanike ne ruwe ne. Shinuma nei matkachi orowa no Ichakkere ramat oashinge kuni ne ekoramkon na. 
MRK.7.27	Orota Shinuma ene itak-hi:—Hoshiki no poho utara kironnure yan: po utara koro aep uk wa seta otta koropare ambe anak ne pirikap shomo ne ruwe ne gusu ne na, ari itak. 
MRK.7.28	Koroka, nei shiwentep Shinuma otta ene itak-hi:—Ruwe un Utarapa, yakka set choropoke un seta anak ne po utara aep uibe ibe ruwe ne. 
MRK.7.29	Orota Yesu ene itak-hi:—Nei no e itak an gusu, oman yan, e koro matnepo wano nitne kamui oashin wa isam ruwe ne, ari itak. 
MRK.7.30	Orowa, shinuma anak ne koro uni un oman wa poho shotki kata hotke wa an shiri nukara, awa, nitne kamui oashin wa isam shiri ne ruwe ne.
MRK.7.31	Orowa, shui Shinuma Turos kotan hoppa hine Sidon kotan orun arapa, aige, Dekaporis kotan noshike kush wa Gariraya atui orun ek. 
MRK.7.32	Awa, utara anak ne itak eaikap ashpa uwopuk guru Shinen Shinuma otta tura wa araki; aine, shinuma kata tekehe ande kuni koramkoro. 
MRK.7.33	Orowa, Shinuma inne utara orowa no oyake un ainu isam ushiketa, nei guru ani wa arapa, orowa, kisara otta ashikepet omare hine topsekara, 
MRK.7.34	aige, parumbe tomooshma; orowa, kando orun hepuni ingara hine tanne heisei ki, aine, nei guru otta:—
MRK.7.35	Orowa, koro kisara amaka, parumbe richi apita, samata, shinuma itak nisa ruwe ne. 
MRK.7.36	Orowa, nei utara iteki moshima guru nure kuni kashpaotte: koroka, Shinuma poron no ikashpaotte pakno, naa mashkin no nei orushpe utara assuru ashte nisa ruwe ne na. 
MRK.7.37	Orowa, utara shiri iyokunnure kashpa wa ene itak-hi:—Shinuma nep ne yakka pirika no kanʼnisa: ashpa guru ne yakka nure, shomo itak guru itakte ruwe ne, sekoro itak.
MRK.8.1	Nei toho ta shui poro inne utara okai, awa, aep isama, nei ita orota Shinuma koikara utara shihekote hotuyekara wa ene itak-hi:— 
MRK.8.2	Inne utara rampokiwen wa Ku kore na, tane rereko ta En tura no okai wa nep ne yakka ibe shomoki nisa ruwe ne gusu ne na: 
MRK.8.3	shomo ramnu ki no Ku payere chiki, ru hontomota sambe-toranne nangoro; samata, ehangeko no an-i wano araki utara okai ruwe ne, ari itak. 
MRK.8.4	Orota koikara utara ese wa ene itak-hi:—Nei wano teda tan kim un ushiketa aep ani tan okai utara kironnure eashkai ya? sekoro itak. 
MRK.8.5	Orowa, Shinuma pantak hempakbe echi koro ya? ari nu. Orota, arawanbe an ani nei utara itak. 
MRK.8.6	Orowa, inne utara shiri kata rok kuni Shinuma kashpaotte; aige, Shinuma nei arawan pantak uk, awa, yaiiraige ki okere chiki, meshpa hine inne utara kotchaketa sange gusu koro koikara utara otta koropare nisa ruwe ne; awa, nei utara anak ne inne utara kotchaketa sange nisa ruwe ne na. 
MRK.8.7	Samata, cheppo anak moyo no kon ruwe ne; nei ambe Shinuma nunuke okere chiki, chep ne yakka utara kotchaketa sange kuni ikashpaotte nisa ruwe ne. 
MRK.8.8	Orowa, utara ibe wa akironnure: orowa, ameshpa wa ikashima uibe arawan saranip pakno umomare nisa ruwe ne. 
MRK.8.9	Nei utara pishkihi aukotama chiki shi sen nin ne ainu ne: orowa, Shinuma nei utara payere nisa ruwe ne na. 
MRK.8.10	Orowa, nani Shinuma koro koikara utara tura chip o wa Darmanuta un kotan orun ek nisa ruwe ne na.
MRK.8.11	Orowa, Parisee un utara araki wa Shinuma ko-uwepekennu heashi, aige, koramnukara wa kando orowa no aki shirosh ek kuni hunara ruwe ne. 
MRK.8.12	Awa, Shinuma keutum osshi wano tanne heisei ki wa ene itak-hi:—Nep gusu tan ainu ikiri shirosh hunara ya? Son no echi otta Ku ye, tan ainu ikiri otta shirosh 
MRK.8.13	akore shomoki kusu ne ruwe ne, ari itak. Orowa, Shinuma nei utara moshima no ande wa chip orun ahun hine ikush un arapa nisa ruwe ne na.
MRK.8.14	Orowa, pan koro kuni oira; samata, tura no chip oshiketa shine pantak kasu no pan isam ruwe ne. 
MRK.8.15	Awa, Shinuma nei utara kashpaotte wa ene itak-hi:—Ingarʼan, Parisee un utara koro pan-dane hene Herod koro pan-dane hene yaitubare yan. 
MRK.8.16	Orowa, nei utara utashpa uwe-upaore wa,—Pan isam gusu ne, ari itak. 
MRK.8.17	Yesu tambe eramu an wa orota ene itak-hi:—Hemanda gusu pan sak gusu echi upaore ya? Naa shomo echi eramu hemhem ki ramepakari hemhem ki ya? 
MRK.8.18	Echi keutum anishtere ya? Shiki koro wa shomo echi nukara? Kisara koro wa shomo echi nu? 
MRK.8.19	Shomo echi eshkarun ya? Go sen nin ne ainu otta ashikne pantak Ku meshpa ita, nei ameshpa uibe umomare wa ani hempak no okai saranip echi shikte ya? Orota, tu saranip ikashima wan saranip ne, ari itak. 
MRK.8.20	Orowa, shi sen nin ne ainu otta arawan pantak an ita ameshpa uibe ani hempak saranip echi shikte ya? 
MRK.8.21	Orota nei utara, Arawanbe, ari itak. Orota Shinuma ene itak-hi:—Naa shomo echi ramepakari ya? 
MRK.8.22	Orowa, Betsaida kotan orun araki nisa ruwe ne. Aige, utara anak ne shik-nak guru shinen Shinuma otta tura hine, Shinuma tomooshma kuni koramkoro. 
MRK.8.23	Orowa, Shinuma nei shik-nak guru koro teke kishma wa kotan soige un itura; aige, shiki kata topsekara chiki kashiketa teke ande koro, nepka e nukara ya, ari uwepekennu. 
MRK.8.24	Nei guru hepuni ingara wa, utara ku nukara, chikuni nei no anukarabe apkash korʼan-hi ku nukara na, ari itak. 
MRK.8.25	Orowa, shui Shinuma nei guru shiki kata teke ande ruwe ne; orowa, shinuma irammakaka ingara koro aiwangere, aige, nep ne yakka irammakaka nukan nisa ruwe ne na. 
MRK.8.26	Orowa, koro uni orun Shinuma nei guru omande hine ene itak-hi:—Iteki kotan otta ahun poka ki yan, ari itak.
MRK.8.27	Orowa, Yesu newa koro koikara utara anak ne paye wa Kaisarea Piripos kotan otta ahup nisa ruwe ne: awa, ru hontomota koikara utara otta Shinuma uwepekennu wa ene itak-hi:—Kuani anak ne nen ne kuni utara ye ya? 
MRK.8.28	Orota nei utara ene ye-hi:—Baptisma kore Yoannes ne ari ye utara okai: Ericha ani ye utara okai; koroka, moshima utara anak, uweingara utara tumuge un shine uweingara guru E ne ruwe ne, ani ye ruwe ne, sekoro itak. 
MRK.8.29	Tata otta Shinuma ene nu-hi:—Echi utara anak Kuani nen ne kuni echi ye ruwe he an? Petros ese wa orota ene itak-hi:— 
MRK.8.30	Aokai anak ne Kiristo ne ruwe ne. Orowa, tan orushpe iteki moshima guru otta nure kuni Shinuma kashpaotte nisa ruwe ne. 
MRK.8.31	Orowa, Ainu Poho poron no aramushitnere wa ekashi utara orowa no hemhem, Kamui kora kenru esapane utara orowa no hemhem, kambi-nuye utara orowa no hemhem aemaka hine araige, samata, rereko an ita hetopo-shiknu kuni orushpe nei utara otta epakashnu heashi nisa ruwe ne. 
MRK.8.32	Shinuma tan itak anu no ye nisa ruwe ne. Orowa, Petros Shinuma uk wa ko-sakayokara heashi ruwe ne. 
MRK.8.33	Koroka, Shinuma hosari wa koro koikara utara nukara hine Petros orun ko-sakayokara wa ene itak-hi:—Satan, En oshmake un oman; eani anak ne Kamui orushpe esanniyo shomoki no ainu orushpe esanniyo ruwe ne gusu ne na, ari itak. 
MRK.8.34	Orowa, orota inne utara newa koro koikara utura tura shibekote hotuyekara wa otta ene itak-hi:—En osh ek kuni esanniyo guru an chiki, yaikota yaiesbina hine koro utasap ani wa En oshi ekte yan. 
MRK.8.35	Inambe gusu ne yakun, kon ramat shiknure kuni esanniyo gurʼanak ne nei ambe turainu kusu ne: orowa, Ku rengap gusu hemhem pirika shongo rengap gusu hemhem kon ramat turainu gurʼanak ne, nei ambe shiknure kusu ne gusu ne na. 
MRK.8.36	Ainu anak moshirʼebitta eyaiepirikare, aige, kon ramat turainu chiki nep aeyaiepirikarep an ruwe he an? 
MRK.8.37	Samata, kon ramat shirihine ainu anak ne nep itasa kore kusu ne ya? 
MRK.8.38	Inan guru ne yakka tane okai hoiyo newa wen ainu ikiri ta Ku goro orushpe newa Ku goro itak eyainikoroshma gurʼanak ne, Ainu poho ne yakka ashkanne hauturumbe tura no koro Michi arakuru koro wa ek ita, nei guru eyainikoroshma kusu ne.
MRK.9.1	Orowa, orota Shinuma ene itak-hi:—Son no echi otta Ku ye, tan okai utara tumugeta teda roshki wa okai utara anak ne Kamui moshiri auak ne kiroro ani ek shiri nukara pakno oara rai ambe sapke' katap shomoki kusu ne na, sekoro itak.
MRK.9.2	Orowa, iwan rereko okaketa Yesu anak ne Petros newa Yakob newa Yoannes tura wa ainu isam ri nupuri hemesu nisa ruwe ne: awa, nei utara shik samata katuhu oya kat ne akan ruwe ne: 
MRK.9.3	koro mipihi anak ne shikayekaye wa shiri retan ruwe ne; amip retaraka guru mipihi iretaraka eaikap pakno retan ruwe ne. 
MRK.9.4	Orowa, Ericha anak ne Mose tura anukara, awa, Yesu tura uweneusara shiri an. 
MRK.9.5	Tata otta Petros ese wa Yesu otta ene itak-hi:—Babbi, chi utara teda okai ambe anak ne pirika ruwe ne: kash reppish chi kanro: shinep Aokai gusu, shinep Mose gusu, 
MRK.9.6	shinep Ericha gusu ne na, ari itak. Nep itak ani itak yak pirika ya erampeutek; nei utara shiri ishitoma shiriki nisa ruwe ne gusu ne na. 
MRK.9.7	Orowa, nei utara enkashike kashi-kamu shine nishkuru ek: aige, nishkuru wano,—Tambe anak ne Ku omap an Poho ne; Shinuma echi nu yan, sekorʼan hawe an ruwe ne. 
MRK.9.8	Orowa, ekushkonna ekeshne ingara koro, ouse tura no an Yesu moshima nen ne yakka anukara shomoki nisa ruwe ne na.
MRK.9.9	Nupuri orowa no rap shiri an ita, Ainu Poho rai i orowa no hetopo-shiknu pakno iteki nen ne yakka otta nei orushpe nure kuni kashpaotte nisa ruwe ne. 
MRK.9.10	Awa, shinuma utara tan itak shikkashima; orowa no, rai i orowa no hetopo-shiknu sekorʼan itak itak ibehe, nekon a ibehe ne nangoro ya ani an ambe ani utashpa uwepekennu nisa ruwe ne. 
MRK.9.11	Orowa, utara anak ne Shinuma otta, Ericha hoshiki no ek kusu ne, ani kambi-nuye utara ye ambe gusu uwepekennu. 
MRK.9.12	Orota, Shinuma ene itak-hi:—Son no ka un, Ericha hoshiki no ek wa nep ne yakka iki: orowa, Ainu Poho hemanda okaibe ani ayairamshitnere wa otta shomo yaikatanu aki katu chieshinnuye wa an a? 
MRK.9.13	Koroka, echi otta Ku ye, Ericha ek okere, aige, gusu chieshinnuye wa an korachi utara anak ne rengaine nei guru gusu iki nisa ruwe ne na, ari itak.
MRK.9.14	Orowa, koikara utara otta araki chiki nei okari poro inne utara newa kambi-nuye utara ko-uwepekennu shiri anukara. 
MRK.9.15	Awa, nani inne utara obitta Shinuma nukara chiki shiri kimatek wa orota hoyuppa hine ko-ongami nisa ruwe ne. 
MRK.9.16	Aige, orota nu wa Shinuma ene itak-hi:—Nei utara tura hemanda echi uwepekennu ruwe he an? 
MRK.9.17	Orowa, inne utara oshiketa shiueu anak ne ese wa ene itak-hi:—Epakashnu guru, shomo itak ramat shikatkare ku poho e otta ku tura wa ek; 
MRK.9.18	awa, neita ne yakka ashikatkare yupke ita ayasa; orowa, koishum oashinge wa nimaki niyorokara, orowa, sattek ne ruwe ne: E koro koikara utara nei ramat oashinge gusu ku koramkoro, koroka, 
MRK.9.19	eaikap ruwe ne, sekoro itak. Nei utara otta Shinuma ese wa ene itak-hi:—Aa eishokor-i sak ikiri, hembara pakno echi tura no Ku an kusu ne ya? Hembara pakno echi gusu Ku yaishiporore ya? En orota i ani wa ek yan, ari itak. 
MRK.9.20	Orowa, Shinuma otta atura wa araki: awa, nei guru Shinuma ingara chiki nani ramat anak ne, yupke no pitkere; aine, shiri kata hachiri wa teshke-teshke hine koishum oashinge nisa ruwe ne. 
MRK.9.21	Orowa, hembara wano tan tashum ki ruwe, koro michi otta Shinuma inu. Ponram orowa no ani nei guru ye. 
MRK.9.22	Orowa, kanna-kanna shinuma raige kuni ne abe otta hene wakka oshiketa hene eyapkiri ruwe ne, koroka, Aokai nep ka ki eashkai chiki, un erampokiwen wa un kashiobiuki wa un kore, sekoro itak. 
MRK.9.23	Orota Yesu ene itak-hi:—Ki eashkai! Eishokoro guru otta anak ne nep ne yakka an eashkaibe ne. 
MRK.9.24	Nani nei michi anak ne hawe ashte wa, ku eishokon ruwe ne, ku eishokor-i sakbe kashiobiuki wa en kore. 
MRK.9.25	Orowa, inne utara hoyuppa wa uwekarapa shiri Yesu nukara chiki, Ichakkere ramat ko-sakayokara wa otta ene itak-hi:—Shomo-itak ashpa uwopuk ramat, nei guru wano oashin wa, kannashui iteki otta ahun yan, ari ku kashpaotte na. 
MRK.9.26	Orowa, hawe ashte koro shiri shinuma pitkere chiki oashin: awa, nei guru rai guru korachi ne: shinuma rai okere ari inne utara poro sereke ye pakno ne ruwe ne. 
MRK.9.27	Koroka, Yesu anak ne koro tekehe kishima wa punire, orowa, shinuma hopuni nisa ruwe ne. 
MRK.9.28	Orowa, chisei orun ahun chiki koikara utara anak ne arorokishne no Shinuma otta, 
MRK.9.29	Chi utara nei ap oashinge eaikap ikkewehe nu ruwe ne. Aige, orota, nei okaibe anak ne moshima ambe gusu shomo ne, ouse inonno-itak an gusu oashinbe ne ruwe ne, ari itak.
MRK.9.30	Orowa, shinuma utara nei kotan wano paye wa Gariraya moshiri kush nisa ruwe ne; awa, nen ne yakka iteki nei ambe eramu an kuni Shinuma kon rusui ruwe ne. 
MRK.9.31	Orowa, Shinuma koikara utara epakashnu wa, ene itak-hi:—Ainu Poho anak ne utara teke otta aekoshi, aige, nei utara Shinuma raige kusu ne; araige okere chiki rereko orowa no hetopo-shiknu kusu ne, ari itak. 
MRK.9.32	Koroka, utara anak ne nei itak ibehe erampeutek, samata, otta ibehe nu kuni ishitoma ruwe ne.
MRK.9.33	Orowa, Kapernaum kotan ta araki: awa, chisei ta okai koro,—Ru hontomota nepi echi eukoyupekere ya? ani Shinuma nu ruwe ne. 
MRK.9.34	Koroka, nei utara nep ka ye shomoki inambe gusu ne yakun, iyotta pase guru nen ne ruwe he an sekorʼambe ani nei utara ru hontomota uwe-eukoyupekere nisa ruwe ne gusu ne na. 
MRK.9.35	Orowa, Shinuma a, aige, orota nei tu niu ikashima wa niu hotuyekara wa ene itak-hi:—Sapane rusui guru an chiki, nei guru iyotta keseke un gun ne, obitta no okai utara koro uitek guru ne kusu ne na, sekoro itak. 
MRK.9.36	Orowa, Shinuma shine pon guru uk wa utara noshiketa ande: orowa, tek omare wa nei utara otta ene itak-hi:— 
MRK.9.37	Nen ne yakka Ku reihei rengap gusu tap korachi an pon guru uk gurʼanak ne En uk ruwe ne: orowa, nen ne yakka En uk gurʼanak ne En uk shomoki koroka En omandep uk ruwe ne, ari itak.
MRK.9.38	Yoannes anak ne Shinuma otta ene itak-hi:—Epakashnu guru, E reihei ankushtapne nitne kamui oashinge guru shinen chi nukara, awa, nei guru un osh ek shomoki gusu chi hattoki ash nisa ruwe ne, ari itak. 
MRK.9.39	Koroka, Yesu ene itak-hi:—Iteki hattoki yan: inambe gusu ne yakun, Ku reihei ankushtapne kiroro umbe ki wa tunashi no En ohaigekara guru isam ruwe ne gusu ne na. 
MRK.9.40	Un epokba shomoki gurʼanak ne un ramuoshma ruwe ne. 
MRK.9.41	Orowa, nen ne yakka echi utara anak Kiristo koro utara echi ne na gusu iku kuni wakka shine itangi echi kore gurʼanak ne, son no echi otta Ku ye, nei guru oara koro pummaha turainu shomoki kusu ne. 
MRK.9.42	Orowa, nen ne yakka tap okai En eishokoro pon guru shinen ure-epetchiure gurʼanak ne, nei guru koro rekuchi otta poro shumanishu aunu wa atui otta aeyapkiri katu nei guru gusu kasu no pirika ruwe ne. 
MRK.9.43	E koro tekehe e epetchiure yakun, oattuye yan: inambe gusu ne yakun, tu teke e koro wa Gehenna un, aushka eaikap abe un, oman kasu no eani hera wa ishu-i otta ahun katu anak ne eani gusu naa pirika ruwe ne gusu ne na. 
MRK.9.45	Orowa, e chikiri e epetchiure yakun, oattuye yan: inambe gusu ne yakun, e koro tu chikiri koro wa Gehenna otta aeyapkiri kasu no yaiewen wa ishu-i otta ahun katu anak ne eani gusu naa pirika ruwe ne gusu ne na. 
MRK.9.47	Orowa, e shikihi e epetchiure yakun, oashinge yan; tu shikihi koro wa Gehenna otta aeyapkiri kasu no, shine shik koro wa Kamui moshiri orun ahun katu eani gusu naa pirika ruwe ne gusu ne na; 
MRK.9.48	nei ushiketa koro mososhpe rai shomoki, samata, abe anak ne shomo aushka ruwe ne. 
MRK.9.49	Nen ne yakka, obitta abe ani shippo aushte kusu ne gusu ne na. 
MRK.9.50	Shippo anak ne pirika ruwe ne: koroka, nei shippo anak koro runnu mawe turainu chiki, nep ani nei mawehe aomare ya? Echi utara yaikota oshiketa shippo koro wa utashpa itomo an no okai yan.
MRK.10.1	Orowa, Shinuma hopuni hine nei kotan wano oman wa Yorodan pet kush ta an Yudea moshiri orun ek nisa ruwe ne: orowa, kanna-shui inne utara Shinuma otta uwekarapa; awa, ramma korachi shui Shinuma epakashnu nisa ruwe ne na. 
MRK.10.2	Orosama, orota Parisee un utara araki wa koramnukara hine ene uwepekennu-hi:—Ainu anak ne koro machi osurupa chiki kashpaotte ehaita ruwe he an, ani nu. 
MRK.10.3	Orota Shinuma ese wa ene itak-hi:—Mose anak ne nep ani echi kashpaotte ya? 
MRK.10.4	Tata otta nei utara ene ye-hi:—Mose anak chi utara uwosurupa kambi kore wa shiwentep osurupa kuni ramuoshma nisa ruwe ne, sekoro itak. 
MRK.10.5	Koroka, Yesu nei utara otta ene itakhi:—Echi koro sambe nishte wa gusu Mose nei ikashpaotte echi gusu nuye nisa ruwe ne. 
MRK.10.6	Koroka, moshiri akara heashi ta okkai shiueu matne shinen akan ruwe ne. 
MRK.10.7	Tambe gusu, ainu anak ne koro ona koro unu ande wa kon machi tura ko-an kusu ne; 
MRK.10.8	orowa, nei tun anak ne shine kam ne kusu ne na; tambe gusu nei utara naa tun shomo ne shine kam ne ruwe ne. 
MRK.10.9	Tambe gusu, Kamui ukotukkare utara nen ye yakka iteki usa ande yan. 
MRK.10.10	Orowa, chisei ta okai ita anak ne koro koikara utara shui nei orushpe gusu Shinuma otta nu nisa ruwe ne. 
MRK.10.11	Orota Shinuma ene itak-hi:—Nen ne yakka kon machi osurupa wa moshima an shiwentep ani machi ne kara gurʼanak ne shinuma gusu omoinu kon ruwe ne: 
MRK.10.12	samata, nei shiwentep yaikota anak ne koro hoku osurupa wa moshima an ainu ani hoku ne koro chiki shinuma omoinu kon ruwe ne.
MRK.10.13	Orowa, atomooshmare kuni ne utara anak ne Shinuma orota nokan utara tura wa araki nisa ruwe ne: awa, 
MRK.10.14	koikara utara kopao nisa ruwe ne. Koroka, Yesu nei ambe nukara chiki irushka hine orota ene itak-hi:—Nokan utara En otta araki kuni ambe ramuoshma; iteki hattoki yan: Kamui moshirʼumbe anak ne nei no okaibe ne ruwe ne gusu ne na. 
MRK.10.15	Son no echi otta Ku ye, nen ne yakka nokan guru nei no Kamui moshiri uk shomoki gurʼanak ne, earikinne nei moshiri orun ahun shomoki kusu ne, ari itak. 
MRK.10.16	Orowa, Shinuma nei nokan utara otekomare wa kashiketa tekehe ande koro shinnunuke nisa ruwe ne.
MRK.10.17	Orowa, Shinuma payekai korʼan ita, orota shine ainu hoyupu wa kotchaketa kokkaea hine ene itakhi:—Pirika epakashnu guru, kuani hembara pakno ne yakka shiokere shomoki inotu ku eikeshkoro kuni ne nekon a ku ki yak pirika ya? sekoro nu. 
MRK.10.18	Orota Yesu ene itak-hi:—Hemanda gusu pirika ani En ye ya? Shinen moshima pirikap isama, nei ambe anak Kamui ne ruwe ne. 
MRK.10.19	Eani ikashpaotte eramʼan, Iteki keuk yan, Iteki omoinu koro yan, Iteki ikka yan, Iteki shunge paweteshu ki yan, Iteki iramisamka, E koro ona, newa unu ko-oripak yan, ari itak. 
MRK.10.20	Orota nei guru ene itak-hi:—Epakashnu guru, pon ram orowa no tap okaibe obitta ku shikkashima nisa ruwʼe ne. 
MRK.10.21	Orowa, Yesu nei guru orun nukara wa omap ki, aine, orota ene itak-hi:—E haita ambe shinep an: e oman wa e korobe obitta ehok hine irapokkari guru otta koropare, yak anak ne kando oshiketa aeoteknup e koro kusu ne; orowa no ek wa En osh apkash yan, ari itak. 
MRK.10.22	Koroka, shinuma nei itak nu koro enanhachire, aige, oknatara wa oman nisa ruwe ne; nei guru shiri poro ambe koro guru ne ruwe ne gusu ne na.
MRK.10.23	Orowa, Yesu ekeshne orun ingara wa koro koikara utara otta ene itak-hi:—Nep hokamba no aeoteknu ambe koro utara Kamui moshiri orun ahup humi! 
MRK.10.24	Orowa, koikara utara Shinuma ye itak eoyamokte. Koroka, Yesu shui ese wa nei utara otta ene itak-hi:—Poho, aeoteknu ambe eyaikopashte utara Kamui moshiri orun ahup-i nep hokamba ruwe! 
MRK.10.25	Aeoteknu guru Kamui moshiri orun ahun-i kasu no rakuda chikoikip kem-pui oboso wa oman-i anak ne naa isaika ruwe ne. 
MRK.10.26	Orowa, nei utara shi no iyokunnure wa otta ene itak-hi:—Yakun, kashi-a-obiuki eashkai guru inan guru ne ruwe he an? 
MRK.10.27	Yesu nei utara orun ingara wa ene itak-hi:—Tambe anak ne ainu gusu eaikapbe ne, koroka, Kamui gusu shomo ne ruwe ne; inambe gusu ne yakun, Kamui anak ne nep ne yakka ki eashkai ruwe ne gusu ne na. 
MRK.10.28	Orota Petros itak heashi wa ene itak-hi:—Ingarʼan, Chi utara anak nep ne yakka chi ande ash wa E osh araki ash ruwe ne, sekoro itak. 
MRK.10.29	Yesu ene itak-hi:—Son no echi otta Ku ye, Ku rengap gusu hemhem, pirika shongo rengap gusu hemhem, chisei hene, okkai ainu uiriwak hene, matne ainu uiriwak hene, unu hene, ona hene, po utara hene, 
MRK.10.30	toi hene are wa, tane an pakihi ta ashikne hotne pakno shomo akore guru isam ruwe ne; chisei hemhem, okkai ainu uiriwak hemhem, matne ainu uiriwak hemhem, unu hemhem, po utara hemhem, toi hemhem, aepokbap tura no koro; orowa, ek kushki moshiri ta hembara pakno ne yakka shiokere shomoki inotu kon ruwe ne kusu ne na. 
MRK.10.31	Orowa, inne hoshiki no okai utara iyoshi no ne kusu ne; samata, iyoshi no okai utara hoshiki no ne kusu ne na.
MRK.10.32	Orowa, nei utara Yerusarem kotan orun hemesu korʼan, awa, ru hontomota okai; Yesu nei utara ratchaot oman shiri an: aine, utara oyamokte; samata, osh paye utara ishitoma nisa ruwe ne Orowa, shui, Shinuma nei tun ikashima wa niu uk hine yaikota gusu hetuku kusu ne orushpe nure heashi wa ene okai-hi:— 
MRK.10.33	Ingarʼan, chi utara Yerusarem kotan orun hemespa; orowa, Ainu Poho anak ne Kamui kora kenru esapane utara newa kambi-nuye utara otta aekoshi; orowa, nei utara Shinuma raige kuni esanniyo wa Oya uirup utara otta ekoshi; nei utara anak ne Shinuma eoyaitak hemhem ki, 
MRK.10.34	kata topsekara hemhem ki, shirikik hemhem ki, orowa no raige hemhem ki kusu ne; orowa, rereko okaketa Shinuma hetopo-shiknu kusu ne na.
MRK.10.35	Orowa, Zebedee koro poho Yakob newa Yoannes Shinuma karange no araki hine orota ene itak-hi:—Epakashnu guru, nep ne yakka Aokai otta chi koramkorobe un gusu iki kuni chi kon rusui ruwe ne. 
MRK.10.36	Orota:—Hemanda echi gusu Ku kara kuni echi kon rusui ya? ari Shinuma itak. 
MRK.10.37	Orota nei utara ene itak-hi:—E koro nupeki otta chi utara anak ne shinen E shimon tek samata, shinen E hariki tek samata rok kuni kara wa un kore. 
MRK.10.38	Koroka, Yesu nei utara otta ene itak-hi:—Echi eikoramkorobe echi erampeutek ruwe ne. Echi utara anak ne Ku iku kuni itangi echi ku eashkai ya? Samata, Ku uk kuni baptisma ani baptisma echi uk eashkai ya? 
MRK.10.39	Orota, eashkai ruwe ne, ari nei utara ye ruwe nisa ne. Orota Yesu ene itak-hi:—Ku iku kuni itangi echi ku kusu ne, samata, Ku uk kuni baptisma ani baptisma echi akore kusu ne na: 
MRK.10.40	koroka, Ku shimon tek samata a hene, Ku hariki tek samata a hene ani an ambe anak ne Ku kore kunip shomo ne; koroka, gusu aetokooiki utara otta akore kusu ne na, sekoro itak. 
MRK.10.41	Orowa, nei wa niu nei itak nu chiki Yakob newa Yoannes ko-irushka heashi nisa ruwe ne. 
MRK.10.42	Orowa, Yesu nei utara shihekote hotuyekara wa orota ene itak-hi:—Oya uirup utara esapane kuni aesanniyo utara anak ne enishpane iki wa epungine, orowa, nei pase utara anak ne shiramniukesh mondum ko-ki ruwe ne. 
MRK.10.43	Koroka, echi utara tumugeta nei no an shomo ne kusu ne: koroka, nen ne yakka echi tumugeta pase rusui gurʼanak ne echi auitek guru ne kusu ne: 
MRK.10.44	orowa, nen ne yakka echi tumugeta sapane rusui gurʼanak ne echi obitta gusu an usshiune guru ne kusu ne na. 
MRK.10.45	Inambe gusu ne yakun, son no newa Ainu Poho anak ne moshima utara eiwange kuni gusu ek shomo ne, koroka, yaishieiwangere kuni gusu ek, inne utara kikiraye gusu, koro inotu kore kuni gusu ek nisa ruwe ne na.
MRK.10.46	Orowa no, Yeriko ta araki: awa, koro koikara utara newa inne utara tura no Yeriko orowa no paye koro, Timaios poho Bartimaios ani ap reihei koro shiknak iyahup guru ru samta a wa an. 
MRK.10.47	Orowa, Nazaret kotan un Yesu ne sekoro nei guru nu chiki, hawe ashte heashi wa ene itak-hi:—Dabid koro Poho Yesu, en erampokiwen wa en kore, ari itak. 
MRK.10.48	Orowa, inne utara shinuma mo no an kuni ne ko-sakayokara: koroka, shinuma naa kasu no earikinne hawe ashte, Dabid koro Poho ne Aokai, en erampokiwen wa en kore, ari an itak ani ye. 
MRK.10.49	Orowa, Yesu ash wa nei guru hotuyekara yan, ari ye. Orowa, okai utara nei shiknak guru hotuyekara wa, ramu-ritetke yan! Hopuni, Shinuma e hotuyekara an na, ari itak. 
MRK.10.50	Orowa, shinuma anak ne koro mipi emaka hine hopunikatta wa Yesu orota ek nisa ruwe ne. 
MRK.10.51	Orota Yesu ese wa ene itak-hi:—E otta Ku ki kuni nep e kon rusui ya? Orota shiknak guru ene itak-hi:—Rabboni, ku ingara kuni ku kon rusui ruwe ne. 
MRK.10.52	Shinuma orota Yesu ene itak-hi:—Paye yan; e koro eishokor-i anak ne e iwangere nisa ruwe ne na, ari itak. Orowa, nei guru nani nukara wa ru otta Yesu osh oman nisa ruwe ne na.
MRK.11.1	Orowa, nei utara Yerusarem newa Betpage newa Betania kotan un Kanran ush nupuri orota karange no araki chiki, Shinuma tu koikara utara omande wa ene itak-hi:— 
MRK.11.2	Ikushta an kotan orun paye yan: aine, echi ahup korʼan ita nani ainu naa shomo o ashirikote wa an pon roba chikoikip echi nukara kusu ne, nei ambe pita hine nimba wa araki yan. 
MRK.11.3	Orowa no, nen ka:—Hemanda gusu nei no echi ki ya? ari an itak ani ye guru an yak anak ne, “Utarapa kon rusui, orowa nani teda shui omande kusu ne na,” ari itak yan. 
MRK.11.4	Orowa, nei utara paye, aine, soita chisei okari un ru otta apa samaketa ashirikote wa an pon roba nukara, awa, pita nisa ruwe ne. 
MRK.11.5	Orowa, nei ushiketa roshki guru tumugeta okai utara anak ne:—Pon roba pita guru, nep echi ki ya? ari itak. 
MRK.11.6	Orowa, nei utara Yesu ye korachi itak nisa ruwe ne: awa, aomande ruwe ne. Orowa, nei utara anak ne nei pon roba Yesu otta nimba wa araki, 
MRK.11.7	aige, kashiketa koro mipi ande; orowa, Shinuma ore nisa ruwe ne. 
MRK.11.8	Orowa, inne utara anak ne koro mipi ru kata pirasa, samata, moshima utara okim wano uitek otuiba wa piraspa nisa ruwe ne na. 
MRK.11.9	Orowa, Yesu kotchaot paye utara hemhem, nei osh araki utara hemhem, ene hawe ashte-hi:—Hosanna; Utarapa reihei ani ek gurʼanak ne anunuke ne: 
MRK.11.10	ek kushki moshiri, ek kushki akoro Michi Dabid korobe anunuke ne: iyotta rikun kando otta Hosanna an na, ari an hawe ani hawe ashte nisa ruwe ne.
MRK.11.11	Orowa, Shinuma Yerusarem kotan ta oman wa Kamui kora kenru orun ahun; awa, nep ne yakka otta ekeshne ingara chiki tane shiri-onuman koro nei tun ikashima wa niu tura no Betania kotan orota oman nisa ruwe ne.
MRK.11.12	Orowa no, nei shimge toho ta Betania kotan wa soyumba ita, 
MRK.11.13	Shinuma ibe-rusui, awa, ehangeko no an ushiketa ham o ichijiku chikuni nukara, aige, nepka ibehe ao kuni ramu wa orota ek: awa, otta ek chiki ham moshima nep ne yakka isam ruwe ne; ibe o kuni pa shomo ne ruwe ne gusu ne na. 
MRK.11.14	Shinuma ese wa nei chikuni otta ene itak-hi:—Nen ne yakka tewa no hembara pakno ne yakka eani orowa no hetuku nikaop iteki ibe yan, ari itak. Nei koikara utara tan itak nu nisa ruwe ne na.
MRK.11.15	Orowa, Yerusarem kotan ta araki; awa, Kamui kora kenru orun ahun wa nei oshiketa eihok utara newa hok utara esoyumbare heashi, samata, ichen itasari utara koro set hene, kusuwep eihok utara koro set hene hokushte nisa ruwe ne; 
MRK.11.16	orowa, nen ne yakka oro-omap ani wa Kamui kora kenru kush wa oman ambe ramuoshma shomoki ruwe ne. 
MRK.11.17	Orowa, Shinuma epakashnu wa utara otta ene itak-hi:—Ku kot chisei anak ne ingi-moshirʼun utara gusu an inonno-itak chisei ne aporose kusu ne, sekorʼambe chieshinnuye wa an shomoki ruwe he an? Koroka, echi utara anak ne ikka utara chisei ne kan nisa ruwe ne na, ari itak. 
MRK.11.18	Orowa, Kamui kora kenru esapane utara hemhem, kambi-nuye utara hemhem, nei orushpe nu, awa, Shinuma isamka kuni ika hunara ruwe ne: nei utara Shinuma ko-ishitoma gusu, samata, inne utara obitta nei epakashi eiyokunnure korʼan nisa ruwe ne gusu ne na.
MRK.11.19	Orowa, shiri-onuman range nei machiya wano arapa nisa ruwe ne.
MRK.11.20	Orowa, kunneiwano shirikush korʼan ita nei ichijiku chikuni shinrit pakno shumumge wa an shiri anukara. 
MRK.11.21	Petros nei chikuni gusu an orushpe eshkarun wa Shinuma orota ene itak-hi:—Rabbi, ingarʼan, Aokai oitakushi ichijiku chikuni shumumge okere ruwe ne, sekoro itak. 
MRK.11.22	Yesu ese wa orota ene itak-hi:—Kamui eishokoro yan. 
MRK.11.23	Son no echi otta Ku ye, nen ne yakka tan nupuri otta, eani auk wa atui oshiketa e aeyapkiri yan, ani an itak ani ye chiki, samata, keutum ta utumashi shomoki no ye itak korachi uwe-a-omare kusu ne sekorʼambe eishokoro yakun, akara kusu ne na. 
MRK.11.24	Tambe gusu, echi otta Ku ye:—Nep ne yakka echi koro kuni gusu koramkoro wa inonno-itak chiki, obitta nei okaibe echi koro kusu ne ani eishokoro yan, yakun, akore kusu ne na. 
MRK.11.25	Orowa, kando otta an echi koro Michi anak ne echi koro chikokatpak tusare kuni ne, hembara ne yakka echi roshki wa inonno-itak ki ita moshima guru echi otta ki katpak an yakun tusare yan.
MRK.11.27	Orowa, shui shinuma utara Yerusarem kotan ta araki: awa, Yesu Kamui kora kenru upshorota apkash korʼan ita Kamui kora kenru esapane utara newa, kambi-nuye utara newa, ekashi utara tura, Yesu orota araki: 
MRK.11.28	aige, orota ene itak-hi:—Nep mondum E koro wa gusu tap okaibe E ki ya? Tap okaibe E ki kuni mondum E kore guru nen ne ruwe he an, ari itak. 
MRK.11.29	Orowa, nei utara otta Yesu ene itak-hi:—Kuani shine itak echi otta Ku nu kusu ne, echi utara En orun ese itak ki yakun, Kuani nep mondum Ku goro wa gusu tap okaibe ki ya echi nure ash kusu ne. 
MRK.11.30	Yoannes kore baptisma anak ne kando orowa no ekbe ne ruwe, ainu orowa no ekbe ne ruwe? En orun ese yan. 
MRK.11.31	Orowa, nei utara utashpa upaore wa ene itakhi:—Kando orowa no ekbe ne ani chi ye ko anak ne, yakun, nep gusu echi utara shinuma eishokoro shomoki ya? ari an itak ani Shinuma ye nangoro. 
MRK.11.32	Koroka, ainu orowa no ekbe ne ani chi ye chiki:—Utara ko-ishitoina: Yoannes anak ne uweingara guru ne ani utara obitta eishokon nisa ruwe ne gusu ne na. 
MRK.11.33	Orowa, Yesu otta, Chi eramushkare ani ese itak ki nisa ruwe ne. Orota Yesu ene itak-hi:—Nep mondum Ku goro wa gusu tap okaibe Ku ki ya hene shomo echi nure ash na, ari itak.
MRK.12.1	Orowa, itak-maukushte-itak ani utara otta ye heashi nisa ruwe ne. Shine ainu anak ne hat toi etoita, nei okari ankura ashte, orowa, orun tonoto kara kuni nishu oma gusu shui ouri, samata, shiniwe chisei kara, aige, toi-kara utara otta eirusa wa oya moshiri orun oman nisa mwe ne. 
MRK.12.2	Awa, ibe o ush-i epa ita hat toi un nikaop toi-kara utara orowa no uina kuni ne orota shine uitek guru omande nisa ruwe ne. 
MRK.12.3	Aige, toi-kara utara anak ne shinuma kishima wa shirikik hine nep ka sak no arapare. 
MRK.12.4	Orowa, shui, naa shine uitek guru nei utara otta aomande, awa, utara anak ne nei guru sapa piri omare hine otta shomo yaikatanu ki ruwe ne. 
MRK.12.5	Orowa, naa shinen omande, awa, nei utara shinuma raige nisa ruwe ne: orowa, moshima okai inne utara payere; aige, sereke shirikik, sereke ronnu nisa ruwe ne na. 
MRK.12.6	Toi kon nishpa naa shinen poka koro, omap an poho ne: awa, iyotta okaketa nei utara otta shinuma omande wa:— 
MRK.12.7	Ku poho ko-oripak nangoro, ari itak. Koroka, toi-kara utara utashpa ene uwe itak-hi:—Tan guru anak ne eikeshkoro gunʼne; hetak, shinuma raige, yak anak ne nei eikeshkoro kunip chi korobe ne kusu ne na, ari itak. 
MRK.12.8	Tata otta nei utara shinuma kishima wa raige, orowa no, hat toi wano emaka nisa ruwe ne. 
MRK.12.9	Tambe gusu, hat toi kon nishpa nekon a ki nangora? Shinuma ek wa nei okai toi-kara utara isamka, aige, moshima utara otta nei hat toi koropare kusu ne na. 
MRK.12.10	Tan chieshinnuye wa an itak ka naa shomo echi orooitak ya?—
MRK.12.10	Chisei kara utara osura shuma auak,
MRK.12.10	Nei ambe shikkeu sapaha shuma ne akan nisa ruwe ne:
MRK.12.11	Tambe anak ne Utarapa orowa no an ambe ne,
MRK.12.11	Chi shik samata aenushkarip ne ruwe ne:
MRK.12.11	sekoro Yesu itak. 
MRK.12.12	Orowa, utara anak ne Shinuma kishima rusui a koroka, inne utara ko-ishitoma, nisa ruwe ne; Shinuma nei utara epeka no nei itak-maukushte-itak ye shiri ramepakari wa okai ruwe ne gusu ne na; orowa no, nei utara Shinuma moshima no ande wa paye nisa ruwe ne na.
MRK.12.13	Orowa no, Shinuma oitaksakte kuni ne utara anak ne Parisee un utara newa Herodian un utara Shinuma orota payere nisa ruwe ne. 
MRK.12.14	Awa, orota araki chiki Shinuma otta ene itak-hi:—Epakashnu guru, Aokai anak ne sone an gunʼne, nen ne yakka E ko-ishitoma shomoki ruwe ne shiri chi eramʼan: ainu katuhu Aokai esanniyo shomoki no son no newa Kamui ru epakashnu ruwe ne gusu ne na: Kaisaros otta yakuichen koropare-ambe anak ne kashpaotte nei no an ambe ne ya, shomo ya? 
MRK.12.15	Chi utara anak ne nei ambe sange kunip ne ya, shomo sange yak pirika ya? ari itak. Koroka, Shinuma nei utara kankapkapeka ambe eramʼan wa orota ene itak-hi:—Nep gusu echi En koramnukara ya? Denaria shinep koro wa araki wa En nukare. 
MRK.12.16	Orowa no, koro wa araki. Tata otta Shinuma nei utara otta ene itak-hi:—Tan nokaha newa kashiketa anuye wa an ikiri inan guru korope ne ruwe he an? sekoro itak. Orota, Kaisaros korope ne ani nei utara ye ruwe ne. 
MRK.12.17	Tata otta Yesu nei utara otta ene itak-hi:—Kaisaros otta Kaisaros korobe koropare yan, Kamui otta Kamui korobe koropare yan, ari itak. Orowa no, nei utara shi no enushkari nisa ruwe ne na.
MRK.12.18	Orowa, hetopo-shiknu ambe isam sekoro ye Saddokai un utara anak ne Yesu otta araki hine uwepekennu wa ene itak-hi:— 
MRK.12.19	Epakashnu guru, Mose anak ne un gusu kambi-nuye katu ene okai-hi:—Ainu koro ainu iriwak rai wa koro machi hoppa, aige, po sak chiki, rai guru koro ainu iriwak anak ne nei machi koro wa iriwak otta kese kore kuni po hetukure yan, ani ne ruwe ne. 
MRK.12.20	Arawan ainu uiriwak okai: kiyanne guru machi koro, orowa no po sak no rai: 
MRK.12.21	tutanu an ainu nei shiwentep koro, aine, po hoppa shomoki no rai: 
MRK.12.22	nei otutanu an ainu shem korachi; arawan utara po ande shomoki nisa ruwʼe ne. Okaketa nei shiwentep ne yakka rai nisa ruwe ne na. 
MRK.12.23	Hetopo-shiknu-i ita anak ne nei shiwentep anak nei utara otta inan guru koro machihi ne kusu ne ya? arawa niu machi ne kon nisa ruwe ne gusu ne na. 
MRK.12.24	Orota Yesu ene itak-hi:—Echi utara anak ne Kamui nuyere kambi-sosh newa Kamui kiroro echi erampeutek wa gusu, tambe gusu, echi ohaita shomoki ruwe he an? 
MRK.12.25	Rai orowa no hetopo-shiknu ita anak ne mat ahupkara ambe, ainu ahupkara ambe, mat kore, ainu kore i isama; koroka, kando otta an Kamui hauturunbe ukorachi ne ruwe ne. 
MRK.12.26	Koroka, rai guru hetopo-a-shiknure gusu an ap anak: Mose nuye kambi-sosh kata nei chaha orushpe chieshinnuye wa an ushiketa, nekon a itak ani shinuma orota Kamui ye ya? Naa shomo echi orooitak ya?— Kuani anak ne Abraham koro Kamui ne, Isaak koro Kamui ne, Yakob koro Kamui ne ruwe ne, ari an itak ani Kamui itak nisa. 
MRK.12.27	Shinuma anak ne rai guru koro Kamui shomo ne, shiknu guru koro Kamui ne ruwe ne: echi utara poron no ohaita ruwe ne na.
MRK.12.28	Orowa, kambi-nuye guru shiueu ek, awa, nei utara utashpa uwepekennu shiri nu, samata, Yesu anak ne pirika no nei utara otta ese itak ki sekorʼambe eramʼan koro, orota ene uwepekennu-hi:—Iyotta sapane an ikashpaotte nekon a ambe ne ya, ari itak. 
MRK.12.29	Yesu ese wa ene itak-hi:—Iyotta sapanep anak ne tambe ne:—Israeru un utara inu yan, Utarapa ne chikoro Kamui anak shine Utarapa ne: 
MRK.12.30	eani anak sambe osshi wano hemhem, keutum osshi wano hemhem, ramu osshi wano hemhem, orowa, kiroro an pakno hemhem, Utarapa ne e koro Kamui omap yan. 
MRK.12.31	Nei otutanup anak ne tambe ne: Eani yaikota yaiomap korachi aota un guru omap yan. Tan ikashpaotte kasu no pasep isam ruwe ne. 
MRK.12.32	Shinuma orota nei kambi-nuye guru ene itak-hi:—Son no poka, Epakashnu guru, Shinuma anak ne shinep ne, orowa, nei Kamui moshima Utarapa isam, ani E ye katu pirikap ne ruwe ne; 
MRK.12.33	orowa, sambe osshi wano hemhem, ramu an pakno hemhem, kiroro an pakno hemhem, Shinuma ko-omap, samata, yaiomap korachi aota un guru omap ambe anak ne obitta no okai uhuyeka-yangep newa yange kunip kasu no earikinne ikashima an ambe ne na, sekoro itak. 
MRK.12.34	Orowa, nei guru oramush no ese ruwe ne sekoro Yesu nukara koro, orota ene itak-hi:—Aokai anak ne Kamui moshiri orowa no ehangeko no an shomo ne, ani itak. Orowa no, nei i wano nen ne yakka Yesu otta nepka uwepekennu kuni guru isam ruwe ne na.
MRK.12.35	Orowa, Yesu Kamui kora kenru ta epakashnu wa an ita ese wa ene itak-hi:—Hemanda gusu kambi-nuye utara anak ne Kiristo anak Dabid koro poho ne ani itak ya? 
MRK.12.36	Dabid anak ne yaikota Ashkanne Ramat ani,
MRK.12.36	Utarapa anak ne ku Utarapa otta, ene itak-hi:—
MRK.12.36	E epokba utara kata e chikiri aande kunip ne ku kara pakno,
MRK.12.36	Ku shimon tek samata a,
MRK.12.36	sekoro itak. 
MRK.12.37	Dabid yaikota Shinuma Utarapa ani ye; Hemanda gusu koro poho ne ruwe ne ya? Orowa, nei uwatte no an utara anak ne yaikopuntek no Shinuma nunisa ruwe ne.
MRK.12.38	Orowa, epakashnu rapoketa ene itak-hi:—Tanne mipihi mi wa apkash rusui, iraugetupa ushiketa ako-rangarap konoburu, 
MRK.12.39	Uwekarapa chisei ta iyotta sapane set kata, samata marapto an ita iyotta sapane ushiketa rok rusui kambi-nuye utara yaitubare yan; 
MRK.12.40	nei utara shiyompiyara shiwentep koro chisei isamka, orowa, akoingara kuni gusu tanne inonno-itak ki ruwe ne: nei utara anak ne naa poron no apanakte kusu ne na.
MRK.12.41	Orowa, Shinuma anak ne Kamui yange ichen karauto an ushiketa a wa inne utara nei karauto oshiketa ichen omare katu nukara: orowa, inne oteknu utara anak ne poron no omare nisa ruwe ne. 
MRK.12.42	Awa, shine otek-sak shiyompiyara shiwentep ek wa tu reptos omare nisa ruwe ne, nei ambe anak go rin pakno an ap ne. 
MRK.12.43	Orowa, Shinuma anak ne koro koikara utara hotuyekara wa orota ene itak-hi:—Son no echi otta Ku ye, nei karauto otta ichen omare guru kasu no tan otek-sak shiyompiyara shiwentep naa poron no omare nisa ruwe ne: 
MRK.12.44	inambe gusu ne yakun, nei utara anak ne ikashima an ambe orowa no uk wa omare ruwe ne: koroka, tan shiwentep anak otek-sak yakka korobe obitta omare nisa ruwe ne gusu ne na, sekoro itak.
MRK.13.1	Orowa, Shinuma Kamui kora kenru orowa no soine wa oman, aige, koikara guru shinen Shinuma otta ene itak-hi:—Epakashnu guru, tap nep okai shuma nep okai chisei ingara! 
MRK.13.2	Orota Yesu ene itak-hi:—Tan okai poro chisei e nukara ya? Teda an ukata ukata okai shuma obitta ahachire wa shinep ka ukata ande shomoki kusu ne na, sekoro itak.
MRK.13.3	Orowa, Shinuma Kamui kora kenru samake un Kanran ush nupuri kata a wa an ita, Petros newa Yakob newa Yoannes newa Andreu newa arorokishne no Shinuma otta ene nu-hi:— 
MRK.13.4	Tap okaibe hembara hetuku ya? orowa, tap orushpe obitta uweomare kuni kusu ne paha ta hemanda shirosh an nangoro ya? nei ambe un nure wa un kore, ari nu. 
MRK.13.5	Orota Yesu ene itak heashi:—Iteki moshima guru echi shiren wa kokandama kuni yaitubare yan. 
MRK.13.6	Inne utara Ku reihei ani hine araki wa, Kuani Shinuma ne, ari itak wa inne utara shiren wa kokandama kusu ne. 
MRK.13.7	Orowa, tumiram hene, tumiram assuru hene, echi nu chiki, iteki kimatek yan: tap okaibe hetuku kunip ne ruwe ne! Koroka, keseke anak ne naa shomo ruwe ne! 
MRK.13.8	Inambe gusu ne yakun, uirup anak ne uirup ko-tumi koro, moshiri anak ne moshiri ko-tumi koro: usa okai kotan ta shiri-shimoye an; kemush iki kusu ne: tap okaibe unuwap eatpake ne ruwe ne na.
MRK.13.9	Koroka, echi utara yaitubare yan: inambe gusu ne yakun, utara anak ne ukoramkoro utara otta echi ekoshi kusu ne: orowa no, Uwekarapa chisei ta echi shirikik an, samata, nei utara epeka no paweteshu-i echi ne kuni Ku rengap gusu Esapane utara newa Moshiri shikkashima utara shik-samata echi roshki kusu ne. 
MRK.13.10	Orowa, ingi moshirʼun uirup otta Pirika shongo hoshiki no aeupaskuma kusu ne na. 
MRK.13.11	Orowa, utara echi ani wa ekoshi ita, nekon a katu an itak ani ye ya, iteki etokota nishomap yan; koroka, nei pakihi ta nep ne yakka echi koropare an ambe ani echi ye kusu ne; echi yaikota ye itak shomo ne, Ashkanne Ramat ye itak ne ruwe ne gusu ne na. 
MRK.13.12	Ainu iriwak anak ne koro ainu iriwak araigere gusu ekoshi, michi anak ne koro poho ekoshi kusu ne; orowa, po utara anak ne koro eshikop kopiuki wa raige kusu ne na. 
MRK.13.13	Samata, echi utara anak ne Ku reihei rengap gusu obitta no okai utara orowa no aetunne kusu ne: koroka, kesehe pakno yaishiporore guru anak ne, nei guru anak kashi-a-obiuki kusu ne na.
MRK.13.14	Koroka, shomo ash kuni ushiketa aetunne wendep ash shiri echi nukara ita (orooitak guru iramu yan), 
MRK.13.15	nei ita Yudea un utara nupuri otta ko-kira: orowa, chisei kata an guru chisei otta an okaibe uk kuni gusu iteki ran wa ahun yan: 
MRK.13.16	orowa, toi otta an guru hokannashi mip uk gusu iteki hoshipi yan. 
MRK.13.17	Koroka, honkoro guru newa ito nonde guru yaisambepokash humi! 
MRK.13.18	Tap okaibe iteki mata-pa otta an kuni inonno-itak yan. 
MRK.13.19	Inambe gusu ne yakun, nei toho ta anak ne Kamui kan rok moshiri heashi wano tane pakno hene, tane wano hembara pakno ne yakka isam pakno an aeramuchuptekbe hetuku kusu ne na. 
MRK.13.20	Orowa, Utarapa anak ne nei toho taknere shomoki chiki, nen ne yakka shomo kashi-a-obiuki ruwe ne, koroka, Shinuma numge anumge utara rengap gusu nei toho ataknere nisa ruwe ne. 
MRK.13.21	Orowa, nei ita anak ne, ingara, Kiristo teda an toada an ari an itak ani ye guru an chiki, iteki eishokoro yan; 
MRK.13.22	inambe gusu ne yakun, shunge Kiristo shunge uweingara utara hetuku wa eashkai chiki anumge utara shiren wa turainure kuni gusu shirosh newa iyokunnurep nukare kusu ne na. 
MRK.13.23	Koroka, echi yaitubare yan: ingara, etoko wano nep ne yakka echi nure ash nisa ruwe ne.
MRK.13.24	Koroka, nei toho ta nei aeramuchuptekbe aokere ita anak ne, tokap chup akunnere, kunne chup pekere atte shomoki, 
MRK.13.25	orowa nochiu anak ne kando orowa no rapapse, samata, kando un kiroro ashuyeshuye kusu ne. 
MRK.13.26	Orowa, Ainu Poho anak ne poro kiroro newa nupeki-hi koro wa nishkuru o wa ek shiri utara nukara kusu ne. 
MRK.13.27	Orowa no, Shinuma anak ne koro hauturumbe payere wa moshiripa pakno moshirigesh pakno, kando-pa wano kando-gesh pakno ine rera wano koro numge utara uwekarapare kusu ne na.
MRK.13.28	Ichijiku chikuni ankushkerai itak-maukushte-itak nu yan: koro uitek tane liapuru wa ham hetukure yak anak ne sak ehange ruwe ne sekoro echi eramʼan; 
MRK.13.29	tap korachi ne yakka tan okaibe hetuku shiri echi nukara chiki, Shinuma ehange no an, apa samaketa an ruwe ne ari an ambe eraman yan. 
MRK.13.30	Son no echi otta Ku ye, tambe obitta auweomare pakno tane okai ainu ikiri isam shomoki kusu ne. 
MRK.13.31	Kando newa toi anak ne isam kusu ne: koroka, Ku ye itak anak ne isam shomoki kusu ne ruwe ne. 
MRK.13.32	Koroka, nei toho hene, pakihi hene, eramʼan guru shinen isam, kando ta okai hauturumbe ka, Poho ka, eramu an shomoki. 
MRK.13.33	Ouse Michi patek eramʼan ruwe ne. Yairamatte wa shiruwande hemhem ki, inonno-itak hemhem ki yan: nei pakihi hembara ta an ya echi erampeutek ruwe ne gusu ne na. 
MRK.13.34	Nei ambe anak, Koro usshiune utara otta mondum koropare, iki kuni moni pishno gusu esanniyo, samata, apa pungi ne yakka shiruwande kuni kashpaotte, oya moshiri ta reushi gusu koro chisei ande ainu korachi ne ruwe ne. 
MRK.13.35	Tambe gusu, shiruwande yan: inambe gusu ne yakun, chisei kon nishpa hembara ta ek ya, shiri-onuman ita hene, an noshike ta hene, niwatori chikap hau koro ita hene, kunneiwano ita hene, echi eramushkare ruwe ne gusu ne na: 
MRK.13.36	ikineipeka ika Shinuma ekushkonna ek wa echi mokoro shiri anukara na. 
MRK.13.37	Echi otta Ku ye itak obitta no okai utara otta Ku ye:—Shiruwande yan.
MRK.14.1	Tut ko okaketa Kamakush marapto, Pandane sak pan marapto an; orowa, Kamui kora kenru esapane utara newa, Kambi-nuye utara anak ne nuina no Shinuma kishima wa raige kuni hunara ruwe ne: 
MRK.14.2	awa, ene itak-hi:—Marapto toho ta shomo, nei toho ta nei no ki chiki utara tumugeta sakayo ukohopuni nangoro kusu ne, sekoro itak.
MRK.14.3	Orosama, Shinuma Betania kotan un munin tashum ki Simon koro chisei otta an wa aep ibe rapoketa, shine shiwentep shi no ataye rui turu sak nardos shum o sei shintoko shinep koro wa ek, aige, nei ap pereke hine Shinuma sapa kata shum ota nisa ruwe ne. 
MRK.14.4	Koroka, utara tumugeta irushka utara okai wa ene itak-hi:— 
MRK.14.5	Nep gusu tan shum akoatcha an a? Tan shum anak ne ashikne hotne denaria ikashima shine wan hot denaria gusu aehok wa otek-sak guru otta aeungeraite eashkaibe ne, ani itak. Orowa, nei shiwentep kosakayo itak ki nisa ruwe ne. 
MRK.14.6	Koroka, Yesu ene itak-hi:—Nei shiwentep moshima no okai yan; nep gusu shinuma ramusarakka ya? Shinuma anak ne En otta pirika ikip ki nisa ruwe ne. 
MRK.14.7	Otek-sak utara ramma echi tura no okai gusu hembara ne yakka echi rengaine nei utara pirikare eashkai: koroka, Kuani anak ne ramma echi tura no an shomo ne ruwe ne. 
MRK.14.8	Nei shiwentep anak ne kara eashkai pakno ki: tushiri otta Ku netobake aomare gusu etokota kashiketa shum ota nisa ruwe ne. 
MRK.14.9	Orowa, son no echi otta Ku ye:—Ingi moshirʼebitta Pirika shongo eupaskuma an ushiketa tap tan shiwentep ikip anak ne aeshkarun kuni gusu aye kusu ne na, sekoro itak.
MRK.14.10	Orowa, nei tun ikashima wa niu tumugeta an Kariot kotan un guru Youdas anak ne Shinuma ekoshi kuni gusu Kamui kora kenru esapane utara orota oman nisa ruwe ne. 
MRK.14.11	Awa, nei utara nu chiki yaikopuntek wa shinuma otta ichen kore kuni eitakamkire nisa ruwe ne. Orowa, shinuma irammakaka Yesu ekoshi kuni i hunara nisa ruwe ne na.
MRK.14.12	Orowa, Pandane sak pan marapto eatpake toho ta, Kamakushbe yange toho ta, koikara utara anak ne Shinuma otta ene itak-hi:—Aokai Kamakush marapto ibe kuni ne neita chi paye ash wa etokooiki gusu E ramu ya? ani itak. 
MRK.14.13	Orowa, Shinuma koikara utara tun payere wa orota ene itak-hi:—Machiya otta echi paye, yak anak ne wakka o sei op sei wa ek shine ainu etunangara kusu ne: nei guru osh paye: 
MRK.14.14	orowa, neita ne yakka shinuma ahun chisei ta, nei chisei koro guru otta ene itak yan; Epakashnu guru ene ye-hi:—Kuani Ku koikara utara tura no otta Kamakush marapto ibe kuni gusu an tumbu neita an a? ari ye yan. 
MRK.14.15	Orowa, nei guru yaikota so akara etoko-a-oiki wa an poro rikta an tumbu echi nukare kusu ne, nei ita etokooiki yan, sekoro Yesu nei utara otta itak. 
MRK.14.16	Orowa, koikara utara paye hine machiya otta araki, aige, orota Yesu ye korachi nukan nisa ruwe ne: awa, Kamakush marapto etokooiki nisa ruwe ne na.
MRK.14.17	Orosama, onuman an koro Shinuma nei tun ikashima wan koikara utara tura no araki ruwe ne. 
MRK.14.18	Orowa, rok wa ibe korʼan ita, Yesu ene itak-hi:—Son no echi otta Ku ye, echi shinen En tura no ibe korʼan guru anak ne En ekoshi kusu ne, sekoro itak. 
MRK.14.19	Awa, nei utara yairamkoiki heashi, orowa, shinen range shinen range, Kuani he? ani ye heashiriki. 
MRK.14.20	Orota Shinuma ene itak-hi:—En tura no tekehe nima otta omare tun ikashima wa niu tumugeta okai shine ainu ne. 
MRK.14.21	Inambe gusu ne yakun, gusu chieshinnuye wa an korachi ka Ainu Poho oman ruwe ne: koroka, ani Ainu Poho aekoshi guru anak ne yaisambepokash humi! Nei guru shomo ashikore yak ne shinuma gusu pirika ruwe ne, sekoro itak.
MRK.14.22	Ibe rapoketa Shinuma pantak uk wa nunuke koro meshpa, orowa, nei utara otta kore wa ene itak-hi:— 
MRK.14.23	Uk yan, tambe anak Ku netobake ne. Samata, itangi uk koro yaiiraige ki chiki utara otta kore: orowa, nei utara iku nisa ruwe ne. Orosama, orota Shinuma ene itak-hi:— 
MRK.14.24	Tambe anak ne inne utara gusu aohetu aeuitaknup gusu Ku kemihi ne ruwe ne. 
MRK.14.25	Son no echi otta Ku ye, Kamui moshirʼotta echi tura no ashiripe Ku iku pakno, tande orowa no hat pungara ibehe Ku iku shomoki kusu ne ne, sekoro itak.
MRK.14.26	Orowa, shine shinotchaki ki okere chiki Kanran ush-nupuri orota soyumba wa paye nisa ruwe ne na.
MRK.14.27	Orowa, nei utara otta Yesu ene itak-hi:—Echi utara obitta aure-epetchiure kusu ne: inambe gusu ne yakun, hitsuji chikoikip reshpa guru ku shirikik wa nei hitsuji oyake un shitchari kusu ne sekorʼambe anuye wa an ruwe ne gusu ne na. 
MRK.14.28	Yakka, hetopo a En ashiknure imakake echi kotchaot Gariraya moshirʼotta Ku oman kusu ne na, sekoro itak. 
MRK.14.29	Koroka, Shinuma otta Petros ene itak-hi:—Ainu obitta aure-epetchiure yakka, kuani anak shomo, ani itak. 
MRK.14.30	Orota Yesu ene itak-hi:—Son no e otta Ku ye, tanto, tan ukuran, tu shuine niwatori chikap hau koro etokota eani re shui ne En eshina kusu ne na, sekoro itak. 
MRK.14.31	Koroka, shinuma shi no yupke itak ani, Aokai tura no ku rai yakka, kuani E eshina shomoki kusu ne, ari itak. Samata, okai utara obitta nei no korachi ye nisa ruwe ne na.
MRK.14.32	Orowa, Getsemane ani aye kotan ta araki: awa, Kuani inonno-itak Ku ki gusu, nei rapoketa teda echi rok yan, ari an itak ani Shinuma anak ne koikara utara otta ye nisa ruwe ne. 
MRK.14.33	Orowa, Shinuma anak ne Petros hemhem, Yakob hemhem, Yoannes hemhem, tura wa paye, aine, shi no kimatek wa poron no ramuoknatara heashi nisa ruwe ne. 
MRK.14.34	Orowa, nei utara otta ene itak-hi:—Ku ru-rai pak no Ku keutum anak ne shiri yairamkoiki ruwe ne: teda echi okai wa shiruwe yan, sekoro itak. 
MRK.14.35	Orowa, Shinuma pon no hoshiki no oman wa shirikata hachiri, aige, aeashkai yak anak ne nei pakihi Shinuma orowa no hechaka kuni inonno-itak nisa ruwe ne. 
MRK.14.36	Awa, ene itak-hi:—Abba, Michihi, Aokai ki eaikapbe nep ne yakka isama: tan itangi En orowa no uk wa En kore; koroka, Ku rengaine korachi shomo ne, E rengaine nei no ki wa En kore, ari itak. 
MRK.14.37	Orowa, Shinuma ek wa nei utara mokoro wa okai i nukara, aige, Petros otta ene itak-hi:— 
MRK.14.38	Simon, e mokoro ya? Shine pakihi eani shiure eaikap ya? Echi utara iteki akoramnukara kuni ne shiure wa inonno-itak ki yan: ramat anak ne ki rusuibe ne, koroka, kam anak katchakbe ne ruwe ne, sekoro itak. 
MRK.14.39	Orowa, shui, Shinuma oyake un oman wa inonno-itak ki wa deeda yep korachi kanna-shui ye nisa ruwe ne. 
MRK.14.40	Orowa no, shui ek wa nei utara mokoro shiri nukara, shiki pase ruwe ne gusu ne na; orowa, orota nep itak ani ese itak ki kuni nei utara erampeutek ruwe ne. 
MRK.14.41	Orowa, Shinuma re shuine orota ek wa ene itak-hi:—Tane echi mokoro wa shini yan; pakno ne; pakihi ek wa an; ingara, Ainu Poho anak ne katpak koro utara koro teke otta aekoshi ruwe ne. 
MRK.14.42	Hopuni wa paye anro, hetak, En ekoshi guru ehange no an ruwe ne, ani an itak ani itak nisa ruwe ne.
MRK.14.43	Orowa, nani, Shinuma itak rapoketa nei tun ikashima wa niu tumugeta an shinen ne Youdas anak ne emush hemhem, shirikik kuwa hemhem koro wa, Kamui kora kenru esapane utara newa kambi-nuye utara newa ekashi utara newa orowa no aomande inne utara tura no ek nisa ruwe ne. 
MRK.14.44	Orowa, Shinuma ekoshi guru anak ne nei utara otta shine shirosh kore wa ene itak-hi:—Nen ne yakka ku chopchopsekara guru anak ne nei guru anak Shinuma ne; kishima wa yaitubare no tura yan, ari itak. 
MRK.14.45	Orowa, nei guru ek chiki nani Shinuma otta arapa hine, ene itak-hi:—Rabbi he! Aige, chopchopsekan nisa ruwe ne. 
MRK.14.46	Orowa no, okai utara teke ani Yesu kishina ruwe ne. 
MRK.14.47	Koroka, samaketa roshki wa okai utara tura, an shinen anak ne koro emush etaye wa Kamui kora, kenru esapane guru koro uitek guru kisaraha oattuye nisa ruwe ne na. 
MRK.14.48	Nei utara otta Yesu ese wa ene itak-hi:—Emush hemhem, shirikik kuwa hemhem koro wa ikka guru kishima kuni korachi echi araki wa. 
MRK.14.49	En kishima shiri he an? Kuani kesto Kamui kora kenru ta echi tura no Ku an wa epakashnu, awa, nei ita echi En kishima shomoki: koroka, tan okaibe anak ne Kamui kambi-sosh auweoma kuni ne hopuni ambe ne ruwe ne, sekoro itak. 
MRK.14.50	Orowa, utara obitta Yesu shaot nisa ruwe ne na.
MRK.14.51	Orowa no, Yesu osh oman koro atusa netobake senkaki kokarakari shine upen ainu an: awa, utara nei ainu kishima: 
MRK.14.52	koroka, shinuma anak ne koro senkaki ande wa atusa wa shaot nisa ruwe ne na.
MRK.14.53	Orowa, utara anak ne Kamui kora kenru esapane guru otta Yesu tura nisa ruwe ne: awa, shinuma ukoiram no Kamui kora kenru esapane utara obitta hemhem, ekashi utara hemhem, kambi-nuye utara hemhem uwekarapa. 
MRK.14.54	Petros anak ne tuima no Shinuma osh ek wa ahun, Kamui kora kenru esapane guru koro ipishi tumbu otta ka ahun nisa ruwe ne; orowa, auitek koro utara tura no abe-nupek samata a wa yaipopkere korʼan ruwe ne. 
MRK.14.55	Awa, Kamui kora kenru esapane utara ukoramkoro utara anak ne Yesu raige kuni shunge paweteshu-i hunara ruwe ne; koroka, pa eaikap. 
MRK.14.56	Inne utara Shinuma gusu shunge paweteshu ki yakka, koro paweteshu-i uweoupak shomoki ruwe ne. 
MRK.14.57	Orowa, shinuma gusu shunge paweteshu ki utara hopumba hine ene itak-hi:— 
MRK.14.58	Kuani anak ne tekehe ani akara tan Kamui kora kenru Ku isamka, orowa, rereko uturuta teke sak no akara ashiripe Ku kara kusu ne, ani tan guru ye itak chi nu nisa ruwe ne, sekoro itak. 
MRK.14.59	Tap korachi ye yakka nei paweteshu-i uweoupak shomoki nisa ruwe ne. 
MRK.14.60	Orowa no Kamui kora kenru esapane guru anak utara tumugeta ash wa Yesu otta nu wa ene itak-hi:—Nep ne yakka E ese shomoki ruwe? Eani gusu tan okai utara paweteshu ambe nekon a ambe ne ya? 
MRK.14.61	Koroka, Shinuma mo no an wa nep ka ye shomoki nisa ruwe ne. Orowa, shui, Kamui kora kenru esapane guru Shinuma otta nu wa ene itak-hi:—Anunukep koro Poho ne Kiristo E ne ruwe he an? 
MRK.14.62	Orota Yesu ene itak-hi:—Ruwe ne wa; orowa, Ainu Poho kiroro shimon tek samata a hine kando nishkuru koro wa ek shiri echi nukara kusu ne na, ari itak. 
MRK.14.63	Orowa no, Kamui kora kenru esapane guru yaikota mi amip yaspa wa ene itak-hi:—Nep gusu moshima okai paweteshu-i chi kon rusui ya? 
MRK.14.64	Nei koatchap echi nu: nekon a echi yainu ya? Orowa, utara obitta Shinuma araige kuni guru ne sekoro esanniyo nisa ruwe ne. 
MRK.14.65	Awa, Shinuma kata topse-kara hine koro nanuhu kamure, orowa, shirikik wa, uweingara yan, ani Shinuma otta itak utara okai: orowa no, auitek utara anak ne Shinuma kokik koro kishima nisa ruwe ne na.
MRK.14.66	Orowa, Petros anak ne rata tumbu ta an ita Kamui kora kenru esapane guru uitek-mat shinen ek; awa, yaipopkere korʼan Petros nukara koro orun ingara wa, 
MRK.14.67	Eani ne yakka Nazaret un Yesu tura an guru e ne, sekoro itak. 
MRK.14.68	Koroka, shinuma eshina wa ene itak-hi:—E ye itak ku eramu ka shomoki, ku ramepakari ka shomoki ruwe ne, sekoro itak koro, shem otta soine nisa ruwe ne; awa, niwatori chikap hau kon nisa ruwe ne. 
MRK.14.69	Orowa, shui, nei uitek-mat shinuma nukara, aige, Tan guru anak ne nei utara un shinen ne, sekorʼan itak ani samaketa roshki wa okai utara otta ye heashi nisa ruwe ne. 
MRK.14.70	Koroka, kanna-shui shinuma nei ambe eshina nisa ruwe ne. Samata, naa pon no shiran koro, samaketa roshki wa okai utara anak ne Petros otta ene itak-hi:—Son no poka eani nei utara un shinen e ne; eani, Gariraya un guru e ne ruwe ne gusu ne na, sekoro itak. 
MRK.14.71	Koroka, shinuma iyoitakushi itak hemhem ki toiko ye hemhem ki wa,—Gusu echi ye tan ainu ku eamkiri shomoki, sekoro itak. 
MRK.14.72	Orowa nani tu shuine niwatori chikap hau kon ruwe ne. Tata otta,—Tu shuine niwatori chikap hau koro etokota eani re shuine En eshina kusu ne na, ani an itak ani orota Yesu ye itak Petros eshikarun nisa ruwe ne. Awa, nei ambe esanniyo chiki shinuma chish nisa ruwe ne na.
MRK.15.1	Orowa, kunneiwano an ita nani Kamui kora kenru esapane utara anak ne ekashi utara newa kambi-nuye utara newa obitta ukoramkoro utara tura eukoramkoro, orowa, Yesu tupetupe wa tura wa paye hine Pirato otta ekoshi nisa ruwe ne. 
MRK.15.2	Orowa, Pirato anak ne Shinuma otta ene nu-hi:—Eani anak ne Yudea un guru shikkashima guru E ne ruwe he an? Shinuma ese wa orota ene itak-hi:—E ye ruwe ne, sekoro itak. 
MRK.15.3	Orowa, Kamui kora kenru esapane utara poron no okaibe ani Shinuma eiyonnupba nisa ruwe ne. 
MRK.15.4	Orowa, Pirato anak ne shui Shinuma otta nu wa ene itak-hi:—Nep ka E ese shomoki ya? Nep inne okaibe ani E eiyonnupba ki shiri ingara! 
MRK.15.5	Koroka, Yesu naa nep ne yakka ese itak ki ka shomoki: tambe gusu, Pirato anak ne enushkari nisa ruwe ne na.
MRK.15.6	Orosama, marapto an ita okai utara rengaine koramkoro pakashnu guru shinen honnere buri an. 
MRK.15.7	Awa, nei ita anak ne Moshiri shikkashima utara eiokbare wa keweuk utara tura no tupetupe wa an Barabbas ani an reihei koro guru an wa an. 
MRK.15.8	Aige, inne utara Pirato otta paye wa ramma korachi ki kuni koramkoro heashi. 
MRK.15.9	Orota Pirato ese wa ene itak-hi:—Yudea un utara shikkashima guru ku honnere kuni echi kon rusui ya: sekoro itak. 
MRK.15.10	Nei Kamui kora kenru esapane utara anak ne eyaitunnap gusu Yesu ekoshi nisa ruwe ne, sekoro shinuma eramʼan ruwe ne gusu ne na. 
MRK.15.11	Koroka. Barabbas ahonnere wa otta akore kuni ne Kamui kora kenru esapane utara anak ne inne utara eonishnishi nisa ruwe ne. 
MRK.15.12	Orowa, shui Pirato ese wa orota ene itak-hi:—Yakun, Yudea un utara shikkashima guru ani echi ye guru otta nekon a ku ki ya? sekoro itak. 
MRK.15.13	Orowa, shiu nei utara anak ne,—Utasa chikuni otta Shinuma kungi kokikkik, ani hawe ashte wa itak nisa ruwe ne. 
MRK.15.14	Hemanda gusu, nekon a wen buri Shinuma ki ya? ani nei utara otta Pirato ye. Koroka shui nei utara toiko hawe ashte wa, Utasa chikuni otta kungi kokikkik, sekoro itak. 
MRK.15.15	Orowa, Pirato anak ne nei inne utara ramushinnere rusui gusu, orota Barabbas honnere, orowa, Yesu shirikik okere chiki, Utasa chikuni otta araige kuni ne utara otta ekoshi nisa ruwe ne na.
MRK.15.16	Orowa, tumi-koro utara Shinuma ani wa Pretorium ani aye tumbu otta tura, orowa, tura no iki ikiri an utara uwekarapare nisa ruwe ne. 
MRK.15.17	Awa, fure amip ani Shinuma mire, 
MRK.15.18	orowa, ai-ush ni ani sapa-umbe kara wa kashiketa unu; orowa, Shinuma ko-rangarap wa, Yudea un utara shikkashima guru, irangarapte aki na, ari itak. 
MRK.15.19	Orowa, rapembe ani Shinuma koro sapa shirikik, samata, otta topse-topse kara, samata, kokkaerok hine ko ongami nisa ruwe ne. 
MRK.15.20	Orowa no, eoya-itak okere koro nei fure amip soshpa wa koro mipi mire. Orowa, utasa chikuni otta Shinuma raige kuni ne ani wa paye nisa ruwe ne.
MRK.15.21	Orowa, okim un ek shirikush wa an Areksandros newa Roupos koro michi Kurene kotan un Simon anak ne nei utasa chikuni sei kuni ne tura no aomande nisa ruwe ne. 
MRK.15.22	Awa, Gorogota ani aye ushike un Shinuma tura no araki; nei Gorogota ani an itak itak eepaketa yakun— Mechakko an ushike, ani an itak ibehe ne ruwe ne. 
MRK.15.23	Orowa, Shinuma otta motsuyaku ukopoyege wa an tonoto kore, koroka, Shinuma nei ambe uk shomoki nisa ruwe ne. 
MRK.15.24	Orowa, nei utara anak ne Shinuma utara chikuni otta kungi kokikkik, samata, shinen range inambe uk ya esanniyo kuni ne koro amip gusu ukokonchi etaye wa nei mipihi uko-usaraye nisa ruwe ne. 
MRK.15.25	Re pakihi ta nei utara anak ne Yesu utasa chikuni otta kungi kokikkik nisa ruwe ne. 
MRK.15.26	Orowa, Shinuma kashiketa tan anuye wa an eiyonnupba ikiri anuye wa an:—Yudea un utara shikkashima guru. 
MRK.15.27	Samata, Shinuma tura tu ikka 
MRK.15.28	guru shinen Shinuma shimon tek samata, shinen Shinuma hariki tek samata akungi kokikkik nisa ruwe ne. 
MRK.15.29	Orowa no, shirikush utara anak ne Shinuma eoya-itak hine koro sapa shuye-shuye wa ene itak-hi:— 
MRK.15.30	Aha, Kamui kora kenru isamka wa rereko uturuta eashin no kara guru, yaikaobiuki wa utasa chikuni wano ran yan, ari itak. 
MRK.15.31	Shui, an a-i korachi Kamui kora kenru esapane utara anak ne kambi-nuye utara tura Yesu ukoeoya-itak wa ene ye-hi:—Shinuma utara kashiobiuki, koroka, yaikota yaikaobiuki eaikapbe ne ruwe ne. 
MRK.15.32	Chi utara nukara wa eishokoro kuni ne, nei Kiristo nei Israeru shikkashima guru tane utasa chikuni wano ran yak pirika, sekoro itak. Samata, tura no utasa chikuni otta akungi kokikkik utara Shinuma esapse nisa ruwe ne na.
MRK.15.33	Orowa no, iwan pakihi ek koro shinepesan pakihi pakno shiri ebitta shirikunne an. 
MRK.15.34	Awa, shinepesan pakihi ta Yesu rui hau sange wa ene itak-hi: — Eroi, eroi, rama sabaktani? ari itak. Tan itak eepaketa yakun,—Ku goro Kamui, Ku goro Kamui, nep gusu E en emaka ya? sekorʼan itak ne. 
MRK.15.35	Orowa, samaketa roshki wa okai utara tumuge un utara nei itak nu chiki:—Ingara, Shinuma Ericha nishuk na, ani itak. 
MRK.15.36	Orowa, shine ainu hoyupu wa shukkakep ani atui-wata oro eshikte hine rapembe etu eush, orowa, Shinuma ku kuni kore wa ene itak-hi:—Iteki ekottanu; Ericha ek wa Shinuma range ya shomo ya chi nukanro, ani itak. 
MRK.15.37	Orowa, Yesu rui hawe sange wa ramat arapare nisa ruwe ne. 
MRK.15.38	Orowa no, Kamui kora kenru ta an otbe anak ne horikashi wano ra oro pakno tup ne ayaske eukopi nisa ruwe ne. 
MRK.15.39	Orowa, Yesu samaketa ash wa an Kenturion anak ne Shinuma nei no ramat arapare shiri nukara chiki;—Soon no poka tan guru anak ne Kamui Poho ne ruwe ne, sekoro itak. 
MRK.15.40	Orowa no, otuima shitta roshki wa okai ingara korʼan shiwentep utara ka okai: nei tumugeta Makdarene un Maria hemhem, Yakob newa pon Yoses koro habo Maria hemhem, Sarome hemhem okai ruwe ne; 
MRK.15.41	Shinuma Gariraya moshiri ta an ita, tan utara nei oshi paye wa otta yaishieiwangere nisa ruwe ne; samata, Shinuma tura no Yerusarem kotan otta araki moshima okai inne shiwentep okai ruwe ne na.
MRK.15.42	Orowa, tane shiri-onuman an koro, Shini toho etoko an toho ta, Etokooiki ani reihei an toho ne ruwe ne gusu, 
MRK.15.43	yaikota Kamui moshiri echipachipa wa an a ainu koro ukoramkoro guru Arimatea un Yosep ek; shinuma rametokkon no Pirato otta ahun wa Yesu kon netobake koramkon nisa ruwe ne. 
MRK.15.44	Awa, Pirato anak ne tane Shinuma rai okere katu enushkari: orowa, nei Kenturion tak yara hine Shinuma ohon no rai ruwe he an ani uwepekennu. 
MRK.15.45	Orowa no, nei Kenturion orowa no Ru chiki, Yosep otta nei kaisei koropare nisa ruwe ne. 
MRK.15.46	Aine, nei guru senkaki hok, orowa, Shinuma range hine nei senkaki otta kokarakari wa watara aouri wa an tushiri orota ande, orowa no, poro shuma tushiri apa otta karakarasere nisa ruwe ne. 
MRK.15.47	Aige, Makdarene un Maria newa Yoses koro habo Maria anak ne Shinuma aande ushike nukanʼnisa ruwe ne na.
MRK.16.1	Orowa, Shini toho okere chiki Makdarene un Maria newa Yakob koro habo Maria anak ne Sarome utura hine ani Shinuma kashi ota gusu pirika hura ushbe koro wa araki. 
MRK.16.2	Awa, Shini toho eshimge no an toho ta aro-kunneiwano an ita, chup hetuku chiki tushiri orota araki nisa ruwe ne. 
MRK.16.3	Aige, un gusu tushiri apa wano shuma oyakta kokarakarasere guru hunna ruwe? ari itak; 
MRK.16.4	aige, hepuni ingara chiki, nei shuma oyake un kokarakarase wa an, ani nukara; nei ambe shiri porobe ne gusu ne na. 
MRK.16.5	Orowa no, tushiri otta ahup koro shimon samata a retara mipihi amire wa an shine upen ainu anukara; aige, nei utara kimatek nisa ruwe ne. 
MRK.16.6	Orowa, nei shiwentep otta shinuma ene itak-hi:—Iteki kimatek yan, echi utara anak ne utasa chikuni otta a kungi kokikkik Nazaret kotan un Yesu echi hunara shiri okai: Shinuma hetopo-a-shiknure wa teda isama, utara Shinuma ande ushike ingara yan! 
MRK.16.7	Koroka, echi paye wa:—Shinuma anak ne echi kotchaot Gariraya moshiri un oman ruwe ne, echi otta ye korachi nei moshiri ta echi nukara kusu ne, ari an itak ani koro koikara utara newa Petros otta ye yan, ari itak. 
MRK.16.8	Orowa no, nei utara soyumba wa tushiri wano kira nisa ruwe ne: inambe gusu ne yakun, nei utara tusushke hemhem ki, homatu hemhem ki ruwe ne gusu ne na; orowa, nen ye yakka otta nep ka ye shomoki: ishitoma nisa ruwe ne gusu ne na.
MRK.16.9	Orosama, Shini toho eshimge toho ta aro-kunneiwano Shinuma hetopo-shiknu wa an ita, orowa no arawan nitne kamui oashinge Makdarene un Maria otta hoshiki no yainukara. 
MRK.16.10	Nei guru anak ne hoshiki no, Shinuma tura no okai yaituwashkarap hemhem ki, chish hemhem ki shiri okai utara otta oman wa nure nisa ruwe ne. 
MRK.16.11	Awa, nei utara anak Shinuma shiknu wa an, aige, nei shiwentep orowa no anukara sekorʼorushpe nu koro, eumbipka nisa ruwe ne.
MRK.16.12	Tap okaibe an okaketa nei utara tumuge un tu niu kim ta apkash rapoketa, oya katuhu koro hine otta Shinuma yainukara nisa ruwe ne. 
MRK.16.13	Awa, nei utara paye wa moshima okai utara nure; yakka, nei utara ne yakka eishokoro shomoki nisa ruwe ne.
MRK.16.14	Orowa, okaketa, nei shinen ikashima wa niu ibe gusu rok wa okai rapoketa otta Shinuma anukan nisa ruwe ne; awa, nei utara sambe nishte eishokorʼi sak gusu kosakayokara ruwe ne, hetopo-a-shiknure okaketa Shinuma nukara utara eishokoro shomoki nisa ruwe ne gusu ne na. 
MRK.16.15	Orowa, Shinuma nei utara otta ene itak-hi:—Ingi moshirʼotta echi paye wa obitta no okai utara otta Pirika shongo eupaskuma yan. 
MRK.16.16	Eishokoro wa baptisma akore guru anak ne kashi-a-obiuki kusu ne; koroka, eumbipka guru anak ne katpak kon ruwe ne sekoro aesanniyo kusu ne na. 
MRK.16.17	Orowa, tap okai shirosh anak ne eishokoro guru oshi araki kusu ne; 
MRK.16.18	Ku reihei ankushkeraipo nitne kamui oashinge, orowa, ashiri itak ani ye kusu ne; okokko kishima, orowa, raige kuni iku ambe iku yakka oara a wende shomoki; tashum utara kata teke ande chiki aiwangere kusu ne na, sekoro itak.
MRK.16.19	Tambe gasu, Utarapa ne Yesu anak ne ntara otta itak okere chiki kando otta auk wa Karaui sbiiiion tek samata a nisa ruwe ne. 
MRK.16.20	Orowa, nei utara paye wa, neita ne yakka upaskuma ki, Utarapa nei utara tura no ki wa osbi ek shirosb ani koro itak asbte nisa ruwe ne na. Amen.
LUK.1.1	Iyotta oripak an Teopiros, un tumugeta auweomare an okaibe, atpake wano nukara utara, itak otta auitek utara un koropare nei no, 
LUK.1.2	inne utara nei orushpe ene ene koracki nuye kuni yainu wa kambi nuye nisa ruwe ne gusu, 
LUK.1.3	tambe gusu, kuani ne yakka nep ne yakka okai orushpe atpake wano oheuge sak no an-hi korachi ku uwepekennu wa eramʼan gusu, 
LUK.1.4	aokai aepakashnu orushpe son no ambe ne ya shomo ne ya, aeramande kuni ne, e otta kambi ku omande yak pirika ruwe ne sekoro ku yainu.
LUK.1.5	Yudea moshiri shikkashima guru Herod an ita anak ne Abicha ikiri otta Zakarias ani an reihei koro Kamui kora kenru esapane guru an: awa, koro machi anak ne Aaron sanikiri ne, Erizabet ani an reihei koro matnepo ne ruwe ne. 
LUK.1.6	Nei umurek guru Kamui teksamata oupeka utara ne, oheuge sak no obitta no okai Utarapa ikashpaotte newa esanniyop otta apkash korʼan nisa ruwe ne. 
LUK.1.7	Orowa, Erizabet anak po sak shiwentep ne wa gusu, santek isam ruwe ne, samata, nei tun anak ne tane pa poro utara ne ruwe ne na,
LUK.1.8	Orowa, shinuma anak ne koro ikiri uokari wa Kamui teksamata Kamui kora kenru esapane guru ki kusu ne a-i ki ita, 
LUK.1.9	Kamui kora kenru esapane guru ki buru an-i korachi, shinuma Utarapa kenru otta ahun wa senko uhuika nisa ruwe ne. 
LUK.1.10	Awa, senko uhuika pakita utara topaha anak ne obitta soita okai wa inonno-itak ki ruwe ne. 
LUK.1.11	Orowa, senko uhuika gusu an set shimon samata ash wa an Utarapa koro shine hauturumbe shinuma otta yainukare ruwe ne. 
LUK.1.12	Aige, Zakarias nukara chiki keutura chiukopoye wa ishitoma nisa ruwe ne. 
LUK.1.13	Koroka, hauturumbe anak ne shinuma otta ene itak-hi:—Zakarias, iteki ishitoma yan, inambe gusu ne yakun, e ki inonno-itak anu wa an na, e koro machi Erizabet eani gusu okkai poho shikore kusu ne, Yoannes ani an reihei ani shinuma e reikore kusu ne; 
LUK.1.14	aine, eani ayaikopuntektere anupetnere kusu ne na, samata, inne utara shinuma shiko gusu akopuntek kusu ne ruwe ne. 
LUK.1.15	Orowa, shinuma anak ne Utarapa teksamata pase kusu ne, tonoto hene sikera hene iku shomoki, orosama, koro habo orowa hekatu wano Ashkanne Ramat ani aeshik kusu ne na. 
LUK.1.16	Shinuma anak ne Israeru un inne utara koro Utarapa Kamui otta hoshippare kusu ne. 
LUK.1.17	Samata, ona keutum poho otta kirure, itak-kashi utara oupeka utara koro wayashnu-i otta kirure kuni gusu shinuma anak ne Ericha ramat newa kiroro koro wa Utarapa ratchaot oman kusu ne; Utarapa gusu etoko-a-oiki utara skipini kusu ne gusu ne na. 
LUK.1.18	Zakarias anak ne hauturumbe otta ene itakhi:—Nepi ani kuani tapne ambe ku eramʼan kusu ne ya? Onne guru ku ne ruwe ne, ku machi ne yakka 
LUK.1.19	onne ruwe ne na. Orota hauturumbe ese wa ene itak-hi:—Kuani Kamui teksamata ash Gabrieru ku ne ruwe ne; orowa, e otta itak wa tap pirika shongo e nure ash gusu e otta a en omande nisa ruwe ne. 
LUK.1.20	Ingarʼan, nei paki epa chiki auweomare kusu ne ku ye itak e eishokoro shomoki nisa ruwe ne gusu tan okaibe epa toho pakno mo no e an wa itak eaikap kusu ne, ari itak. 
LUK.1.21	Orowa, utara anak ne Zakarias ek kuni ehuyepa wa okai, awa, Kamui kora kenru ta shinuma ohon no an-i enushkari ruwe ne. 
LUK.1.22	Awa, Zakarias soine ita, okai utara orota itak eaikap: tambe gusu, shinuma Kamui kora kenru ta anukarape nukara a an ruwe ne sekoro aeramʼan: samata, Zakarias utara otta shirosh iki wa shomo itak wa an ruwe ne. 
LUK.1.23	Awa, Kamui kora kenru ta yaishieiwangere pakihi okere chiki anak ne koro uni un hoshipi nisa ruwe ne.
LUK.1.24	Orowa, nei toho okaketa koro machi Erizabet shinnaikat iyeunu, aige, ashikne chup yainuina, awa, ene itak-hi:— 
LUK.1.25	Utatʼtunruge wano ku aeyainikoroshmare ambe isamka gusu Utarapa en koingara ita, tapne en otta ki nisa ruwe ne, ari itak.
LUK.1.26	Orowa, iwan ikinne an chup ta Gariraya moshirʼun 
LUK.1.27	Nazaret ani aye kotan ta an Dabid sanikiri ne Yosep ani an reihei koro guru otta akopakashnu wa an shine okkai eramushkare shiwentep otta Kamui hauturumbe ne Gabrieru Kamui orowa no aomande nisa ruwe ne; nei okkai eramushkare shiwentep reihei anak Maria ne ruwe ne. 
LUK.1.28	Hauturumbe shinuma otta ahun wa ene itak-hi:—Irangarapte, pirika irenga akore guru, 
LUK.1.29	Utarapa e tura no an ruwe ne, ari itak. Koroka, shiwentep nei itak nu koro shi no yaiossereke koro tan rangarap-itak nekon a ambe ne ya sekoro yaikoshiramse nisa ruwe ne. 
LUK.1.30	Orota nei hauturumbe ene itak-hi:—Maria, iteki ishitoma yan, Kamui irenga e koro gusu ne na. 
LUK.1.31	Orowa, ingarʼan, e honi ta e honkoro wa okkai poho e hekature kusu ne, aige, Yesu ani an reihei ani e reikore kusu ne na. 
LUK.1.32	Shinuma anak ne pase guru ne kusu ne, Iyotta Rikumbe Koho ani aye kusu ne: Utarapa Kamui anak ne koro michi Dabid araset Shinuma otta kora: 
LUK.1.33	aige, otusashuishiri pakno ne yakka Shinuma Yakob sanikiri epungine kusu ne, samata, nei moshiri shiokere shomoki kusu ne, ari itak. 
LUK.1.34	Hauturumbe orota Maria ene itak-hi:—Ainu eramushkare guru ku ne ruwe ne, aine, nep gusu tapne ambe an ya? ari itak. 
LUK.1.35	Tata otta nei hauturumbe ese wa shinuma otta ene itak-hi:—Ashkanne Ramat ekashi keta ek wa Iyotta Rikunrbe kiroro e kamu kusu ne; tambe gusu, eani orowa no hekatu kusu ne ap anak ne “Ashkannep” ani aye, Kamui Roho ani aye kusu ne na. 
LUK.1.36	Orowa, ingarʼan, E apaha ne Erizabet anak ne onne, koroka, shinuma ne yakka okkai poho katkon ruwe ne: tane po-sak ani aye guru iwan ikinne an chup ne ruwe ne. 
LUK.1.37	Kamui orowa no an itak anak obitta kiroro sakbe shomo ne kusu ne ruwe ne gusu ne na, ari itak. 
LUK.1.38	Orowa, Maria ene itak-hi:—Utarapa uitek mat ku ne ruwe ne gusu; e ye korachi en otta anro, sekoro itak. Orowa, nei hauturumbe shinuma orowa no oman nisa ruwe ne na.
LUK.1.39	Orowa, nei toho ta Maria hopuni wa tunashi no hum ush kotan ta, Yuda un machiya orun oman, awa, 
LUK.1.40	Zakarias koro chisei otta ahun wa Erizabet erangarap nisa ruwe ne. 
LUK.1.41	Orowa, Erizabet anak ne Maria erangarap itak nu ita, honi ta an aiai tereke nisa ruwe ne; 
LUK.1.42	tata otta Erizabet Ashkanne Ramat ani aeshikte; aige, rui hawe ani hawe ashte wa, ene itak-hi:— 
LUK.1.43	Shiwentep ututta anunuke guru e ne ruwe ne, samata, e honi esanbe anunuke ne ruwe ne. Orowa no, nep gusu ku Utarapa koro habo en otta ek a? 
LUK.1.44	E ki rangarap hau anak ne ku kisara otta ahun ita, ku honi ta an aiai nupetne gusu tereke nisa ruwe ne gusu ne na. 
LUK.1.45	Orowa, eishokoro shiwentep anak ne anunuke ne, Utarapa orowa no Shinuma otta anure orushpe auweomare kusu ne gusu ne na. 
LUK.1.46	Tata otta Maria ene itak-hi:—
LUK.1.46	Ku keutum auak ne Utarapa pasere,
LUK.1.47	Ku ramat auak ne en kashiobiuki Kamui enupetne ruwe ne.
LUK.1.48	Koro uitek-mat raka isambe Shinuma ko-ingara gusu ne ruwe ne:
LUK.1.48	Ingara, tande oro ainu ikiri obitta kuani anunuke guru ne sekoro en ye kusu ne.
LUK.1.49	Inambe gusu ne yakun, kiroro koro guru anak ne porope ki nisa ruwe ne;
LUK.1.49	Shinuma reihei anak ne “Ashkanne” ne ruwe ne.
LUK.1.50	Shinuma ko-ishitoma utara
LUK.1.50	Ikiri ikiri otta poro rampoken an ruwe ne.
LUK.1.51	Koro teke ani kirorohe kan ruwe ne.
LUK.1.51	Keutum ta shiokunnure yainu ki utara charichari nisa ruwe ne.
LUK.1.52	Amset orowa no sapane utara range ruwe ne wa,
LUK.1.52	Utara keshi un utara rikta ande nisa ruwe ne.
LUK.1.53	Pirikap ani ibe-rusui utara kironnure;
LUK.1.53	Orowa, oteknu utara oha no omande nisa ruwe ne.
LUK.1.54	Shinuma chikoro ekashi orun;
LUK.1.54	Hembara pakno ne yakka okai Abraham sanikiri orun ye korachi,
LUK.1.55	Koro poho ne Israeru ikashiu kuni,
LUK.1.55	Rampoken eshkarun nisa ruwe ne, sekoro itak.
LUK.1.56	Orowa, Maria anak ne Erizabet tura re chup pakno an, okake an chiki koro uni ta hoshipi nisa ruwe ne.
LUK.1.57	Orowa, Erizabet anak ne po shikore kusu ne pakihi epa; aige, okkai poho hekatu nisa ruwe ne. 
LUK.1.58	Orowa, shinuma otta Utarapa anak ne rampoken porore ruwe ne sekoro koro apaha utara newa aun utara nu, awa, tura no ukonupetne nisa ruwe ne. 
LUK.1.59	Orowa, tupesan ikinne an toho ta nei aiai okarituye buri akire gusu uwekarapa wa okai ruwe ne; awa, koro michi reihei an korachi Zakarias ani an reihei ani reikore kuni yainu; 
LUK.1.60	koroka, shomo, Yoannes ani an reihei ani reikore kusu ne sekoro koro habo ese wa itak nisa ruwe ne na. 
LUK.1.61	Orota nei utara ene itak-hi:—Nei no an reihei koro guru e koro apaha utara otta isam ruwe ne, 
LUK.1.62	ari itak, orowa, aiai koro michi otta shirosh ki wa, nekon a an reihei ani areikore kusu ne yak pirika ya? ani nu. 
LUK.1.63	Shinuma anak ne nuye-ita kana, aige, nuye wa ene itak-hi:—Shinuma reihei anak ne Yoannes ne ruwe ne, ani nuye. Orowa no, utara obitta enushkari nisa ruwe ne. 
LUK.1.64	Orowa, Shinuma koro paroho nani amaka, koro parumbe eiwange wa itak ani Kamui nunuke ruwe ne. 
LUK.1.65	Orowa no, shinuma utara pishkaniketa okai oshiroma utara ishitoma nisa ruwe ne; aige, tap orushpe obitta Yuda moshiri un huru shikapneka no assuru-a-ashte nisa ruwe ne. 
LUK.1.66	Nei orushpe nu utara anak ne obitta tap okaibe koro keutum ta eumashnu wa ene itak-hi:—Yakun, tan aiai nekon a ambe ne kusu ne ya? Utarapa tekehe shinuma tura no an ruwe ne gusu ne na, ari an itak ani itak nisa ruwe ne na.
LUK.1.67	Koro michi Zakarias anak ne Ashkanne Ramat ani aeshik wa uweingara hine ene itak-hi:—
LUK.1.68	Israeru utara koro Kamui ne Utarapa anak ne anunuke ne;
LUK.1.68	Koro utara ko-ingara, utara kikiraye nisa ruwe ne gusu ne na.
LUK.1.69	Koro poho Dabid ikiri tumugeta
LUK.1.69	Un kashiobiuki Kirau chi utara gusu hopunire uisa ruwe ne.
LUK.1.70	(Moshiri heashi wano tane pakno hekatu Ashkanne uweingara utara paro ani ye korachi),
LUK.1.71	Un epokba utara newa un etunne utara teke orowa no un ohaitare;
LUK.1.72	Chikoro ekashi otta rampoken kore,
LUK.1.72	Koro ashkanne eitakamkire itak eshkarun gusu ne;
LUK.1.73	Chikoro ekashi Abraham orota shiyuppa itak ani ye; 
LUK.1.74	Chi rai pakno turu-sak wa oupeka no Shinuma tek samata okai wa
LUK.1.75	Ishitoma shomoki no Shinuma otta chi utara yaieiwangere kuni ne,
LUK.1.75	Un epokba utara tekehe wano un honnere ruwe ne.
LUK.1.76	Ruwe un Poho, Eani anak ne koro ru etokooiki gusu Utarapa kotchaot e oman gusu,
LUK.1.76	Orowa, katpak atusare kuni
LUK.1.77	Kashiobiuki utara otta eramande gusu
LUK.1.77	Aokai anak ne Iyotta Rikunbe koro uweingara guru ani aye kusu ne.
LUK.1.78	Chikoro Kamui ramu-hauge rampoken an gusu Rik oro nisat pekere un otta hetukure wa
LUK.1.79	Mo an ru otta chikoro kema aomande kuni ne,
LUK.1.79	Rai kurihi otta hene, kunne-i otta hene rok wa okai chi utara gusu atte pekere ruwe ne, ari Zakarias itak.
LUK.1.80	Orowa, aiai shukup wa ramat tumashnu, orosama, Israeru un utara otta yainukare pakno kimta an nisa ruwe ne na.
LUK.2.1	Orowa no, nei toho pakihi ta anak ne ingi-moshirʼun 
LUK.2.2	utara auwatori kuni Kaizaros Augustos orowa no ipawetenge san, awa; tan auwatori-i anak ne Kurinius Siria moshiri esapane an ita aheashire nisa ruwe ne. 
LUK.2.3	Orowa, utara obitta yai-uwatori kuni otta hekatu kotan orun paye nisa ruwe ne. 
LUK.2.4	Awa, Yosep anak ne Dabid sanikiri, Dabid chisei un guru ne wa gusu, shinuma ne yakka yaikota ne yakka akopa-kashnu an shinnai kateiyeunu Maria tura auwatori kuni gusu, 
LUK.2.5	Gariraya moshiri un Nazaret kotan orowa no Yudea moshirʼun Betrehem ani aye Dabid kotan orota oman nisa ruwe ne. 
LUK.2.6	Orowa, shinuma utara anak ne nei kotan ta okai rapoketa, Maria po koro kuni pakihi epa nisa ruwe ne. 
LUK.2.7	Awa, koro kiyanne-po shikore wa tanne anrip kokarakari hine orun tunma eibe kitchi otta hotkere nisa ruwe ne; reushi ushiketa ahup kuni tumbu isam ruwe ne gusu ne na.
LUK.2.8	Nei moshiri ta anchikara kimta okai wa koro chikoikip topaha epungine hitsuji chikoikip reshpa utara okai. 
LUK.2.9	Awa, Utarapa koro shine hauturumbe i samaketa ash, aige, Utarapa nupeki i pishkanike ta atte nisa luwe ne: awa, nei utara toiko ishitoma nisa ruwe ne. 
LUK.2.10	Tata otta Kamui hauturumbe iotta ene itak-hi:—Iteki ishitoma yan; ingarʼan, echi utara gusu poron no akopuntek kuni shongo echi nure ash na, nei ambe anak ne obitta no okai utara gusu an ap ne kusu ne gusu ne na: 
LUK.2.11	inambe gusu ne yakun, tan to Dabid kotan ta Utarapa ne Kiristo ani an kashiobiukip echi utara gusu ashikore nisa ruwe ne. 
LUK.2.12	Aine, tambe anak ne echi gusu an shirosh ne; nei aiai tanne anrip ani akokarakari wa orun umma eibe kitchi otta hotke wa an-i echi nukara kusu ne. 
LUK.2.13	Tata otta, ekushkonna nei hauturumbe tura inne kando un topaha okai hine Kamui ramye wa ene itak-hi:—
LUK.2.14	Iyotta rikun kando otta an Kamui orun nupeki an,
LUK.2.14	Moshiri kata okai pirika irenga koro utara otta itomo an na, seko-ran itak ani ye nisa ruwe ne.
LUK.2.15	Orowa no, uitekbe anak ne nei utara wano paye hine kando orun rikin wa isam okaketa hitsuji chikoikip reshpa utara utashpa ene itak-hi:—Utarapa rui nure tan hetuku wa an orushpe nukara gusu, tane Betre 
LUK.2.16	hera kotan orun paye anro, sekoro itak. Orowa no, shinuma utara tunashi no araki wa Maria newa Yosep nukara, orowa, otta umma eibe kitchi orota 
LUK.2.17	hotke wa an aiai nukan nisa ruwe ne. Nei ambe nukara chiki, tan aiai gusu an orushpe assuru ashte 
LUK.2.18	nisa ruwe ne. Awa, hitsuji chikoikip reshpa utara orowa no aye orushpe nu utara anak ne obitta nei 
LUK.2.19	itak gusu enushkari nisa ruwe ne. Koroka, Maria anak ne obitta tan okai orushpe koro keutum ta 
LUK.2.20	shikkashima wa eyaikoshiramse ruwe ne. Orowa, orota aye korachi obitta nukara hemhem ki, nu hem-hem ki gusu, nei hitsuji chikoikip reshpa utara Kamui ko-oripak wa iramye koro hoshippa nisa ruwe ne.
LUK.2.21	Orowa, Yesu okarituye buri akore kuni tupesan rereko epa koro anak ne Shinuma naa shomo ehon-koro etokota uitekbe reikore korachi Yesu ani an reihei ani areikore nisa ruwe ne.
LUK.2.22	Orowa no, Mose tuitak nei no shinuma utara turusakte buri ki toho epa chiki anak ne, Utarapa otta nei aiai yange gusu, 
LUK.2.23	(Utarapa tuitak oma kambi kashiketa chieshin-nuye wa an korachi— “Honihi maka okkai po anak ne obitta Utarapa otta turu-sakbe aye kusu ne,”) naa samata, Utarapa tuitak an 
LUK.2.24	korachi ayange kuni, kim un kusuwep newa chisei un kusuwep-po tup range yange gusu, Yerusarem kotan otta araki nisa ruwe ne. 
LUK.2.25	Orowa, Yerusarem kotan ta Simeon ani an reihei koro shine ainu an, nei guru anak ne oupeka newa Kamui eoripak ainu ne, Israeru un utara omaoma kunip chipachipa korʼan ruwe ne: 
LUK.2.26	awa, Ashkanne Ramat shinuma kashiketa an ruwe ne. Nei guru Utarapa koro Kiristo nukara pakno rai shomoki sekorʼambe anak ne Ashkanne 
LUK.2.27	Ramat ani shinuma aeramande nisa ruwe ne. Nei guru Ramat aani wa Kamui kora kenru orun ahun nisa ruwe ne: orowa no eshikop anak ne atuitak wa an buri nei no ki gusu, 
LUK.2.28	Kamui kora kenru otta Yesu koro wa araki chiki; shinuma auak ne Yesu temkoro omare wa Kamui nunuke hine ene itak-hi:—
LUK.2.29+LUK.2.30	Aa Utarapa, E ye-hi korachi,
LUK.2.29+LUK.2.30	Mo no an wa E uitek guru tane E hoshipire na;
LUK.2.31	Ingi utara shik samata tambe Aokai etokooiki
LUK.2.31	E koro kashiobiuki-i ku shikihi anak ne nukanʼnisa ruwe ne gusu ne na.
LUK.2.32	Oya utara aekambak an kuni pekere ne,
LUK.2.32	E koro Israeru un utara nupeki-hi ne ruwe ne,
LUK.2.32	sekoro itak. 
LUK.2.33	Orowa, koro ona koro unu anak ne Shinuma gusu aye orushpe enushkari koro an, awa, 
LUK.2.34	Simeon nei utara nunuke, orowa, koro habo Maria otta ene itak-hi:—Ingarʼan, tan aiai anak ne Israeru un inne utara hachiripa hemhem ki hopumba hemhem ki, samata, gusu sempirike-oitak shirosh ne kuni ne aande ruwe ne; 
LUK.2.35	ruwe newa, emush anak ekon ramat otke ekushna kusu ne; tambe inne keutum yainu-hi anukara kuni gusu ne ruwe ne, ani itak. 
LUK.2.36	Orowa, Aser ainu ikiri un Panueru koro matne-po Anna ani an reihei koro shine uweingara shiwentep an ruwe ne (tan shiwentep shi no pa poro guru ne, hoku koro orowa no arawan pa pakno tura an, 
LUK.2.37	orowa, ine pa ikashima ine hotne pa pakno shiyompiyara ne ruwe ne), nei shiwentep inonno-itak newa shomo ramnu kip ani Kamui otta yaishieiwangere wa kunne-to ta hene tokap-to ta hene Kamui kora kenru orowa no oman shomoki nisa ruwe ne. 
LUK.2.38	Nei paki ita shinuma ek wa Kamui ko-yaiiraige, samata, Yerusarem kotan kikiaraye kuni chipachipa utara otta Shinuma gusu ye nisa ruwe ne. 
LUK.2.39	Orowa no, nei utara anak ne Utarapa tuitak gusu an okaibe obitta ki okere chiki, Gariraya nroshirʼun koro kotan Nazaret machiya otta hoshippa nisa ruwe ne na.
LUK.2.40	Orowa, aiai shukup wa tumashnu ne, wayashnup ani eshik ruwe ne, orosama, Kamui irenga nei kashiketa an ruwe ne.
LUK.2.41	Shinuma koro eshikop anak ne Kamakush marapto an gusu ne pakita kespa Yerusarem kotan orun paye range nisa ruwe ne. 
LUK.2.42	Orowa, Shinuma tu pa ikashima wan pa epa ita nei marapto buri an gusu Yerusarem kotan otta paye nisa ruwe ne; 
LUK.2.43	nei marapto an toho aokere chiki hoshippa koro an ita heikachi ne Yesu anak ne Yerusarem kotan ta iyokane nisa ruwe ne; koro eshikop anak tambe eramushkari wa, utara tura an sekoro yainu hine shine to paye, ruwe ne; 
LUK.2.44	awa, iriwak utara tumugeta hene uonnere utara tumugeta hene Shinuma hunara ruwe ne; 
LUK.2.45	aige, pa shomoki gusu hunara koro Yerusarem kotan otta hoshippa nisa ruwe ne. 
LUK.2.46	Awa, rereko okaketa Kamui kora kenru ta okai epakashnu utara tumugeta a wa itak nu hemhem ki, uwepekennu hemhem ki wa an wa anukan nisa ruwe ne. 
LUK.2.47	Orowa, Shinuma nu utara anak ne obitta nei eramu ambe katu hemhem ese itak ki katu hemhem eoyamokte nisa ruwe ne. 
LUK.2.48	Orowa, Yesu nukara chiki iyokunnure nisa ruwe, ne; aige, orota koro habo ene itak-hi:—Poho, nep gusu tap korachi un otta E ki ya? E koro michi newa kuani anak ne yairamhekomo wa E hunara ruwe ne, sekoro itak. 
LUK.2.49	Nei utara otta Shinuma ene itak-hi: Nep gusu echi En hunara ruwe he an? Ku Michihi kora kenru ta Ku an kuni gusu ne ap sekorʼambe echi erampeutek a? ani itak. 
LUK.2.50	Orota Yesu ye itak ikkewehe nei utara erampeutek nisa ruwe ne na. 
LUK.2.51	Orowa, Shinuma eshikop tura no oman hine Nazaret kotan ta arapa, orowa, koro eshikop koitaknu nisa ruwe ne; koro habo anak ne tan orushpe obitta koro keutum ta shikkashima nisa ruwe ne.
LUK.2.52	Orowa no, Yesu wayashnu ne, shukup ruwe ne; samata, Kamui irenga hemhem, utara irenga hemhem akore nisa ruwe ne na.
LUK.3.1	Tibirias Kaisaros anak ne moshiri shikkashima ashikne ikinne ikashima wan ikinne an paha ta Pontio Pirato anak Yudea moshiri epungine wa an; Herod anak ne Gariraya moshiri esapane wa an; koro iriwak Piripos anak ne Itouraya kotan newa Trakonitis kotan esapane wa an; Rusanios anak ne Abirene kotan esapane wa an; 
LUK.3.2	orowa, Anna newa Kaiapa anak ne Kamui kora kenru esapane guru ne ruwe ne, awa, nei ita Kamui itak kimta otta an Zakarias poho Yoannes otta ek nisa ruwe ne. 
LUK.3.3	Aige, shinuma Yorodan pet pishkanike ebitta ek wa katpak tusare kuni yaikokatpak baptisma eupaskuma; 
LUK.3.4	uweingara guru Isaya itak chieshin-nuye wa an kambi kashiketa an ap korachi ne:—
LUK.3.4	Nup otta ainu hawe anu wa ye,
LUK.3.4	Utarapa ruhu etokooiki,
LUK.3.4	Koro apkash ru kuwanno kara yan.
LUK.3.5	Obitta no okai pinnai anak ne pishno ashikte kusu ne;
LUK.3.5	Nupuri newa hum anak ne pishno aramde kusu ne;
LUK.3.5	Oheugep anak ne kuwanno ne akara,
LUK.3.5	Tokitokik ru anak teshnatara ne kusu ne,
LUK.3.6	Orowa, utara obitta Kamui kashiobiuki-i nukara kusu ne na.
LUK.3.7	Aine, baptisma akore gusu otta paye inne utara orota shinuma ene itak-hi:—Paskuru okokko sanike un utara, ek kushki irushka-i orowa no kira kuni-i, nen echi epakashnu ruwe he an? 
LUK.3.8	Tambe gusu, yaikokatpak uweepeka ibehe hetukure yan, orowa, chikoro michi gusu Abraham an sekorʼan yainu-hi ani echi keutura ta iteki ye heashire yan; inambe gusu ne yakun, echi otta ku ye, Kamui anak ne teda okai shuma ani Abraham gusu poho hetukure eashkai ruwe ne. 
LUK.3.9	Tane ne yakka mukara anak ni shinrit ta aande wa an: tambe gusu, pirika nikaop shomo hetukure chikuni anak ne obitta otuiba wa abe oshiketa aeyapkiri ruwe ne. 
LUK.3.10	Orowa, inne topaha utara shinuma otta uwepekennu wa ene itak-hi:—Yakun, chi utara nekon a iki chiki pirika ya? 
LUK.3.11	Orota shinuma ene ese-hi:—Tu anrip koro guru anak ne amip sak guru otta kore; aep koro guru ne yakka shem korachi ki yan, ari itak. 
LUK.3.12	Orowa, yaku-etaye utara ne yakka baptisma akore kuni gusu araki wa shinuma otta ene itak-hi:—Epakashnu guru, chi utara nekon a iki chiki pirika ya? 
LUK.3.13	Orota shinuma ene ye-hi:—Aesanniyo wa an yaku ichen kasu no iteki sangere yau, ari itak. 
LUK.3.14	Orowa no, tumikoro utara shinuma otta nu wa ene itak-hi:—Chi utara anak, nekon a chi ki yak pirika ya? ani itak. Orota shinuma ene itak-hi:—Iteki moshima guru eramu-nishte yan, samata iteki shunge paweteshu ki yan; orowa no, echi pumma gusu yai-yainuwere yan, ari itak.
LUK.3.15	Orowa no, utara chipachipa wa okai wa okai rapoketa, aige, utara obitta Yoannes gusu koro keutum ta yaikoshiramse wa, shinuma Kiristo ne ya oyap ne ya? sekoro yainu korʼan ita anak ne obitta no okai utara orota Yoannes ese wa ene itak-hi:— 
LUK.3.16	Son no newa kuani wakka ani baptisma echi kore ash; koroka, en kasu no kiroroashnu guru ek, koro keirʼat ku pita katap tukarike ku ure echiu ruwe ne:—shinuma Ashkanne Ramat newa abe ani baptisma echi kore na: 
LUK.3.17	koro teke otta mui koro wa irammakaka atuituye ushike ashkannere hine mungi uwekarapare wa koro pu otta omare; koroka, aushka eaikap abe ani muruhu uhuika kusu ne na. 
LUK.3.18	Orosama, shinuma anak ne poron no moshima an onishnishi an itak ani pirika shongo utara otta eupaskuma nisa ruwe ne; 
LUK.3.19	koroka tetrarkes Herod anak ne koro ainu iriwak koro machi Herodias gusu hemhem, samata moshima okai Herod ki wen buri gusu hemhem, Yoannes orowa no akopakashnu nisa ruwe 
LUK.3.20	ne gusu upakashnu chisei ta shinuma ahunge pakno naa wen buri kashi-iyo nisa ruwe ne na.
LUK.3.21	Orowa, utara obitta baptisma akore imakake Yesu ne yakka baptisma akore, awa, inonno-itak ki rapoketa kando makke, 
LUK.3.22	aige, Ashkanne Ramat kusuwep netobake katuhu nei no an katuhu koro wa ran hine kashiketa ek, samata, kando orowa hawe anu,—Aokai anak ne Ku omap an Roho ne; Kuani Aokai shiri enupetne ruwe ne, ari itak.
LUK.3.23	Orowa, Yesu yaikota heashi ita anak ne wan pa e tu hotne pa pakno ehange ruwe ne, awa, (ainu yaikoshiramse-i ne yakun) Yosep poho ne, 
LUK.3.24	nei guru Heri poho ne, nei guru Mattat poho ne, nei guru Rebi poho ne, 
LUK.3.25	nei guru Meruki poho ne, nei guru Yannai poho ne, nei guru Yosep poho ne, nei guru Mattatios poho ne, nei guru Amos poho ne, nei guru Nahum poho ne, nei guru Esri poho ne, nei guru Naggai poho ne, 
LUK.3.26	nei guru Maat poho ne, nei guru Mattatios poho ne, nei guru Semeein poho ne, nei guru Yosek poho ne, 
LUK.3.27	nei guru Yoda poho ne, nei guru Yoanan poho ne, nei guru Resa poho ne, nei guru Zorobaberu poho ne, nei guru Saratieru poho ne, nei guru Neri poho ne, 
LUK.3.28	nei guru Meruki poho ne, nei guru Addi poho ne, nei guru Kosam poho ne, nei guru Ermadam poho ne, 
LUK.3.29	nei guru Er poho ne, nei guru Yesu poho ne, nei guru Eriezar poho ne, nei guru Yoreim poho ne, nei guru Mattat poho ne, 
LUK.3.30	nei guru Rebi poho ne, nei giru Simeon poho ne, nei guru Yudas poho ne, nei guru Yosep poho ne, nei guru Yonam poho ne, nei guru Eriakeim poho ne, 
LUK.3.31	nei guru Merea poho ne, nei guru Menna poho ne, nei guru Mattata poho ne, nei guru Natan poho ne, 
LUK.3.32	nei guru Dabid poho ne, nei guru Yessai poho ne, nei guru Obed poho ne, nei guru Booz poho ne, nei guru Saramon poho ne, nei guru Naasson poho ne, 
LUK.3.33	nei guru Aminadab poho ne, nei guru Arnei poho ne, nei guru Esron poho ne, nei guru Pares 
LUK.3.34	poho ne, nei guru Yuda poho ne, nei guru Yakob poho ne, nei guru Isaak poho ne, nei guru Abraham poho ne, nei guru Tara poho ne, nei guru Nakor poho ne, 
LUK.3.35	nei guru Sarouk poho ne, nei guru Regau poho ne, nei guru Parek poho ne, nei guru Eber poho ne, 
LUK.3.36	nei guru Sara poho ne, nei guru Kainan poho ne, nei guru Arpaksad poho ne, nei guru Sem poho ne, nei guru Noe poho ne, nei guru Ramek poho ne, 
LUK.3.37	nei guru Matausara poho ne, nei guru Enok poho ne, nei guru Yared poho ne, nei guru Marereeru poho ne, 
LUK.3.38	nei guru Kainan poho ne, nei guru Enos poho ne, nei guru Set poho ne, nei guru Adam poho ne, nei guru Kamui poho ne ruwe ne na.
LUK.4.1	Orowa, Yesu Ashkanne Ramat ani aeshik wa Yorodan pet wano hoshipi, aige, Ramat ani nupuri otta tu hotne rere ko atura hine, nitne kamui orowa no akoramnukana nisa ruwe ne. 
LUK.4.2	Shinuma nei toho rapoketa nep ne yakka ibe shomoki: awa, nei toho epa okere chiki sambe-tasaske nisa ruwe ne. 
LUK.4.3	Orowa, nitne kamui Shinuma otta ene itak-hi:—Aokai anak ne Kamui Poho A ne yakun, tan shuma anak ne pan-tak ne akora kuni ne kashpaotte yan, ari itak. 
LUK.4.4	Orota Yesu ene ese okai-hi:—Ainu anak ne ouse aep an gusu shiknu shomoki kusu ne, sekorʼan itak anuye wa an na. 
LUK.4.5	Orowa Shinuma tura wa hemesu hine arʼekushkonna-heta ingi-moshirʼun ebitta no okai 
LUK.4.6	kotan nukare. Aige, orota nitne kamui ene itak-hi:—Tan okai nrondum newa otta okai arakuru obitta E kore ash kusu ne: en otta a en korep ne gusu, kuani ku rengaine nen ne yakka otta ku kore kushki. 
LUK.4.7	Tambe gusu, Aokai anak ne en kotchaketa ko-ongami chiki tap okaibe obitta E korope ne kusu ne na, ari itak. 
LUK.4.8	Orota Yesu ese wa ene itak-hi:—Utarapa ne e koro Kamui ko-ongami, Shinuma otta patek e yaishieiwangere kusu ne, sekorʼan itak chieshinnuye wa an 
LUK.4.9	ruwe ne, ani itak. Tata otta shinuma Yerusarem kotan otta I tura hine Kamui kora kenru un ri ushike kata ashte wa orota ene itak-hi:—Aokai Kamui Poho A ne yakun, te wano yaikota herashi orun yaiosura yan:— 
LUK.4.10	Aokai epungine kuni gusu Shinuma anak ne
LUK.4.10	Aokai gusu koro hauturumbe kashpaotte kusu ne:
LUK.4.11	Orowa,
LUK.4.11	Ikineipeka E chikiri shuma eokte kuni ne,
LUK.4.11	Nei utara anak ne koro tekehe ani E punire kusu ne ruwe ne,
LUK.4.11	sekorʼan itak anuye wa an ruwe ne gusu ne na. 
LUK.4.12	Orota Yesu ese wa ene itak-hi:—Utarapa ne e koro Kamui iteki koramnukara yan, ari an ambe aye an ruwe ne.
LUK.4.13	Orowa, koramnukara katu obitta aokere chiki ne nitne kamui pakihi an pakno Shinuma orowa no oman nisa ruwe ne na.
LUK.4.14	Orowa, Yesu anak ne Ramat kiroro ani Gariraya moshirʼotta hoshipi; awa, Shinuma gusu an assuru nei kotan shikapneka no ashte wa a an ruwe ne. 
LUK.4.15	Orowa, Shinuma nei utara koro Uwekarapa chisei ta epakashnu, aige, utara obitta Shinuma ko-oripak nisa ruwe ne.
LUK.4.16	Orowa, Shinuma anak ne otta aresu kotan Nazaret orota arapa, aige, ramma ki korachi Shini tobo ta Uwekarapa chisei otta ahun wa kambi orooitak gusu ash nisa ruwe ne. 
LUK.4.17	Awa, orota Uweingara guru Isaya nuye kambi-sosh akore. Aige, nei kambi-sosh maka hine tap korachi anuye wa an ushike nukara:—
LUK.4.18	Utarapa kon Ramat en kashiketa an,
LUK.4.18	Tambe gusu, otek-sak utara otta pirika shongo eupaskuma kuni ne en kashiota nisa ruwe ne gusu ne na:
LUK.4.18	Ashikkashima wa okai utara otta apita katu hemhem,
LUK.4.18	Shiknak utara otta pekere nukare katu hemhem ku nure,
LUK.4.18	Piri-ao utara ku honnere,
LUK.4.19	Utarapa uk kuni paha eupaskuma kuni gusu en omande nisa mwe ne.
LUK.4.20	Orowa, Shinuma nei kambi-sosh ukochupu wa uitek guru otta kore, aige, a nisa ruwe ne: Uwekarapa chisei ta okai utara koro shikihi obitta Shinuma orun tokoko wa okai ruwe ne. 
LUK.4.21	Orowa, Shinuma anak ne utara otta itak heashire hawe ene okai-hi:—Tanto tan anuye wa an itak echi kisara ta auweomare nisa ruwe ne, ari itak. 
LUK.4.22	Orowa obitta no okai utara Shinuma gusu paweteshu ki, aine, Shinuma koro paroho wano oashin irenga no an itak enushkari: samata, Tan guru anak ne Yosep koro poho shomo ne ya? ari itak.
LUK.4.23	Orosama, nei utara otta Shinuma ene itak-hi:—Oara echi utara anak ne tan itak-maukushte-itak ani En otta ye nangoro:—Potara guru, eani yai-iwangere yan: nep ne yakka Kapernaum kotan ta chi nu an e ki ikip tan e koro kotan ta ne yakka ki yan, sekorʼan itak ani echi ye nangoro. 
LUK.4.24	Orowa, Shinuma ene ye-hi:—Son no echi otta Ku ye, nep uweingara guru ne yakka koro kotan ta auk shomo ne. 
LUK.4.25	Koroka, sonep echi otta Ku ye, Ericha an ita anak ne re pa iwan chup uturuta kando aseshke wa moshirʼebitta poro kemush iki ita, Israeru moshiri ta shiyompiyara shiwentep poron no okai wa an; 
LUK.4.26	awa, nei utara otta Ericha aomande shomo ne, ouse Sidon moshirʼun Zarepat kotan ta an shine shiyompiyara shiwentep otta patek aomande nisa ruwe ne na. 
LUK.4.27	Orowa, uweingara guru Erisha an ita anak ne, Israeru moshiri ta munin tashum ki utara poron no okai wa an; awa, nei utara shinen ka aashkannere shomoki ouse Syria moshirʼun guru Naaman patek aashkannere nisa ruwe ne, ari itak. 
LUK.4.28	Orowa no, Uwekarapa chisei ta okai utara anak ne obitta nei orushpe nu chiki shiri irushka ruwe ne; 
LUK.4.29	aige, hopumba wa machiya orowa no Shinuma emaka, awa, huru kitai wano ehoroka no osura kuni ne, kashiketa koro machiya kara wa an huru otta tura wa paye nisa ruwe ne. 
LUK.4.30	Koroka, Shinuma nei utara tumuge kush wa oman nisa ruwe ne.
LUK.4.31	Orowa, Shinuma Gariraya moshiri ta an Kapernaum kotan ta ran. Awa, Shini toho ta epakashnu wa an; 
LUK.4.32	aige, utara nei epakashi eiyokunnure; itak anak ne nrondum koro korachi an itak ne ruwe ne gusu ne na. 
LUK.4.33	Orowa, nitne kamui ichakkere ramat koro shine ainu Uwekarapa chisei ta an, awa, rui hawe ashte wa— 
LUK.4.34	Aa Nazaret kotan un Yesu, un otta nep irenga an a? Un isamka kuni gusu E ek ya? Aokai anak ne nen ne ya ku eramʼan; Kamui koro Ashkannep E ne ruwe ne—ari itak. 
LUK.4.35	Orowa, Yesu shinuma ko-sakayokara wa ene itak-hi:—Iteki nep ye no nei guru orowa no oashin yan. Aige, nitne kamui anak ne utara tumugeta shinuma hokushte chiki iwende shomoki no orowa no oashin nisa ruwe ne. 
LUK.4.36	Utara obitta eoyamokte wa utashpa ene itak-hi:—Tambe nep itak ne ruwe ta a? Mondum newa kiroro ani ichakkere ramat kashpaotte, orowa, oashin ruwe ne gusu ne na. 
LUK.4.37	Orowa no, nei kotan shikapneka no an ushike ta Yesu gusu an assuru shipirasa nisa ruwe ne na.
LUK.4.38	Orowa Shinuma Uwekarapa chisei orowa no oman wa Simon kotʼchisei orun ahun nisa ruwe ne. Orowa, Simon koro shiuto-habo yupke seisek mau tashum ki wa an, awa, nei shiwentep gusu utara anak ne Shinuma koramkon ruwe ne. 
LUK.4.39	Awa Shinuma nei shiwentep samaketa ash wa seisek mau tashum ko-sakayokara, aige, tashum shinuma hoppa; orowa, nei guru nani hopuni wa utara orota yaishieiwangere nisa ruwe ne na.
LUK.4.40	Orowa, chup ahun koro ita usa okai tashum ki utara koro guru anak ne Shinuma orota aani wa araki, aige, pishno okai utara kashiketa koro tekehe ande wa iwangere nisa ruwe ne. 
LUK.4.41	Samata, nitne kamui ne yakka rui hawe ashte:—Aokai anak ne Kamui Poho E ne ruwe ne, sekorʼan itak koro inne utara orowa no oaship nisa ruwe ne. Orowa, Shinuma nei ap ko-sakayokara wa iteki nep ye kuni iki, Shinuma anak ne Kiristo ne sekorʼambe eramʼan, ruwe ne gusu ne na.
LUK.4.42	Orowa, tokap ne chiki Shinuma nup an ushike orun oman: aige, inne topaha utara Shinuma hunara gusu orota araki, awa, nei ushike wano moshima kotan orun iteki oman kuni ne eham rusui ruwe ne. 
LUK.4.43	Koroka, orota Shinuma ene itak-hi:—Moshima okai machiya otta ne yakka Kamui moshiri gusu an Pirika shongo ku eupaskuma kunip ne, nei no ki gusu a En omande nisa ruwe ne gusu ne na, ari itak.
LUK.4.44	Orowa, Shinuma Gariraya moshiri un Uwekarapa chisei ta upaskuma ki korʼan nisa ruwe ne na.
LUK.5.1	Orowa no, inne utara Shinuma eurarapa wa Kamui itak nu koran ita, Shinuma Gennesaret to samta ash wa an; 
LUK.5.2	awa, nei to samta tu chip an wa an shiri Shinuma nukara: chep koiki utara anak chip orowa no yap wa ya huraye koro okai nisa ruwe ne. 
LUK.5.3	Orowa, Shinuma Simon koro shine chip otta ahun, aige, ya orowa no pon no oputuye kuni koramkon nisa ruwe ne. Aige, Shinuma a hine chip otta an kane inne utara epakashnu nisa ruwe ne. 
LUK.5.4	Orowa, Shinuma itak okere chiki—Ooho ushike orun chip oputuye wa chep rup koiki gusu ya are yan—ani Simon otta ye nisa ruwe ne. 
LUK.5.5	Orota Simon ese wa ene itak-hi:—Nishpa, anchikara ebitta chi monraige ash, awa, eomken ruwe ne, koroka, E ye itak an gusu ya ku are kusu ne, ari itak. 
LUK.5.6	Orowa, nei no ki chiki poro chep rupihi ya ekarire nisa ruwe ne: aige, koro ya pereke korʼan ruwe ne: 
LUK.5.7	tambe gusu, moshima an chip otta okai tura no ikichi utara araki wa ikashiu kuni ne otta inishuk. Orowa no, shinuma utara araki chiki nei tu chip ren heashi pakno shikte nisa ruwe ne. 
LUK.5.8	Tata otta, Simon Petros tap ambe nukara chiki Yesu koro kokka samaketa hepokiki wa ene itak-hi—Aa Utarapa, chikokatpak guru ku ne ruwe ne gusu, en orowa no oyakta oman wa en kore, sekoro itak. 
LUK.5.9	Inambe gusu ne yakun, Simon newa tura no okai utara nei akoiki chep rup eoyamokte ruwe ne gusu ne na; 
LUK.5.10	naa samata, Simon tura un utara Zebedee poho Yoannes newa Yakob ne yakka enushkari nisa ruwe ne. Orowa, Simon otta Yesu ene itak-hi:—Iteki ishitoma yan; te wano eani ainu utara koiki kusu ne, sekoro itak. 
LUK.5.11	Orowa no, nei utara ya oro pakno koro chip yange chiki, obitta no okaibe hoppa wa Yesu osh paye nisa ruwe ne.
LUK.5.12	Orowa, shinuma nei utara koro shine machiya otta an ita, munin tashum eshik no an guru shinen an; awa, shinuma Yesu nukara chiki nanu koshiri kata hachire wa Shinuma koramkoro wa ene itak-hi:—Utarapa, Aokai ramuoshma yakun en ashkannere eashkai ruwe ne, ani itak. 
LUK.5.13	Orowa, Shinuma tekehe turi wa nei guru tomooshma wa, Ku ramuoshma, e ashkannere ash na, ari itak. Orowa no, nani nei munin tashum anak ne shinuma ande nisa ruwe ne. 
LUK.5.14	Aige, nen ne yakka iteki nure kuni ne Shinuma kashpaotte: koroka, e oman wa Kamui kora kenru esapane guru otta yainukare, samata, nei utara otta paweteshu ne gusu Mose eikashpaotte nei no e aash-kannere gusu an ayangep yange yan, ari itak. 
LUK.5.15	Koroka, Yesu assuru anak ne naa ashte, awa, nu gusu hene, katchakbe aiwangere gusu hene, inne topaha utara Shinuma otta araki nisa ruwe ne. 
LUK.5.16	Koroka, Shinuma utatʼtumuge wa yai-shietaye wa kimta oman wa inonno-itak ki nisa ruwe ne.
LUK.5.17	Nei i shine an toho ta Shinuma epakashnu wa an; awa, Gariraya moshirʼun kotan ebitta orowa no hemhem, Yudea moshiri orowa no hemhem, Yerusarem machiya orowa no hemhem araki Parisee un utara newa kashpaotte epakashnu utara Shinuma samaketa rok wa okai: orowa, Shinuma anak ne tashum isamka kuni gusu an Utarapa kiroro Shinuma tura an nisa ruwe ne na. 
LUK.5.18	Orowa no, utara anak ne shotki kata hotke wa an tusushke tashum ki guru shinen ani wa araki hine kotchaketa ande kuni gusu chisei otta ahunge rusui ruwe ne. 
LUK.5.19	Koroka, utara inne wa otta ahunge kuni ushike nukara shomoki gusu chisei kitaigeta hemesu wa atarape kata hotke wa an gusu rik orowa no Yesu kotchaketa range nisa ruwe ne. 
LUK.5.20	Orowa koro eishokor-i Shinuma nukara chiki—Ainu, e koro chikokatpak atusare wa an na—ari itak. 
LUK.5.21	Tata otta, Parisee un utara newa kambi-nuye utara upaore heashi wa ene itak-hi:—Tan Kamui koatchap ye guru nen ne ya? Kamui moshima anak chikokatpak tusare eashkaibe inan guru ne ruwe he an? ani itak. 
LUK.5.22	Koroka, Yesu nei upaore ambe eramʼan wa orota ese wa ene itak-hi:—Nep gusu echi utara keutura ta upaore ki ya? 
LUK.5.23	E koro chikokatpak atusare wa an sekorʼan itak ye newa e hopuni wa apkash yan sekorʼan itak ani ye ambe anak ne inambe ye katu isaika ruwe he an? 
LUK.5.24	Koroka, Ainu Poho shiri kata an wa chikokatpak tusare nrondum koro wa an ani an ambe echi eramʼan kuni gusu (tusushke tashum ki guru otta ene itak-hi)— E otta Ku ye, hopuni wa koro atarape ani hine e uni un oman yan, ari itak. 
LUK.5.25	Tata otta nei guru anak ne nani utara kotchaketa hopuni wa kata hotke an ap ani wa Kamui ko-oripak hine koro uni ta oman nisa ruwe ne. 
LUK.5.26	Orowa no, nei utara obitta shi no enushkari wa Kamui ko-oripak ruwe ne; samata, earikinne ishitoma hine:—Tanto aehomatup chi nukan nisa ruwe ne na, ari itak.
LUK.5.27	Tap okaibe okere chiki Shinuma nei i orowa no oman ruwe ne; awa, Yaku ichen uk kuni chisei ta a wa an Yaku-etaye Rebi ani aye guru nukara; aige, orota:—En osh ek yan—ani itak. 
LUK.5.28	Orowa, shinuma obitta no okaibe are wa hopuni hine Shinuma osh oman nisa ruwe ne. 
LUK.5.29	Orowa, Rebi anak ne koro chisei ta Shinuma gusu poro marapto kan ruwe ne: awa, inne topaha ne Yaku-etaye utara hemhem, moshima okai utara hemhem, tura no rok wa marapto ibe korʼan nisa ruwe ne. 
LUK.5.30	Aige, Parisee un utara newa koro kambi-nuye utara anak ne Shinuma koikara utara otta oromam wa ene itak-hi:—Hemanda gusu echi utara anak ne Yaku-etaye utara newa katpak koro utara tura ibe hemhem ki iku hemhem ki ya? 
LUK.5.31	Orota Yesu ese wa ene itak-hi:—Iwange no okai utara anak ne potara guru irannakka ne, ouse tashum an guru patek potara guru kon rusui ruwe ne. 
LUK.5.32	Kuani anak ne oupeka utara yaikokatpakte gusu Ku ek ka shomoki, katpak koro utara yaikokatpakte kuni gusu Ku ek nisa ruwe ne na, ari itak. 
LUK.5.33	Orota nei utara ene itak-hi:—Yoannes koro koikara utara anak ne kanna-kanna shomo ramnu hene ki, inonno itak hene ki ruwe ne; Parisee un utara koro koikara utara ne yakka nei no ki ruwe ne; koroka, E koro koikara utara anak ibe hemhem ki iku hemhem ki wa okai ruwe ne. 
LUK.5.34	Orota Yesu ene itak-hi:—Mat-ahupkara guru an rapoketa tura no okai ikatairotke utara shomo ibe shomo iku kuni kire eashkai ruwe he an? 
LUK.5.35	Koroka, nei mat-ahupkara guru auk toho ek, nei toho ta shinuma utara shomo ibe shomo iku hemhem ki kusu ne na. 
LUK.5.36	Orowa, Shinuma nei utara otta shine itak-maukushte-itak ne yakka ye nisa ruwe ne. Ashiri amip orowa no humihi mesu wa ani fushko anrip otta utapke guru isam ruwe ne, nei no ki yak anak ne ashiri anrip mesu, naa samata, ashiripe anak ne fushkop gusu oupak shomo ne ruwe ne. 
LUK.5.37	Orowa, fushko kapubukuru orota ashiri tonoto omare guru isam, nei no ki yak anak ne ashiri tonoto pukuru patke, orowa, tonoto aohetu, pukuru ne yakka awende kusu ne. 
LUK.5.38	Koroka, ashiri tonoto ashiri kapu-pukuru otta aomare kusu ne ap ruwe ne. 
LUK.5.39	Orowa, hekai tonoto iku guru anak ne ashiripe kon rusui shomoki: hekaibe pirika ruwe ne, ari nei guru ye ruwe ne gusu ne na.
LUK.6.1	Orowa, Shini toho ta Shinuma mungi toi kush wa oman, aige, koro koikara utara mungi push tuiba wa tekehe otta noyanoya hine ibe korʼan ruwe ne. 
LUK.6.2	Koroka, Parisee un utara tumugeta okai utara ene itak-hi:—Shini toho ta aki yak anak ne Kamui ikashpaotte otereke buri nep gusu echi ki ruwe he an? ani itak. 
LUK.6.3	Orowa, orota Yesu ese wa ene itak-hi:—Dabid anak ne ibe-rusui ita tura no okai utara utura nekon a iki ya sekorʼan orusbpe ka echi oro-oitak shomoki ruwe? 
LUK.6.4	Shinuma anak ne Kamui kora kenru orota ahun wa, ouse Kamui kora kenru esapane utara patek ibe kuni Kamui otta ayange aep uk wa e, orowa no, tura no okai utara otta koropare wa ere-i echi oro-oitak shomoki ya? 
LUK.6.5	Ainu Poho anak ne Shini toho koro Utarapa ne ruwe ne, sekorʼan itak ani nei utara otta ye nisa ruwe ne na.
LUK.6.6	Orowa no, moshima an Shini toho ta Shinuma Uwekarapa chisei ta ahun wa epakashnu wa an wa an ruwe ne: awa, shimon tek shipeshte shine ainu nei ushiketa an ruwe ne. 
LUK.6.7	Awa, eiyonnuppa kuni ikkewe kon rusui gusu, Shini toho ta Shinuma ainu iwangere ya shomo ya nukara gusu, kambi-nuye utara newa Parisee un utara Shinuma orun oshikkurukote nisa ruwe ne. 
LUK.6.8	Koroka, Shinuma nei utara yainu i eramʼan: aige, teke shipeshte guru otta—Hopuni wa utara tumugeta ash yan—ani itak. 
LUK.6.9	Orowa no, shinuma hopuni wa ash ruwe ne. Utara orota Yesu ene itak-hi:—Orushpe Ku nu;—Shini toho ta pirikap ki hene, wenbe ki hene, ramat shiknure hene, ramat raige hene, inambe kara katu ikashpaotte uweomarepe ne ya? 
LUK.6.10	Orowa, Shinuma utara orun ingara wa—E tekehe turi yan—nei guru otta ye nisa ruwe ne. Orowa nei no ki chiki tekehe aiwangere nisa. 
LUK.6.11	Koroka, nei utara wayasap kashpa, awa, Yesu otta nekon a iki kusu ne ya ani utashpa ukoramkon ruwe ne.
LUK.6.12	Nei toho ta anak ne inonno-itak ki gusu Shinuma nupuri hemesu, aige, anchikara ebitta Kamui otta inonno-itak ki korʼan nisa ruwe ne. 
LUK.6.13	Orowa, tokap ne chiki koikara utara shihekote hotuyekara: awa, nei tumuge wano tu niu ikashima wa niu numge wa Apostoro reihei ani reikore ruwe ne. 
LUK.6.14	Petros ani areikore Simon newa koro ainu iriwak Andreas an; 
LUK.6.15	Yakob newa Yoannes an; Piripos newa Bartoromaios an; Mattaios newa Tomas an; Arupaios poho Yakob newa Zerotes ani aye Simon an; 
LUK.6.16	Yakob poho Youdas newa Yesu ekoshi guru ne nisa Kariot kotan un guru Youdas an; 
LUK.6.17	Shinuma nei utara tura san wa kapara ushketa inne topaha utara, Shinuma nu gusu hemhem, koro tashum aiwangere gusu hemhem akire gusu Yudea moshiri ebitta wano hene, Yerusarem machiya wano hene, Tiros newa Sidon kotan un atui sam wano hene araki inne utara tura no ash wa an ruwe ne; 
LUK.6.18	orowa, ichakkere ramat orowa no aranrusarakka utara aiwangere nisa ruwe ne. 
LUK.6.19	Awa; topaha utara obitta Shinuma tomooshma rusui; orowa no kiroro san wa an wa utara obitta iwangere nisa ruwe ne gusu ne na.
LUK.6.20	Orowa, Shinuma anak ne koro koikara utara orun ingara wa orota ene itak-hi:—Otek sak utara, echi utara, anunuke echi ne, Kamui moshiri echi korobe ne ruwe ne gusu ne na. 
LUK.6.21	Tane ibe-rusui utara, echi utara, anunuke ne, echi akironnure kusu ne gusu ne na. Tane chish utara, echi utara, anunuke ne, echi mina kusu ne gusu ne na. 
LUK.6.22	Ainu Poho rengap gusu, utara echi etunne hemhem ki, echi shinnai no ande hemhem ki, echi sakayokara wa echi reihei anak ne wenbe korachi osura hemhem ki ita anak ne, anunuke an. 
LUK.6.23	Nei toho ta yaikopuntek wa tereke yan, kando otta an echi koro kuni pummaha porobe ne ruwe ne gusu ne na; utara koro ekashi ne yakka uweingara utara otta shem korachi ki nisa ruwe ne gusu ne na. 
LUK.6.24	Koroka, oteknu utara echi utara, yaisambepokash humi! aomaoma ambe echi koro okere ruwe ne gusu ne na. 
LUK.6.25	Tane akironnure wa an utara, echi utara, yaisambepokash humi! echi ibe-rusui ruwe ne kusu ne gusu ne na. Tane mina, echi utara, yaisambe-pokash humi! echi yaituwashkarap wa chish ruwe ne kusu ne gusu ne na. 
LUK.6.26	Utara obitta echi gusu pirikap ye ita anak ne echi yaisambepokash humi! nei utara koro ekashi anak ne shunge uweingara utara otta nei no ki nisa ruwe ne gusu ne na.
LUK.6.27	Koroka, nu wa okai echi otta Ku ye:—Echi epokba utara omap yan, echi etunne utara epirikare yan, echi oitakushi utara nunuke yan, 
LUK.6.28	echi keshke utara gusu inonno-itak ki yan. 
LUK.6.29	Echi ara notakam kik guru otta moshima an notakam ne yakka shikiru yan; echi horawashi mip uk guru otta hokannashi mipi ne yakka uk kuni iteki hattoki yan. 
LUK.6.30	Nen ne yakka ekoramkoro guru an yakun, otta kore; orowa, e korobe koro wa oman guru an yak anak ne iteki nei ambe hoshipire yan. 
LUK.6.31	Orowa, echi otta moshima an guru orowa no aki kuni echi kon rusuibe, echi utara ne yakka nei utara otta iki yan. 
LUK.6.32	Echi omap guru echi iyomap yakun, nekon a irenga an ya? chikokatpak utara ne yakka iyomap utara omap ruwe ne gusu ne na. 
LUK.6.33	Orowa no echi pirikare utara otta echi epirikare yakun, nekon a irenga an ya? Chikokatpak utara ne yakka nei no iki ruwe ne gusu ne na. 
LUK.6.34	Orowa, shui uk kuni chipachipa wa utara otta echi erusa yak anak ne nekon a irenga an ya? Chikokatpak utara ne yakka chikokatpak utara otta erusa wa shui nei ambe pakno uk ruwe ne. 
LUK.6.35	Koroka, echi pokba utara omap wa epirikare yan; echi korobe erusa wa iteki nei ambe gusu nishomap yan; yak anak ne echi pummaha porobe ne kusu ne; Iyotta Rikumbe poho echi ne kusu ne na; Shinuma anak ne wen utara otta ne yakka yaiiraige eramushkare utara otta ne yakka e ramu-hauge ruwe ne. 
LUK.6.36	Echi koro Michi rampokiwen wa kore korachi, echi utara ne yakka rampokiwen wa kore yan. 
LUK.6.37	Iteki koipishi yan, yakun, echi akoipishi shomoki kusu ne; iteki katpak an sekoro esanniyo yan, yakun echi katpak an sekoro aesanniyo shomoki kusu ne: 
LUK.6.38	honnere yan, yakun, echi ahonnere kusu ne: kore yan, yakun, echi otta a kore kusu ne: pirika no apakari; ararapa, eshiriotkeotke, ika pakno echi upshoro ta aomare kusu ne. Moshima an guru otta echi pakari wa kore korachi, echi otta ne yakka apakari wa a kore kusu ne na, sekoro itak.
LUK.6.39	Orowa, nei utara otta Shinuma itak-maukushte-itak ne yakka ye:—Shiknak guru anak ne shiknak guru ani eashkai ya? Tun kane shui oro oshma shomoki kusu ne ya? 
LUK.6.40	Koikara guru anak ne koro epakashnu guru kasu no pase shomo ne: koroka, inan guru ne yakka ramuashinnere chiki anak ne koro epakashnu guru korachi an kusu ne. 
LUK.6.41	Orowa, nep gusu yaikota koro shikihi otta an umanki-ni nukara shomoki no e iriwak shikihi oshiketa an pana e esanniyo ya? 
LUK.6.42	Naa samata, yaikota shikihi oshiketa an umanki-ni e nukara shomoki, aige, nekon a koro iriwak otta—Ku iriwak, e koro shikihi otta an pana en oashingere yan—ani itak ya? Kankapkapeka guru, yaikota shiki otta an umanki-ni hoshiki no oashinge, orowa no, iriwak shikihi otta an pana oashinge kuni ne irammakaka nukara eashkai nangon na. 
LUK.6.43	Inambe gusu ne yakun, wen nikaop hetukure pirika chikuni isam; samata, pirika nikaop hetukure wen chikuni ka isam ruwe ne. 
LUK.6.44	Nep chikuni ne yakka yaikota kashi o nikaop gusu aeramʼan. Aiush ni orowa no ichijiku nikaop auina shomoki; emauri ni orowa no utara anak ne hat uina shomoki ruwe ne. 
LUK.6.45	Pirika ainu anak ne keutum ta okai pirika ikoro orowa no pirikap sange ruwe ne; wen ainu anak ne wen ikoro orowa no wenbe sange ruwe ne; inambe gusu ne yakun, keutura ta nuye an no an-i wano paroho anak ne itak ruwe ne.
LUK.6.46	Orowa, echi utara anak ne Ku yep nei no shomo iki yakun, nep gusu Utarapa, Utarapa, ani En ye ya? 
LUK.6.47	Nen ne yakka En orun ek hine Ku ye itak nu wa nei no ki guru anak ne, nekon a ambe ukoheraye ya ani an ambe echi epakashnu ash na: 
LUK.6.48	Nei ainu anak ne chisei kara guru koheraye ruwe ne, ooho pakno ouri wa watara kata asama ande ruwe ne: orowa, pe san wa wakka chiu hine nei chisei epeka yakka moimoigere eaikap: pirika no akara chisei ne ruwe ne gusu ne na. 
LUK.6.49	Koroka, nu wa nei no ki shomoki gurʼanak ne asamaha sak no toi kata chisei kara guru koheraye ruwe ne; nei chisei epeka wakka chiu wa nani teike; aige, nei chisei awende-i anak poro nisa ruwe ne na.
LUK.7.1	Orowa, Shinuma ye orushpe obitta no okai utara anure okere chiki; Kapernaum kotan orun oman nisa ruwe ne.
LUK.7.2	Orowa, shine kenturion koro aoshkoro usshiune guru tashum ki wa tane rai etokooiki ruwe ne. 
LUK.7.3	Awa, nei guru Yesu gusu an orushpe nu chiki, orota Yudea un utara koro ekashi payere wa, Shinuma ek wa koro usshiune guru kashiobiuki kuni koramkore nisa ruwe ne. 
LUK.7.4	Orowa shinuma utara Yesu orota araki, aige, ramuosshi wano koramkoro wa ene itak-hi:—Shinuma gusu nei no ki kuni nei guru oripak an ainu ne; 
LUK.7.5	chi koro moshirʼun utara ko katairotke, orowa, chi utara gusu shine Uwekarapa chisei kan nisa ruwe ne gusu ne na, ari itak. 
LUK.7.6	Orowa, Yesu nei utara tura no oman nisa ruwe ne. Tane koro chisei ehange no ek ita anak ne nei kenturion anak ne nimaraha teshkara wa Yesu otta ene itakte-hi:—Utarapa, iteki yaikota yai-shingere; Aokai ku kot chisei kitai choropoketa ahun shiri ku eoripak an na: 
LUK.7.7	kuani ne yakka yaikota E otta ku oman kuni ko-oripak ruwe ne gusu ne na: koroka, itak ye wa en kore, yak anak ne ku goro heikachi aiwangere kusu ne. 
LUK.7.8	Kuani ne yakka nrondum koro guru ku ne, en pokta tumi koro utara okai: orowa, oman, ari nei guru otta ku ye chiki, shinuma oman; moshima guru otta, ek, ani ku ye yakun, shinuma ek ruwe ne; orowa, tambe kara yan, ani ku usshiune guru otta ku ye ko anak ne, shinuma kan ruwe ne gusu ne na. 
LUK.7.9	Yesu tan itak nu chiki enushkari, aine, osh araki topaha utara orun hosari wa orota ene itak-hi: Echi otta Ku ye, Israeru un utara tumugeta tap korachi an yupke eishokor-i tane pakno Ku nukara shomoki ruwe ne. 
LUK.7.10	Orowa, aeteshkara utara anak ne chisei orun hoshippa wa nei usshiune guru tumashnu wa an i nukan nisa ruwe ne.
LUK.7.11	Orowa, naa pon no okaketa Shinuma Nain ani aye machiya orota oman; koikara utara newa poro inne utara ne yakka tura no paye nisa ruwe ne. 
LUK.7.12	Awa, Shinuma nei machiya apa ko-ehange no ek ita anak ne, ingarʼan, rai guru machiya orowa no aani shiri an ruwe ne; koro habo anak shiyompiyara ne, rai guru anak ne shinuma shinen ne poho ne ruwe ne; orowa, nei machiya un inne utara nei shiwentep tura no okai ruwe ne na. 
LUK.7.13	Utarapa nei shiwentep nukara chiki otta erampokiwen wa kore, aine, orota iteki chish, ani itak. 
LUK.7.14	Orowa, Shinuma ehange no ek wa ot ani set tomooshma; tata otta sei utara roshki nisa ruwe ne. 
LUK.7.15	Orowa, Shinuma ene itak-hi:—Upen guru, e otta, hopuni, Ku ye, sekoro itak. Aige, rai guru hopuni hine a, orowa, itak heashire nisa ruwe ne. Orowa, koro habo otta shinuma akoropare nisa, 
LUK.7.16	awa, utara obitta ishitoma, aine, Kamui ko-oripak hine ene itak-hi:—Un otta poro uweingara guru hopuni wa an: Kamui anak ne koro utara ko-ingara ruwe ne, sekoro itak. 
LUK.7.17	Orowa, shinuma gusu tap an orushpe assuru anak ne Yudea moshiri hene nei kotan shikapneka no ashipiraspa nisa ruwe ne na.
LUK.7.18	Orowa, Yoannes koro koikara utara anak ne tap orushpe obitta shinuma otta nure nisa ruwe ne. 
LUK.7.19	Awa, Yoannes anak ne koro koikara utara tu niu shihekote hotuyekara wa Utarapa otta payere wa ene itakte-hi:—Ek kuni ainu anak ne Aokai ne ruwe? Shui moshima ek kuniʼguru chi ehuyepa kusu ne ya? 
LUK.7.20	Orowa, nei utara Shinuma orota araki wa ene itak-hi:—Baptisma kore Yoannes anak ne, ek kuni ainu anak Aokai ne ruwe? Shui moshima ek kuni guru chi ehuyepa kusu ne ya? sekorʼambe nu gusu E otta un ette nisa ruwe ne, ani itak. 
LUK.7.21	Nei pakibita Shinuma tashum ki inne utara newa shiyeye an inne utara newa nitne kamui shikatkari inne utara newa iwangere, naa samata, shiknak utara ingare nisa ruwe ne. 
LUK.7.22	Nei utara orota Shinuma ese wa ene itak-hi:—Echi paye wa echi nukarabe newa echi nu okaibe Yoannes orota nure yan; shiknak utara ingara, yaiewen utara apkash, munin tashum ki utara aashkannere, ashpa utara inu, rai utara hetopo-a-shiknure, otek-sak utara otta Pirika shongo aeupaskuma an ruwe ne. 
LUK.7.23	Orowa, En gusu aureepetchiure shomoki gurʼanak ne anunuke ne ruwe ne, ari itak.
LUK.7.24	Yoannes, orowa no ateshkara utara paye okaketa, Yoannes gusu inne utara orota Shinuma itak heashi wa ene ye-hi:—Nep echi nukara gusu nup otta echi paye ya? rera aeshuyeshuye rapembe nukara gusu ne ya? 
LUK.7.25	Koroka, nep nukara gusu echi paye ya? Chi tomte sarambe amip mi guru nukara gusu ne ya? chitomte no ami utara anak ne Moshiri shikkashima utara kot chisei ta okai. 
LUK.7.26	Koroka, nep nukara gusu echi paye ya? Uweingara guru ne ya? Son no echi otta Ku ye, uweingara guru kasu no shiri pase guru ne ruwe ne na.
LUK.7.27	E kotchaketa E kon ruhu etokooiki gusu
LUK.7.27	Ku shongo kore guru E ratchaot Ku omande kusu ne,
LUK.7.27	sekoro anuye wa an itak anak ne tan guru epeka no aye itak ne ruwe ne. 
LUK.7.28	Echi otta Ku ye, shiwentep utara hekatparep tumugeta Yoannes kasu no pase guru isam ruwe ne; yakka, Kamui moshirʼotta an pon guru poka Yoannes kasu no pase ruwe ne, ari itak. 
LUK.7.29	Orowa, utara obitta hemhem yaku-etaye utara hemhem Yoannes kore baptisma otta baptisma akore wa okai gusu Kamui oupekare nisa ruwe ne. 
LUK.7.30	Koroka, Parisee un utara hemhem Mose ikashpaotte pita utara hemhem Shinuma orowa no baptisma akore shomoki gusu; yaikota gusu Kamui esanniyop emaka nisa ruwe ne. 
LUK.7.31	Tambe gusu, tane okai ainu ikiri nep otta Ku ukoherayere ya? tan ikiri nep koheraye ruwe he an? 
LUK.7.32	Ihok ushiketa rok wa utasa ukohotuyepa wa ene ye-hi nokan utara koheraye:—Chi utara anak ne echi gusu top rekte ash nisa ruwe ne, awa, echi tapkara shomoki; chi yaituwashkarap, 
LUK.7.33	awa, echi chish shomoki nisa ruwe ne. Inambe gusu ne yakun, Baptisma kore Yoannes anak ne aep ibe shomoki, tonoto iku shomoki no ek, awa, shinuma nitne kamui shikatkari guru ne, ari echi ye. 
LUK.7.34	Ainu poho anak ne ibe hemhem ki, iku hemhem ki wa ek, awa, nei ibe-ashnu guru tonoto iku-ashnu guru chikokatpak koro utara newa yaku-etaye utara ikatairotke nimaraha ingara yan, ari echi ye. 
LUK.7.35	Wayashnu-i anak ne koro poho ani oupeka no a attere ruwe ne.
LUK.7.36	Orowa, shine Parisee un guru anak ne tura no ibe gusu kon rusui. Awa, Shinuma nei Parisee un guru kot chisei ta ahun wa ibe gusu a nisa ruwe ne. 
LUK.7.37	Orowa, ingarʼan nei machiya otta chikokatpak an shine shiwentep an; aige, Shinuma anak ne Parisee un guru kot chisei ta a wa ibe koro an sekorʼorushpe nu chiki, shum o sei shintoko koro wa ek, awa, 
LUK.7.38	Shinuma chikiri oshmaketa ash, orowa, chish hine koro nupe ani koro kemaha teineika wa koro sapa otop ani piruba heashi, aine, koro kemaha poron no chopchopsekara wa kashiketa shum ota nisa ruwe ne. 
LUK.7.39	Orowa, ibe guru Shinuma tak Parisee un guru nei ambe nukara chiki keutum oshiketa ye wa ene itak-hi:—Tan guru anak uweingara guru ne yakun, tane tomooshma shiwentep nekon a shiwentep ne ya? chikokatpak an gun ne ruwe ne, sekorʼambe eramʼan nangora.
LUK.7.40	Orota Yesu ese wa ene itak-hi:—Simon, e otta nepka Ku yep an. Epakashnu guru, ye wa en kore, ani shinuma itak ruwe ne. 
LUK.7.41	Shine shohosere guru otta ashosere utara tun an: shinen anak ne ashikne hot ikashima tu shine wan hot denaria shosei, shinen anak wan e re hot denaria shosei wa an ruwe ne. 
LUK.7.42	Orowa, nei sho ataye kara kuni ichen sak ruwe an ita, shohosere guru anak ne nei tun honnere nisa ruwe ne. Tambe gusu, tan tun otta inan guru iyotta nei guru omap kusu ne ya? 
LUK.7.43	Simon ese wa ene itak-hi:—Poro shosei atusare guru nangoro kuni ku ramu. Orota Yesu ene itak-hi:—Aokai oupeka no esanniyo hawe ne, ani itak. 
LUK.7.44	Orowa, shiwentep orun hosari hine Simon otta ene itak-hi:—Aokai tan shiwentep nukara ruwe he an? Kuani e kot chisei orun ahun, awa, Ku chikiri furaye kuni wakka e En kore shomoki: koroka, tan shiwentep anak koro nupe ani Ku chikiri teineika wa koro otop ani piruba nisa ruwe ne. 
LUK.7.45	Eani En chopchopsekara shomoki, koroka, Kuani tan chisei orun ahun orowa no tane pakno tan shiwentep Ku kemaha chopchopsekara koro an ruwe ne. 
LUK.7.46	Ku sapa kashike eani shum ota shomoki, koroka, tan shiwentep anak Ku chikiri kata shum ota nisa ruwe ne. 
LUK.7.47	Tambe gusu, e otta Ku ye, tan shiwentep koro chikokatpak inne ne a koroka atusare ruwe ne: shinuma poron no omap ki nisa ruwe ne gusu ne na; koroka, otta pon no patek atusare guru anak ne pon no patek omap ruwe ne. 
LUK.7.48	Orowa, Shinuma nei shiwentep otta e koro katpak anak ne atusare wa an na, ari itak. 
LUK.7.49	Aige, ibe gusu tura no rok utara anak ne koro keutum ta, katpak poka tusare tan guru nen ne ruwe he an? ani itak heashi nisa ruwe ne. 
LUK.7.50	Orowa, Shinuma nei shiwentep otta ene itak-hi:—E koro eishokor-i anak ne e kashiobiuki nisa ruwe ne, itomo kon no paye yan, ari itak nisa ruwe ne.
LUK.8.1	Nei i pon no okaketa Shinuma anak ne upaskuma hemhem ki, Kamui moshiri gusu an Pirika shongo nure hemhem ki wa machiya newa kotan newa kush wa arapa, 
LUK.8.2	awa, tun ikashima wa niu hemhem, wen Ramat hene katchakbe hene koro aiwangere shiwentep hemhem, orowa no arawan nitne kamui oashin Magdarene ani aye Maria hemhem, 
LUK.8.3	Herod chisei epungine Kousa koro machi Yoanna hemhem, Sousanna hemhem, samata, koro wa okaibe ani shinuma utara otta yaishieiwangere inne moshima okai shiwentep hemhem Shinuma tura no paye nisa ruwe ne.
LUK.8.4	Orowa no, inne topaha utara uwekarapa, samata, obitta no okai machiya orowa no utara Yesu orota kouwekarapa wa okai ita anak ne, Shinuma itak-maukushte-itak ani ye nisa ruwe ne. 
LUK.8.5	Etoita guru anak ne koro piyehe etoita gusu oman: etoita rapoketa ru parurugeta hachiri piye an, awa, aotereke, orowa, rik peka kush chikap nei ap ibe nisa ruwe ne.
LUK.8.6	Orowa, watara kata hachiri piye an; nei ap hetuku chiki nani shumumge wa isam, wakka sakbe ne gusu ne na. 
LUK.8.7	Orowa, ai-ush ni tumugeta hachiri piye an; ai-ush ni anak ne tura no hetuku wa nei piyehe teyepa nisa ruwe ne. 
LUK.8.8	Orowa, moshima an piyehe anak ne pirika toi otta hachiri wa hetuku, orowa, ashikne hotne pakno ibehe hetukba nisa ruwe ne. Shinuma tan itak ye okere chiki; nu kuni kisara koro guru, nu yan, sekoro rui hau ani itak nisa ruwe ne na.
LUK.8.9	Orowa, tan itak-maukushte-itak nekon a ambe aye-i ne ya, koikara utara Shinuma otta uwepekennu nisa ruwe ne, awa, Shinuma ene itak-hi:—Kamui 
LUK.8.10	moshiri gusu an anuinap eraman kuni-hi anak ne echi otta akore: koroka, moshima okai utara otta itak-maukushte-itak ani ayep ne; nei utara ingara, yakka, nukara shomoki, nu yakka, shomo eraman kuni gusu ne gusu ne na. 
LUK.8.11	Tan itak-maukushte-itak ene ani ne:—Piyehe anak ne Kamui itak ne ruwe ne. 
LUK.8.12	Ru parurugeta okaibe anak ne nu utara ne; orowa, nitne kamui ek wa nei utara iteki eishokoro wa kashiaobiuki kuni ne keutura orowa no itak etaye ruwe ne. 
LUK.8.13	Orowa, watara kata okaibe anak ne itak nu chiki yaikopuntek wa nei itak koro; orowa, tan utara shinrit sak wa irukai tomta eishokoro, orowa, akoramnukara ita anak ne yaikoemaka ruwe ne. 
LUK.8.14	Orowa, ai-ush ni tumugeta hachiribe anak ne, nei utara anak itaknu utara ne, koroka, oman aige, shiknu gusu an nishomap ambe hene, ikorobe gusu hene, kanna moshiri ta an shiniwe gusu hene ateyepa wa ibehe epare shomoki ruwe ne. 
LUK.8.15	Orowa, pirika toi otta okaibe anak ne, oheuge-sak newa pirika keutura koro wa itak nu hine yupke no shikkashima wa yaishiporore wa ibehe hetubare utara ne ruwe ne.
LUK.8.16	Orowa, ratchako uhuika orowa no nepka ani kamure hene ki, shotki choropoketa ande hene ki guru isama; koroka, chisei orun ahup utara nei pekere nukara kuni gusu set kashiketa ande ruwe ne. 
LUK.8.17	Anukara shomoki kusu ne anuinap isam. Akamure wa pekere i otta shomo ek wa shomo aeramu ambe isam ruwe ne. 
LUK.8.18	Tambe gusu, nekon a echi nu ya yaitubare yan: inambe gusu ne yakun, koro guru otta naa akore kusu ne; orowa, koro shomoki guru orowa no koro wa an kuni shinuma yainu ambe ne yakka auk kusu ne gusu ne na.
LUK.8.19	Orowa, koro habo newa koro ainu iriwak utara Shinuma orota araki, awa, inne utara okai gusu Shinuma samake un araki eaikap ruwe ne. 
LUK.8.20	Aige, E koro habo E koro ainu iriwak utara soita roshki wa E nukan rusui, ari an ambe Shinuma otta aye nisa ruwe ne. 
LUK.8.21	Koroka, orota Shinuma ese wa ene itak-hi:—Ku habo newa Ku ainu iriwak utara anak ne, Kamui itak nu wa nei no ki utara ne ruwe ne, ari an itak ani ye nisa ruwe ne na.
LUK.8.22	Orowa, nei i pakita Yesu yaikota anak ne koro koikara utara tura chip orun ahun; awa, nei utara otta, to kushta paye yanro, ani itak: aige, chip asange nisa ruwe ne. 
LUK.8.23	Koroka, to tomotuye rapoketa, Yesu mokon nisa ruwe ne: aine, yupke rera rui wa to epeka ruwe ne; awa, chip wakka eshik korʼan gusu, nei utara yaikikip no an na. 
LUK.8.24	Orowa, Shinuma orota nei utara araki wa mososo wa ene itak-hi:—Nishpa, nishpa, a un isamka kushki na, ari itak. Orowa, Shinuma mosh hine rera newa yupke ruyambe kopao, aine, nei ambe tui wa neto an ruwe ne. 
LUK.8.25	Orowa, nei utara otta Shinuma ene itak-hi:—Echi koro eishokorʼi neita an ruwe he an? ani itak. Orowa, nei utara ishitoma wa enushkari, awa, utashpa ene itakhi:—Rera newa wakka kashpaotte chiki itak anu tan guru nen ne ruwe he an? ari itak nisa ruwe ne.
LUK.8.26	Orowa, Gariraya moshiri samake un Kerasene kotan ta shirepa nisa ruwe ne. 
LUK.8.27	Awa, Shinuma ya ta yap chiki machiya orowa no ek nitne Kamui shikatkari shine ainu etunangara; nei guru ohon no imi shomoki no an, orowa, chisei otta riya shomoki wa tushiri otta an ruwe ne. 
LUK.8.28	Nei guru Yesu nukara chiki hawe ashte hine Shinuma kotchaketa hachiri wa oro mau soyoshma hine ene itak-hi:—Iyotta rikun Kamui Poho Yesu, E otta nep irenga ku an a? Iteki en panakte kuni ku koramkon na, ani itak. 
LUK.8.29	Inambe gusu ne yakun, nei ainu orowa no ichakkere ramat oashin kuni ne Shinuma kashpaotte nisa ruwe ne gusu ne na. Kanna-kanna nei ramat anak ne nei ainu turen gusu, shinkop newa chikiri eok shinkop ani atupetupe wa aepungine yakka, nei nokbe tuye wa nitne kamui orowa no nup otta aomande nisa ruwe ne. 
LUK.8.30	Orowa, nekon a reihei e koro ya? sekoro Yesu uwepekennu; aige, Region, ani shinuma ye; oshiketa ahup nitne kamui inne utara ne ruwe ne gusu ne na. 
LUK.8.31	Orowa, iteki kashpaotte wa asam sak ushike un apayere kuni gusu Shinuma koramkoro nisa ruwe ne. 
LUK.8.32	Orowa, nei kotan un nupuri kata ibe wa okai inne buta topaha an ruwe ne: awa, nei buta tumuge un ahup kuni ramuoshmap koramkon nisa. 
LUK.8.33	Aine, Shinuma ramuoshma nisa ruwe ne. Awa, nitne kamui utara nei ainu orowa no oaship wa buta orun ahup: aige, buta topaha nupuri kotoro rap wa to orun ahup hine eteye wa rai nisa ruwe ne. 
LUK.8.34	Buta reshpa utara anak ne nei hetuku orushpe nukara chiki; kira wa machiya otta hene kotan otta hene nure nisa ruwe ne. 
LUK.8.35	Awa, nei wa ambe nukara gusu utara paye; orowa, Yesu orota araki chiki orowa no nitne kamui oaship ainu anrip imi wa keutura yaieashiri kara wa an wa Yesu chikiri samaketa a wa an-i nukara, orowa no, shinuma utara ishitoma shiriki okai. 
LUK.8.36	Orowa, nei wa ambe nukara utara anak ne tap araki utara otta nitne kamui shikatkari ainu nekon a iki wa aiwangere ruwe ne-i nure nisa ruwe ne. 
LUK.8.37	Orowa, Kerasene kotan okari un obitta no okai utara anak ne Shinuma oyake un oman kuni ekoramkoro; nei utara shiri ishitoma wa okai nisa ruwe ne gusu ne na; orowa, Shinuma chip orun ahun wa hoshipi nisa ruwe ne. 
LUK.8.38	Koroka, orowa no nitne kamui oaship ainu anak ne Shinuma tura no oman kuni koramkoro; koroka Shinuma nei guru omande wa ene itak-hi:— 
LUK.8.39	E uni un hoshipi wa eani gusu nekon a porobe Kamui ki okere sekorʼan orushpe nure yan, ani itak. Orowa, nei ainu oman wa machiya ebitta orun yaikota gusu Yesu nekon a porobe ki orushpe eupaskuma nisa ruwe ne.
LUK.8.40	Orowa, Yesu hoshipi chiki topaha utara Shinuma enupetne wa uk nisa ruwe ne; utara obitta Shinuma ehuyepa wa okai ruwe ne gusu ne na. 
LUK.8.41	Orowa, ingarʼan, uwekarapa chisei esapane Yairos ani an reihei koro shine ainu Yesu orota ek wa Shinuma chikiri samta hachiri wa koro chisei orun ek kuni koramkoro; 
LUK.8.42	inambe gusu ne yakun, patek shine matne poho koro, tu pa ikashima wan pa ehange pakno epa wa tane hotke wa rai etokooiki korʼan nisa ruwe ne gusu ne na. Koroka, Yesu oman rapoketa inne utara Shinuma eukonumba nisa ruwe ne.
LUK.8.43	Orowa, tu pa ikashima wan pa kemnu tashum ki wa, korobe obitta potara guru gusu isamka, yakka, 
LUK.8.44	aiwangere eaikap shine shiwentep anak ne Shinuma oshmaketa ek hine koro anrip chingi tomooshma; orowa nani nei kemnu ushi tui nisa ruwe ne. 
LUK.8.45	Awa, En tomooshma guru nen ne ruwe he an? ari Yesu itak. Orowa, utara obitta eshikashke chiki, Petros newa tura no okai utara ene itak-hi:—Nishpa, inne topaha utara Aokai okari wa okai, aige, E rarapa ruwe ne. 
LUK.8.46	Koroka, Yesu ene itak-hi:—Nenka En tomooshma nisa ruwe ne; inambe gusu ne yakun, En orowa no kiroro oashin katu Ku eramʼan, ari itak. 
LUK.8.47	Orowa, nei slriwentep anuina eaikap sekoro eramʼan chiki, tusushke wa ek, awa, Shinuma kotchaketa hachiri wa obitta no okai utara tek-samata nep gusu tomooshma ya hemhem, orowa, nani aiwangere-i hemhem, otta ye nisa ruwe ne. 
LUK.8.48	Orota Shinuma ene itak-hi:—Matne-po, e koro eishokoro-i anak ne e iwangere nisa ruwe ne; mo no an wa paye yan, ari itak.
LUK.8.49	Orowa, Shinuma itak rapoketa Uwekarapa chisei esapane guru koro uni wano shinen ek wa, E koro matne-po rai okere gusu, iteki Nishpa shungere yan, sekoro itak. 
LUK.8.50	Koroka, Yesu nei itak nu koro nei sapane guru otta ese wa ene itak-hi:—Iteki ishitoma, ouse eishokoro yan, yak anak ne e koro matne-po aiwangere kusu ne, ari itak. 
LUK.8.51	Orowa, Yesu nei chisei ta ko-shirepa koro, Petros hene, Yoannes hene, Yakob hene, orowa, poho koro ona koro unu hene, moshima nen ne yakka tura no ahup kuni ramuoshma shomoki nisa ruwe ne. 
LUK.8.52	Utara obitta chish newa rai-chish kara wa okai; koroka, Shinuma ene itak-hi:—Iteki chish yan, shinuma rai ap shomo ne, ouse mokon ruwe ne, ari itak. 
LUK.8.53	Orowa, nei matne-po rai okere sekorʼambe utara eramʼan gusu Shinuma emina esapse nisa ruwe ne. 
LUK.8.54	Koroka, Shinuma rai guru tekehe kishima hine hawe sange wa, “Matkachi, hopuni,” ari itak. 
LUK.8.55	Orowa, kon ramat hoshipi wa shinuma nani hopuni nisa ruwe ne: aige, shinuma aibere kuni Shinuma ikashpaotte nisa ruwe ne. 
LUK.8.56	Orowa, eshikop utara anak ne oyamokte: koroka, tane aki orushpe moshima utara otta iteki nure kuni ne otta Shinuma eikashpaotte nisa ruwe ne na.
LUK.9.1	Orowa, Shinuma nei tun ikashima wan koikara utara uwekarapare wa obitta no okai nitne kamui oashinge hemhem ki, tashum iwangere hemhem ki kuni kiroro newa mondum koropare nisa ruwe ne. 
LUK.9.2	Orowa, Kamui moshiri eupaskuma hemhem ki, tumu wen utara iwangere hemhem ki kuni ne payere. 
LUK.9.3	Aige, orota ene itak-hi:—Payekai kuni nep ne yakka kuwa hene, pusaru hene, aep hene, ichen hene, iteki koro, naa samata, tu mipihi ne yakka iteki koro yan. 
LUK.9.4	Samata, nep chisei ta echi ahup yakka nei chisei ta riya, orowa nei chisei wano paye. 
LUK.9.5	Orowa, nen ne yakka echi uk shomoki utara, otta epeka paweteshu ne gusu, nei kotan ekohopi ita echi chikiri ush koponchi tuituye yan, ari itak. 
LUK.9.6	Orowa no, shinuma utara paye, aige, kotan akush wa Pirika shongo eupaskuma hemhem ki neita ne yakka tashum ki utara iwangere hemhem ki nisa ruwe ne na.
LUK.9.7	Orowa, Tetrakes Herod anak ne aki orushpe obitta nu: awa, keutum chiutumashbare wa an ruwe ne, inambe gusu ne yakun, Yoannes rai orowa no hetopo-a-shiknure ani itak guru okai; 
LUK.9.8	Ericha ek an na ani ye guru ka okai; orowa, fushkotoita an shine uweingara guru shui hopuni an ani ye guru ka okai ruwe ne gusu ne na. 
LUK.9.9	Koroka, Herod anak ne ene itak-hi:—Kuani Yoannes koro sapa ku otuye okere, koroka, tap okai anu orushpe gusu an guru nen ne ruwe he an? ari itak. Orowa, nei guru Shinuma nukan rusui ruwe ne.
LUK.9.10	Orowa, Apostoro utara hoshippa wa yaikota ki orushpe Shinuma otta nure nisa ruwe ne. Orowa, Shinuma nei utara tura wa Betsaida ani aporose kotan orun shietaye nisa ruwe ne. 
LUK.9.11	Koroka, inne topaha utara nei ambe nukara chiki Shinuma osh paye: orowa, Shinuma nei utara enupetne uk wa orota Kamui moshiri gusu an orushpe nure, samata, tashum aiwangere kuni okai utara iwangere nisa ruwe ne. 
LUK.9.12	Orowa, tokap-to aokere heashi ita anak ne, nei tun ikashima wan koikara utara Shinuma orota araki wa ene itak-hi:—Inne utara aep koro hemhem ki, orota reushi hemhem ki kuni ne kotan otta hene okari an ushike orun hene payere yan, tan ushike nup ne ruwe ne gusu ne na, ari itak. 
LUK.9.13	Koroka, orota Shinuma ene itak-hi:—Nei utara echi ibere yan, ari itak. Nei utara ene ye-hi:—Tan inne utara gusu chi paye wa aep hok shomoki chiki, ashikne pantak newa tu chep kasu no aep sak ruwe ne, ani itak. 
LUK.9.14	Okai utara anak ne go sen nin ne ainu ne ruwe ne. Orowa, wan e re hotne niu range shineat no kara wa roktere kuni koikara utara otta Shinuma ye nisa ruwe ne. 
LUK.9.15	Awa, nei utara obitta arektere nisa ruwe ne. 
LUK.9.16	Orowa, Shinuma nei ashikne pantak newa tu chep uina hine kando orun hepuni wa nunuke, aige, meshpa, orowa, inne utara kotchaketa asange kuni ne koikara utara otta kore nisa ruwe ne. 
LUK.9.17	Orowa, utara obitta ibe we akironnure: awa, nei ameshpa pan ae ikashimap anak ne tu saranip ikashima wan saranip pakno auina nisa ruwe ne.
LUK.9.18	Orowa, Shinuma shinen ne po inonno-itak ki wa an, awa, koro koikara utara tura no okai ruwe ne: orowa:—Kuani anak inan guru Ku ne ya inne topaha utara ye ruwe he an? ani Shinuma ko-uwepekennu. Nei utara ese wa ene itak-hi:— 
LUK.9.19	Baptisma kore Yoannes ne ari ye utara okai; Ericha E ne ruwe ne ari ye utara ka okai; koroka, fushkotoita an uweingara guru shui hopuni ruwe ne ani ye utara ka okai ruwe ne, ari itak. 
LUK.9.20	Orota Shinuma ene itak-hi:—Koroka, echi okai utara anak ne inan guru Ku ne ya sekoro echi ye ruwe he an? Petros ese wa:—Aokai anak ne Kamui koro Kiristo E ne ruwe ne, ani itak. 
LUK.9.21	Koroka, tan orushpe iteki moshima utara nure kuni ne Shinuma kashpaotte nisa ruwe ne; samata, ene itak-hi:— 
LUK.9.22	Ainu Poho anak ne poron no aeyairamushitnere kusu ne, aige, ekashi utara orowa no hene, Kamui kora kenru esapane utara orowa no hene, kambi-nuye utara orowa no hene aemaka, orowa, araige wa rereko an ita hetopo-a-shiknure kusu ne na, ari itak. 
LUK.9.23	Orowa, Shinuma obitta no okai utara otta ene ye-hi:—En osh ek kuni esanniyo guru an chiki yaikota yaieshina wa kesto koro utasap ani wa En osh ek yan. 
LUK.9.24	Inambe gusu ne yakun, kon ramat shiknure kuni esanniyo guru anak ne ramat turainu kusu ne; koroka, Ku rengap gusu kon ramat turainu gurʼanak ne nei ambe shiknure kusu ne. 
LUK.9.25	Ainu anak ne moshirʼebitta eyaiepirikare wa yaikota yai turainu hene ki eyaiwende hene ki yak anak ne nep ani aeyaiepirikarep an ruwe he an? 
LUK.9.26	Koroka, Kuani newa Ku ye itak eyainikoroshina guru an chiki, Ainu Poho yaikota newa koro Michi newa Ashkanne hauturumbe newa koro nupeki otta ek ita anak ne Ainu Poho ne yakka nei guru eyainikoroshma kusu ne. 
LUK.9.27	Son no newa, echi otta Ku ye;—Kamui moshiri shomo nukara pakno rai-i sapke shomoki utara tane teda ash wa okai ruwe ne, ari itak.
LUK.9.28	Tan orushpe aye orowa tupesan rereko ehange pakita, Shinuma anak ne Petros hemhem Yoannes hemhem Yakob hemhem tura wa inonno-itak ki kuni gusu nupuri hemesu nisa ruwe ne. 
LUK.9.29	Awa, inonno-itak ki rapoketa koro nanu iporo shinnai no an, orowa, koro mipihi retara wa kiaiush nisa ruwe ne. 
LUK.9.30	Orowa, ingarʼan, tu ainu Shinuma tura itak korʼan, shinen anak ne Mose ne, 
LUK.9.31	shinen anak Ericha ne ruwe ne; nei utara araguru otta anukara, awa, Shinuma Yerusarem kotan ta ki kusu ne moshiri kohoppa-i gusu itak nisa ruwe ne. 
LUK.9.32	Petros newa tura no okai utara anak ne mokon rusui wa okai, koroka, nei utara irammaka mosh an chiki, Shinuma koro araguru hemhem tura no roshki wa okai tu ainu hemhem nukara. 
LUK.9.33	Orowa, nei utara Shinuma ekohopi wa paye koro okai ita, Petros anak ne Yesu otta ene itak-hi:—Nishpa, chi utara teda okai kuni ambe anak ne pirika ruwe ne; kash reppish chi kara ash; shinep Aokai gusu, shinep Mose gusu, shinep Ericha gusu akara, ari itak; shinuma yaikota ye itak erampeutek ruwe ne gusu ne na. 
LUK.9.34	Orowa, tan itak ye rapoketa nishkuru ek wa shinuma utara kashi-kamu: awa, nishkuru otta ahup aige ishitoma nisa ruwe ne. 
LUK.9.35	Orowa, nishkuru wano hawe anu wa ene ye-hi: Tambe anak Ku Poho ne, 
LUK.9.36	Ku numgep ne, Shinuma nu yan, ari itak. Orowa, nei hau aokere chiki Yesu shinen ne an wa anukara. Orowa, nei utara nep ka itak shomoki, nei toho ta anukara ambe moshima utara otta nei pakihi ta nure shomoki nisa ruwe ne na.
LUK.9.37	Orowa, nei shimge toho ta nupuri wano rap chiki, poro inne utara Shinuma etunangan nisa ruwe ne. 
LUK.9.38	Awa, ingarʼan, inne utara tumuge wano shine Ainu hawe ashte wa ene itak-hi:—Epakashnu guru, nekon ka newa ku poho nukan-nukara wa en kore; shinuma ku shinen ne poho ne ruwe ne: 
LUK.9.39	orowa, ingarʼan, ramat anak ne shinuma turen wa ekushkonna hawe ashte; orowa, ramat shinuma yasa gusu koishum sange pakno ki ruwe ne, orowa, poron no piri o wa aine-aine orowa no oman ruwe ne. 
LUK.9.40	Nei ambe oashingere kuni ne E koro koikara utara ku koramkoro, awa, eaikapbe, ari itak. 
LUK.9.41	Orowa, Yesu ese wa ene itak-hi:—Eishokorʼi sak, ehaita ainu ikiri, hembara pakno echi tura no Ku an wa eyaishiporore ya? E koro poho ani wa ek yan. 
LUK.9.42	Orowa, naa ek aine nitne kamui shinuma hokushte wa toiko machitke nisa ruwe ne. Koroka, Yesu anak ne nei Ichakkere ramat kosakayokara hine heikachi iwangere wa koro michi otta koropare nisa ruwe ne. 
LUK.9.43	Orowa, utara obitta Kamui poro pase ambe eiyokunnure ruwe ne.
LUK.9.43	Koroka, utara obitta Shinuma ki ikip enushkari wa okai ita, koro koikara utara otta Shinuma ene itak-hi:— 
LUK.9.44	Tan okai itak echi kisara otta ahunge yan: inambe gusu ne yakun, Ainu Poho anak ne utara tekehe otta aekoshi kusu ne gusu ne na. 
LUK.9.45	Koroka, nei utara tap itak erampeutek, nei ambe iteki aeram' an kuni ne anuina wa an kusu ne gusu ne na: orowa, tan itak gusu uwepekennu kuni ishitoma nisa ruwe ne.
LUK.9.46	Orowa, inan guru iyotta pase guru ne kusu ne ya sekorʼan upakoiki ambe anak ne nei utara tumta ahun nisa ruwe ne. Koroka, 
LUK.9.47	Yesu nei utara koro keutum ta upaore an ambe eraman koro, shine pon guru uk wa yaikota samata ande wa nei utara otta ene itak-hi:— 
LUK.9.48	Nen ne yakka Ku reihei rengap gusu tan pon guru uk guru anak ne En uk ruwe ne: samata, nen ne yakka En uk gurʼanak ne En omande guru uk ruwe ne: inambe gusu ne yakun, obitta no echi utara tumugeta an iyotta pon guru anak ne, nei guru anak pase ruwe ne, sekoro itak. 
LUK.9.49	Yoannes ese wa ene itak-hi:—Nishpa, E reihei ani nitne kamui oashinge guru shinen chi nukara; awa, nei guru un tura no E osh ek shomoki gusu chi hattoki nisa ruwe ne. 
LUK.9.50	Koroka, otta Yesu ene itak-hi:—Iteki hattoki yan, inambe gusu ne yakun, echi epokba shomoki guru anak ne echi tura no an ruwe ne gusu ne na, ari itak.
LUK.9.51	Orowa, Shinuma rikta auk kuni toho nanihungo auweomare korʼan wa an ita anak ne, Shinuma Yerusarem kotan orun oman kuni gusu koro nanuhu atte nisa ruwe ne; awa, kotchaketa shongo kore utara payere: 
LUK.9.52	aige, nei utara paye wa Samaria un utara koro shine kotan orun ahup wa Shinuma ek kuni etokooiki nisa ruwe ne. 
LUK.9.53	Orowa, Yerusarem kotan orun oman noine an gusu, nei utara Shinuma uk shomoki nisa ruwe ne. 
LUK.9.54	Orowa, koro koikara utara ne Yakob newa Yoannes anak ne tap ambe nukara chiki ene itak-hi:—Utarapa, chi utara ikashpaotte hine kando orowa no abe rapte wa nei utara isamka kuni E ramuoshma ya? ani itak. 
LUK.9.55	Koroka, Shinuma hosari wa nei utara kosakayokara ruwe ne. 
LUK.9.56	Aige, moshima an kotan ta paye nisa ruwe ne.
LUK.9.57	Orowa, nei utara payekai korʼan rapoketa shine ainu Shinuma otta ene itak-hi:—Neita E oman yakka E osh ku oman kusu ne na, ani itak. 
LUK.9.58	Otta Yesu ene itak-hi:—Chironnup anak ne shui koro, rik peka oman chikap anak ne reushi kuni ushike koro, koroka, Ainu Poho anak sapa eninui ushi ka sak ruwe ne, ari itak. 
LUK.9.59	Orowa, moshima an guru otta Yesu ene itak-hi:—En osh ek yan, ani itak. Koroka, orota shinuma ene itak-hi:—Utarapa, hoshiki no ku hoshipi wa ku goro michi tushiri otta omare kuni ramuoshma wa en kore, ani itak. 
LUK.9.60	Koroka, Yesu nei guru otta ene itak-hi:—Rai guru anak ne rai guru tushiri otta omarere yan; orowa, e oman wa Kamui moshiri assuru ashte yan, ari itak. 
LUK.9.61	Orowa, naa moshima an guru ene itak-hi:—Utarapa, E osh ku ek kusu ne na, koroka, hoshiki ku hoshipi wa ku chisei ta okai utara uwetutkopak kuni ramuoshma wa en kore, ari itak. 
LUK.9.62	Koroka, nei guru otta Yesu ene itak-hi:—Inan guru ne yakka toipushup otta teke ande wa hosari ingara gurʼanak ne Kamui moshiri gusu upak ambe shomo ne ruwe ne, sekoro itak.
LUK.10.1	Tan orushpe aokere chiki Utarapa anak ne moshima okai wa niu ikashima e ine hotne niu numge wa yaikota ek kushki nep machiya hene kotan hene tun range otta koro kotchaketa payere nisa ruwe ne. 
LUK.10.2	Awa, otta ene itak-hi:—Nange kuni ushi nuye an koroka, monraige utara moyo ruwe ne: tambe gusu, Nange ushi kon nishpa anak ne nange ushita monraige utara payere kuni gusu koramkoro yan. 
LUK.10.3	Echi paye yan; pon hitsuji chikoikip anak ne horokeu tumu un ahupte korachi echi payere ash na. 
LUK.10.4	Ichen o pukuru hene, pusaru hene, keire hene iteki koro yan: samata, payekai rapoketa iteki nen ne yakka erangarap yan. 
LUK.10.5	Orowa, nep chisei ta echi ahup yakka hoshiki no ene itak yan:—Tan chisei otta itomo anro. 
LUK.10.6	Orowa, nei chisei ta itomo poho an chiki nei kashiketa e koro itomo an kusu ne; shomo an chiki nei ambe echi otta hoshipi kusu ne na. 
LUK.10.7	Orowa, nei chisei ta echi reushi wa ikore an aep ibe hemhem ki iku hemhem ki yan: monraige guru anak ne pummaha uk kuni guru ne ruwe ne gusu ne na. 
LUK.10.8	Orowa, iteki chisei pish no otta paye yan. Samata, nep machiya otta ne yakka echi ahup, aige, nei utara echi uina chiki, echi kotchaketa aande aep ibe yan; 
LUK.10.9	orowa, nei machiya otta okai tashum ki utara iwangere wa otta ene itak yan:—Kamui moshiri anak ne echi koehange no ek ruwe ne, ani itak. 
LUK.10.10	Koroka, nep machiya otta ne yakka echi ahup wa okai utara echi uina shomoki chiki; nei machiya un pararu otta echi soyumba wa ene itak yan:— 
LUK.10.11	Chikoro chikiri ush echi koro machiya un koponchi poka echi epeka no chi piruba ruwe ne: yakka, Kamui moshiri ehange no ek an sekorʼambe echi eramu yan. 
LUK.10.12	Echi otta Ku ye:—Nei toho ta anak ne nei machiya kasu no Sodom kotan anak naa kashush no okai kusu ne. 
LUK.10.13	Aa Korazin kotan, aeyaisambepokash humi! Aa Betsaida kotan, aeyaisambepokash humi! Inambe gusu ne yakun, echi otta Ku ki kirorope anak ne Tiros kotan newa Sidon kotan ta akara yak anak ne fushkotoi ta hai ani akara amip newa uina otta rok wa yaikokatpak kusu ne a an. 
LUK.10.14	Koroka, koipishi ita anak ne eani kasu no Tiros newa Sidon kotan gusu naa kasush kusu ne. 
LUK.10.15	Orowa, eani, Kapernaum kotan, eani anak ne kando pakno aerikinde an kusu ne ya? 
LUK.10.16	Hedes pakno e range an kusu ne na. Echi nu guru anak ne En nu ruwe ne: orowa, echi emaka gurʼanak En emaka ruwe ne; orowa; En emaka guru anak ne En omande guru ne yakka emaka ruwe ne na.
LUK.10.17	Orowa, nei wa niu ikashima e ine hotne niu anak ne yaikopuntek hine hoshippa wa ene itak-hi:—Utarapa, nitne kamui poka E reihei gusu chi ki itak nu ruwe ne. 
LUK.10.18	Orota Shinuma ene itak-hi:—Satan anak ne imeru korachi kando orowa no ran shiri Ku nukan nisa. 
LUK.10.19	Ingarʼan, echi utara anak ne okokko newa sasori kata otereke kuni, samata, epokbap kiroro esapane kuni mondum echi kore ash nisa: awa, nep ne yakka son no newa echi ewende shomoki kusu ne. 
LUK.10.20	Koroka, tap ambe gusu, ramat utara echi ki itak nu gusu, iteki echi yaikopuntek yan; echi kon reihei anak ne kando oshiketa anuye wa okai gusu yaikopuntek yan.
LUK.10.21	Nei i pakita hita Shinuma anak ne Ashkanne Ramat ani nupetne, awa, ene itak-hi:—Kando newa moshiri Utarapa ne Ku Michihi, Aokai anak ne tap okaibe wayashnu utara newa ramu an utara wano nuina wa aiai otta nukare gusu Ku koyaiiraige ash na. Ruwe newa Michihi, tambe korachi an-i anak ne Aokai aesanniyop ne ruwe ne gusu ne na. 
LUK.10.22	Nep ne yakka Ku Michi wano a en koropare nisa ruwe ne; orowa, Poho anak ne nen ne ruwe he an sekoro eramʼan guru Michi moshima isam; samata, Michi anak ne nen ne ruwe he an sekoro eramʼan guru, Poho newa Poho ramuoshma wa otta eramʼande guru isam ruwe ne. 
LUK.10.23	Orowa, koro koikara utara otta hosari wa arorokishne no ene itak-hi:—Echi nukara okaibe ingara echi shikihi anak ne anunuke ne: 
LUK.10.24	inambe gusu ne yakun, echi otta Ku ye, inne uweingara utara newa Moshiri shikkashima utara anak ne echi nukarabe nukan rusui, awa, nukara shomoki; orowa, echi nu okaibe nu rusui a koroka nu shomoki nisa ruwe ne na.
LUK.10.25	Orowa, ingarʼan, shine ikashpaotte pita guru ash wa Shinuma koramnukara wa ene itak-hi:—Epakashnu guru, ramma okere shomoki inotu ku eikeshkoro kuni nekon a ku ki kusu ne ya. 
LUK.10.26	Orota Shinuma ene itakhi:—Tuitak otta hemanda chi-eshinnuye wa an a? 
LUK.10.27	Nekon a e orooitak ya? Nei guru ese wa ene itak-hi:—Sambe osshi wano hemhem, keutura osshi wano hemhem, kiroro an pakno hemhem, ramu an pakno hemhem, Utarapa ne e koro Kamui omap yan; orowa yaiomap korachi aota un guru ne yakka omap yan, ani itak. 
LUK.10.28	Orota Shinuma ene itak-hi:—Aokai oupeka no ese itak nisa ruwe ne, tap korachi ki, yak anak ne eani ishu kusu ne na, ani itak. 
LUK.10.29	Koroka, nei guru anak ne yaikota yaioupekare rusui wa Yesu otta ene itak-hi:—Orowa, ku aota un guru nen ne ruwe he an? 
LUK.10.30	Yesu ese wa ene itak-hi;—Shine ainu anak ne Yerusarem kotan wano Yeriko kotan orun san nisa ruwe ne: awa, ikka utara orowa no ashikkashima, aige, nei utara shinuma atusare wa shirikik, 
LUK.10.31	orowa, ru-rai no ande wa paye nisa ruwe ne. Orowa no po, nei ru kari Kamui kora kenru esapane guru shinen oman; nei guru shinuma nukara chiki oyake un kush wa arapa. 
LUK.10.32	Orowa, shui nei no korachi Rebi un guru nei ushike kari oman hine nukara koro oyake un kush wa oman nisa ruwe ne. 
LUK.10.33	Koroka, Samaria kotan un guru shinen payekai hine nei guru an ushiketa ek; awa, shinuma nukara chiki erampokiwen wa kore, 
LUK.10.34	orowa, orota ek wa koro piri kata shum newa tonoto ota wa nei piri kokarakara nisa ruwe ne; samata, yaikota koro chikoikip kata ore hine yando chisei orun ani wa eyam no shikkashima nisa ruwe ne. 
LUK.10.35	Orowa no, nei shimge toho ta tu denaria sange wa yando chisei kon nishpa otta kore wa ene itakhi:—Nei guru eyam no shikkashima; orowa, tambe kasu no e eiwange yak anak ne kuani ku hoshipi ita ku sange wa e kore ash kusu ne na, 
LUK.10.36	ani itak Tan ren tumugeta nei ikka utara orowa no ashikkashima ainu otta inan guru ka aota un guru ne ya? Nekon a e yainu ya? sekoro Yesu itak. 
LUK.10.37	Orota nei guru ene itak-hi:—Irampokiwen wa kore guru ne, ani itak. Orota Yesu ene itak-hi:—Oman wa eani ne yakka nei no korachi kara yan, ani itak.
LUK.10.38	Orowa, nei utara payekai korʼan ita, shine kotan orun Shinuma ahun ruwe ne: awa, Maruta ani aye shine shiwentep anak ne koro chisei ta Shinuma reushire nisa ruwe ne. 
LUK.10.39	Nei shiwentep otta Maria ani an reihei koro turesh-mat an ruwe ne, shinuma anak ne Utarapa koro chikiri samaketa a wa koro itak nu koro an nisa ruwe ne. 
LUK.10.40	Koroka, Maruta anak ne usaine okaibe gusu imontabirekashpa an; aige, shinuma Yesu otta ek wa ene itak-hi:—Utarapa, ku turesh-mat anak ne shinen ku ne po en yaishieiwangere shiri Aokai ramu-eunin ruwe? Tambe gusu shinuma en ikashui kuni ne kashpaotte wa en kore, ari itak. 
LUK.10.41	Koroka, Utarapa, ese wa ene itak-hi:—Maruta, Maruta, eani anak ne inne okaibe gusu nishomap wa ramusarak ruwe ne; koroka, an kusu ne ap shinep an: 
LUK.10.42	orowa, Maria anak ne orowa no auk shomoki pirika ushike numge nisa ruwe ne na.
LUK.11.1	Orowa, Shinuma an ushiketa an wa inonno-itak ki ita, aokere chiki, koikara guru shinen Shinuma otta ene itak-hi:—Yoannes anak ne koro koikara utara inonno-itak ki katu epakashnu korachi un otta ne yakka epakashnu wa un kore, ari itak. 
LUK.11.2	Nei utara orota Shinuma ene itak-hi:—Echi utara inonno-itak ki ita ene korachi ye:—Michi, E reihei orota aeoripak kuni ne ki wa un kore. 
LUK.11.3	E koro moshiri ekte wa un kore. Kesto kesto chi e kuni aep tanto ne yakka un kore. 
LUK.11.4	Chikoro chikokatpak tusare wa un kore; Chi utara yaikota ne yakka un orowa ashohosere utara pishno tusare ruwe ne gusu ne na. Orowa, chi utara anak ne iteki akoramnukara kuni ne ki wa un kore.
LUK.11.5	Orowa, Shinuma nei utara otta ene itak-hi:—Echi utara tumugeta inan guru ka shine ikatairotke guru an wa, an noshiketa shinuma otta oman hine orota ene itak-hi:—Ikatairotke guru, pantak reppish en erusa wa en kore; 
LUK.11.6	ku nimaraha shinen payekai wa en orun ek, awa, ere kuni aep ku sak ruwe ne gusu ne na; 
LUK.11.7	orowa, nei chisei ta okai guru ese wa ene ye-hi:—Iteki en ramu-sarakka; apa-ushta tane ashi wa an, ku po utara en tura no hotke wa okai; ku hopuni wa e kore ash eaikap ruwe ne, ari itak; echi tumugeta inan guru ka nei no ki ya! 
LUK.11.8	Echi otta Ku ye, ikatairotke guru ne wa gusu, tambe gusu, hopuni wa koropare shomoki yakka, nei guru toiko koramkoro gusu hopuni wa kon rusui pakno koropare kusu ne. 
LUK.11.9	Orowa, echi otta Ku ye, Koramkoro yan, yakun, echi otta akore kusu ne; hunara yan, yakun, echi pa; shirikik yan, yakun, echi gusu amaka kusu ne na. 
LUK.11.10	Inambe gusu ne yakun, nen ikoramkoro guru ne yakka uk, hunara guru pa; shirikik guru otta amaka kusu ne. 
LUK.11.11	Orowa inan guru ka echi tumugeta michi ne yak anak ne otta koro poho pantak koramkoro chiki shuma kore ya? samata, chep koramkoro chiki okokko kore ya? 
LUK.11.12	Chikap-nok koramkoro chiki sasori kore ya? 
LUK.11.13	Tambe gusu echi utara, wen utara echi ne wa pirika ambe echi po utara otta koropare katu eramʼan yakun, kasu no, otta koramkoro utara orota kando un Michi anak koro Ashkanne Ramat koropare shomoki ya?
LUK.11.14	Orowa, Shinuma shomo itak nitne kamui oashinge korʼan. Awa, nei nitne kamui oashin chiki shomo itak guru itak nisa ruwe ne: aige, inne utara anak ne enushkari nisa ruwe ne. 
LUK.11.15	Koroka, Shinuma anak ne, nitne kamui esapane Beeruzebub ani nitne kamui oashinge ruwe ne ari ye utara okai. 
LUK.11.16	Orowa, moshima okai utara anak ne Shinuma koramnukara wa kando wano an shirosh nukan rusui ruwe ne. 
LUK.11.17	Koroka, Shinuma anak nei utara koro yainu-i eraman wa orota ene itak-hi:—Nep moshiri ne yakka utashpa uweyaiukoupipi chiki awende kusu ne; samata, nep chisei ne yakka utashpa uweyaiukoupipi chiki hokush ruwe ne. 
LUK.11.18	Orowa, Satan ne yakka utashpa uweyaiukoupipi chiki, nekon a koro moshiri okai eashkai ya? Kuani anak ne Beeruzebub ani nitne kamui Ku oashinge ruwe ne ani echi ye ruwe ne gusu ne na. 
LUK.11.19	Orowa, Kuani anak ne Beeruzebub ani nitne kamui oashinge yakun, echi poho utara hunna ani nei ambe oashinge ya? Tambe gusu, nei utara anak ne echi pishi utara ne kusu ne. 
LUK.11.20	Koroka, Kuani anak ne Kamui ashikepet ani nitne kamui oashinge chiki, Kamui moshiri echi otta ek nisa ruwe ne. 
LUK.11.21	Okirashnu guru eshipopkep koro wa koro chashi shiniwe an ita anak ne, 
LUK.11.22	korobe irammakaka okai: koroka, nei guru kasu no naa okirashnu guru ka ek ita anak ne shinuma annokara kusu ne, orowa no, gusu eyaikopashte hayokbe auk wa orowa no aukbe eimek ruwe ne. 
LUK.11.23	En tura no iki shomoki gurʼanak ne En epokba ruwe ne; En tura no uwekarapare shomoki gurʼanak ne shitchari ruwe ne. 
LUK.11.24	Ichakkere ramat anak ne ainu orowa no oashin chiki, shini ushike hunara gusu wakka sak i kush wa oman; aige, pa shomoki wa, kuani orowa no oashin chisei orun Ku hoshipi na, sekoro itak. 
LUK.11.25	Orowa no ek koro, nei chisei achashnure hine atomtere wa an anukara. 
LUK.11.26	Orowa, shinuma oman wa yaikasu no wen arawan ramat uina koro nei utara ahup wa okai ruwe ne; orowa, nei ainu hoshiki no an i kasu no iyoshi no an i anak ne naa wen ne ruwe ne, sekoro itak.
LUK.11.27	Orowa, Shinuma tan orushpe ye korʼan ita, inne utara tumuge an shine shiwentep anak ne koro hawe ashte wa orota ene itak-hi:—Aokai sange honi-hi hemhem, Aokai non toho hemhem anunuke ne ruwe ne, sekoro itak. 
LUK.11.28	Koroka, Shinuma ene itak-hi:—Ruwe un, Kamui itak nu wa shikkashima utara anak ne, nei utara anak makangane anunuke ne ruwe ne.
LUK.11.29	Orowa, Shinuma orota inne utara uwekarapa korʼan ita anak ne, orota Shinuma itak heashi wa ene ye-hi:—Tane an ainu ikiri anak ne wen ikiri ne: shirosh nukan rusui, koroka, Yona gusu an shirosh moshima anak shirosh akore shomoki kusu ne na. 
LUK.11.30	Yona anak ne Ninepe kotan un utara gusu shirosh ne akara korachi, Ainu Toho ne yakka tane okai ainu ikiri gusu shirosh ne akan kusu ne. 
LUK.11.31	Pikata un Moshiri esapane shiwentep anak ne koipishi ita tane okai ainu ikiri tura hopuni wa, katpak an sekoro esanniyo kusu ne: inambe gusu ne yakun, shinuma anak ne Soromon koro wayashnu ambe nu gusu moshirigesh wano ek nisa ruwe ne; aige, ingarʼan, nei ambe kasu 
LUK.11.32	no an ap teda an ruwe ne. Ninepe un utara koipishi ita tane okai ainu ikiri tura no hopumba wa katpak an sekoro esanniyo kusu ne; inambe gusu ne yakun, Yona ki upaskuma nu wa eyaikokatpak nisa ruwe ne, aige, ingarʼan Yona kasu no an guru teda an ruwe ne gusu ne na.
LUK.11.33	Ratchako uhuika wa pokna un pu oro omare hemhem ki chomba choropoketa ande hemhem ki guru isam, koroka chisei orun ahup utara pekere nukara kuni gusu set kata ande ruwe ne. 
LUK.11.34	E kon netobake koro ratchako anak ne e shikihi ne ruwe ne; e shikihi anak ne pekashnu ne chiki, e kon netobake obitta pekere eshik ruwe ne; koroka, nei ap wen ne chiki, e netobake ne yakka ekureok ani eshik ruwe ne. 
LUK.11.35	Tambe gusu, e oshiketa okai pekere anak ne ekureok shomo ne kuni esanniyo yan. 
LUK.11.36	Tambe gusu, e kon netobake ekureok ushike sak no obitta pekere ani eshik wa an chiki, ratchako anak ne koro atte nupeki ani e kotomka pekere nukare korachi, e kon netobake ebitta pekere eshik kusu ne ruwe ne.
LUK.11.37	Orowa, Shinuma itak rapoketa, shine Parisee un guru anak ne tura no ibe gusu hotuyekan nisa ruwe ne: awa, Shinuma ahun wa ibe gusu a ruwe ne. 
LUK.11.38	Orowa, Parisee un guru nei ambe nukara chiki, ibe etokota Shinuma shomo yashke gusu, enushkari. 
LUK.11.39	Orota Utarapa ene itak-hi:—Tane echi Parisee un utara anak ne itangi newa sei-nima soige furaye; koroka echi onnaige anak ne niwenbe newa wenburi ani eshik ruwe ne. 
LUK.11.40	Echi haita utara, soige kara guru anak ne onnaige ne yakka kara shomoki ya? 
LUK.11.41	Koroka, eungeraitep gusu onnaigeta okaibe kore yan; yak anak ne nep ne yakka echi otta ashkanne ne ruwe ne.
LUK.11.42	Koroka, Parisee un echi utara yaisambepokash humi! inambe gusu ne yakun, echi utara anak ne hakka mun hene uikyo mun hene obitta moshima okai kinratashkep hene ani wanbe un shinep echi sange, aige, ipishi newa Kamui omap-i echi eshishi ruwe ne; koroka, tap okaibe echi ki kusu ne kunip ne, orowa, nei ambe ne yakka moshima no ande kunip shomo ne ruwe ne. 
LUK.11.43	Parisee un echi utara, yaisambepokash humi! inambe gusu ne yakun, Uwekarapa chisei otta iyotta sapane set hemhem, iraugetupa ushiketa akorangarap hemhem echi konoburu ruwe ne. 
LUK.11.44	Echi yaisambepokash humi! echi utara nuina wa an tushiri korachi echi ne, orowa, kashiketa apkash utara anak ne nei ambe tushiri ne sekorʼambe eramu an shomoki ruwe ne na.
LUK.11.45	Ikashpaotte pita guru shinen anak ne ese wa Shinuma otta ene itak-hi:—Epakashnu guru, tap ambe E ye koro wen no un epeka ruwe ne, ari itak. 
LUK.11.46	Orota Shinuma ene itak-hi:—Ikashpaotte pita echi utara yaisambepokash humi! Echi utara anak ne sei hokambakashpa shikehe ani utara seire wa echi utara koro shine ashikepet ani nei shikehe tomooshma ka shomoki ruwe ne gusu ne na. 
LUK.11.47	Echi utara yaisambepokash humi! Echi utara anak ne uweingara utara koro tushiri kara, koroka, echi koro ekashi utara nei uweingara utara ronnu nisa ruwe ne. 
LUK.11.48	Tambe gusu, echi ekashi utara ikip gusu echi utara anak paweteshu hemhem ki, otta ramuoshma hemhem ki utara echi ne; nei utara anak ne uweingara utara ronnu wa echi utara nei tushiri kan mwe ne gusu ne na. 
LUK.11.49	Tambe gusu Kamui wayashnu ambe ene itak-hi:—Nei utara orota uweingara utara hemhem Apostoro utara hemhem ku omande kusu ne, aige, nei utara anak ne nei tumuge un sereke utara ronnu hera hera ki, keshke hemhem ki kusu ne; tambe anak ne, 
LUK.11.50	moshiri heashi wano echikiki obitta no uweingara utara koro kem, 
LUK.11.51	Aberu koro kem wano Kamui kora kenru newa yange set uturuta aisamka Zakarias koro kem pakno tane okai ainu ikiri otta ahunara kuni gusu ne na: ruwe ne wa, echi otta Ku ye, tane okai ainu ikiri otta ahunara kusu ne na. 
LUK.11.52	Ikashpaotte pita echi utara yaisambepokash humi! Eramu an kuni kangi echi uk wa isamka; orowa, echi utara yaikota ahup shomoki, samata, ahup korʼan utara echi hattoki nisa ruwe ne.
LUK.11.53	Orowa, Shinuma nei chisei soine chiki kambi-nuye utara newa Parisee un utara toiko Shinuma keshke heashi hine inne okai orushpe gusu Shinuma itakte; 
LUK.11.54	Shinuma paroho ani aoitaksakte kuni itak etokotuye wa okai nisa ruwe ne na.
LUK.12.1	Nei ita, ukata uweotereke pakno shiri inne topaha utara uwekarapa ita anak ne Shinuma hoshiki no koro koikara utara otta ene itak heashi:—Parisee un utara koro pandane yaitubare yan, nei ambe anak kankapkapeka ambe ne ruwe ne. 
LUK.12.2	Koroka, akamure wa anukara shomoki ambe isam, anuina wa aeramu shomoki ambe isam ruwe ne. 
LUK.12.3	Tambe gusu, nep ne yakka kunne i ta echi yep anak ne pekere otta anu kusu ne; onnaige un tumbu ta kisara otta echi yep anak ne chisei kitaigeta assuru aashte kusu ne. 
LUK.12.4	Samata, Ku ikatairotke echi utara otta Ku ye, netobake raige, orowa no nep ne yakka moshimap ki eaikap utara iteki ko-ishitoma yan. 
LUK.12.5	Koroka, inambe echi ko-ishitoma kunip ne ya echi nure ash na: Raige orowa no Gehenna otta eyapkiri mondum koro guru ishitoma yan; Ruwe un, Shinuma ko-ishitoma yan, ani Ku ye. 
LUK.12.6	Ashikne amam e chikap auak ne tu issen gusu shomo aeiyok ruwe he an? Awa, amam e chikap shinep ne yakka Kamui tek samata aoira shomoki ruwe ne. 
LUK.12.7	Koroka, echi sapa ush otop katap obitta apishki wa an ruwe ne. Iteki shitoma yan: inne amam e chikap kasu no echi utara anak ne oro an shiri an. 
LUK.12.8	Orowa, echi otta Ku ye, nen ne yakka utara kotchaketa En eyaipushi guru an chiki Ainu Poho anak ne Kamui hauturumbe kotchaketa nei guru ne yakka eyaipushi kusu ne; 
LUK.12.9	koroka, utara kotchaketa En eshikashke ainu anak ne Kamui hauturumbe kotchaketa aeshikashke an kusu ne na. 
LUK.12.10	Orowa, nen ne yakka Ainu Poho epeka itak sange guru anak ne, nei ambe atusare kusu ne, koroka, Ashkanne Ramat koatcha guru anak atusare shomoki kusu ne na. 
LUK.12.11	Orowa, utara anak ne Uwekarapa chisei otta hene, esapane utara otta hene, nrondum koro utara otta hene echi tak chiki, hemanda ku ye ya, nekon a katu an itak ani ku ese ya, gusu iteki enishomap yan; 
LUK.12.12	inambe gusu ne yakun, nei ita anak ne nekon a itak ani echi itak kusu ne ap, Ashkanne Ramat echi epakashnu kusu ne na.
LUK.12.13	Inne utara tumugeta an shine ainu Shinuma otta ene itak-hi:—Epakashnu guru, ku ainu iriwak anak ne eikeshkorobe en otta usaraye kuni ne ye wa en kore. 
LUK.12.14	Koroka, nei guru otta Shinuma ene itak-hi:—Ainu, Kuani anak ne echi otta ipishi hemhem ki, usaraye hemhem ki kuni gusu En kara guru nen ne ruwe he an? ani itak. 
LUK.12.15	Orowa, utara otta ene itak-hi:—Iteki yaikoshipuinere kuni ne yairamatte yan: inambe gusu ne yakun, ainu inotu anak ne poron no korobe okai gusu an ambe shomo ne. 
LUK.12.16	Orowa, Shinuma shine itak-maukushte-itak nei utara otta ye-hi:—Shine oteknu ainu kot toi nuye an no ibehe shipiraspa: 
LUK.12.17	awa, nei ainu keutum ta yaikoshiramse wa ene itak-hi:—Nekon a ku ki ya? Ku ibehe eumashnu ushike ku sak ruwe ne gusu ne na. 
LUK.12.18	Orowa, tambe ku kara kusu ne, ani itak: Ku puhu ku hokushte wa kasu no porobe ku kara; orowa, nei oshiketa ku goro amam newa ku korobe obitta ku eumashnu kusu ne na. 
LUK.12.19	Orowa, ku ramat otta ene ku ye-hi; Ramat, inne paha gusu poron no okaibe aeumashnu wa okai; shini yan, ibe hemhem ki, iku hemhem ki, orowa nuchattek wa okai yan, sekoro itak. 
LUK.12.20	Koroka, nei guru otta Kamui ene itak-hi:—Haita guru, tan ukuran e kon ramat auk kusu ne; orowa, eani etokooiki okaibe, hunna korobe ne kusu ne ya? ani itak. 
LUK.12.21	Yaikota gusu aeoteknup eumashnu wa Kamui epeka oteknu shomo ne an gurʼanak ne nei no korachi ne ruwe ne na.
LUK.12.22	Orowa, koro koikara utara orota Shinuma ene itak-hi:—Tambe gusu, echi otta Ku ye, echi shiknu kuni gusu hemanda echi e ya? samata, echi kon netobake gusu hemanda echiimi ya? iteki nishomap yan. 
LUK.12.23	Inambe gusu ne yakun, ramat anak ne aep kasu no an ap ne, netobake anak ne amip kasu no an ap ne ruwe ne. 
LUK.12.24	Paskuru chikap esanniyo yan, nei okaibe toita shomoki, nange ka shomoki; eumashnu tumbu hene pu hene sak ruwe ne; Kamui anak ne nei ambe ibere ruwe ne: chikap kasu no hemanda ataye shiri echi okai! 
LUK.12.25	Orowa, echi tumta inan guru nishomap wa gusu shine ik pakno kon ramat naa ohon no shiknure eashkai ya? 
LUK.12.26	Tambe gusu, iyotta ponbe ka-tap echi ki eaikap yakun, nep gusu moshima okaibe gusu echi nishomap ruwe? 
LUK.12.27	Nonno shukup katu esanniyo yan; nei ambe monraige shomoki, ishitaigi ka shomoki; yakka echi otta Ku ye, Soromon ne yakka chitomte wa an ita anak ne tan shine nonno pakno atomte shomo ruwe tap an na. 
LUK.12.28	Koroka, Kamui anak ne tanto nup otta okai wa nishatta abe sokot oshiketa aeyapkiri mon katap nei no mire chiki, nei akkari echi okai utara shomo ne ya, aa eishokor-i pon utara? 
LUK.12.29	Orowa, hemanda echi e, hem-anda echi ku kuni iteki hunara yan, samata, keutum iteki utumashire yan. 
LUK.12.30	Inambe gusu ne yakun, moshiri uirup utara obitta nei okaibe hunara ruwe ne: koroka, tan okaibe anak ne echi koro kunip ne sekoro echi koro Michi eramʼan ruwe ne. 
LUK.12.31	Yakka Shinuma koro moshiri hunara yan, orowa, tap okaibe obitta echi otta kashi akore kusu ne na. 
LUK.12.32	Pon topaha, iteki ishitoma yan; echi otta moshiri akore-i anak ne echi koro Michi pirika irenga ne ruwe ne. 
LUK.12.33	Echi korobe eihok wa eungeraitep kore yan; fushko ne shomo ki ichen o pukuru kara, ikka guru karange no ek shomoki, shish wende shomoki kando oshiketa okere shomoki aeoteknup ande yan. 
LUK.12.34	Inambe gusu ne yakun, echi aeoteknup an ushiketa echi keutum ne yakka an kusu ne gusu ne na.
LUK.12.35	Echi kutkoro wa okai hine koro ratchako uhuika wa okai yan; 
LUK.12.36	orowa, echi utara anak ne shuke iwai orowa no hoshipi kon nishpa untere, aige, shinuma ek wa apa kokik chiki nani orota sarare kuni okai utara korachi okai yan. 
LUK.12.37	Kon nishpa ek wa shiruwande wa okai anukara usshiune utara anak ne anunuke ne ruwe ne: son no echi otta Ku ye, Kon nishpa anak ne yaikota yai-kutkoro wa, nei utara ibe gusu rokte, orowa, ek wa otta yaishieiwangere kusu ne na. 
LUK.12.38	Orowa, shinuma anak ne, tutanu an shiniwe ita ek hene, re otutanu an shiruwe ita ek hene, nei no okai wa nukara chiki, nei uitek utara anunuke ne ruwe ne. 
LUK.12.39	Koroka, tambe onnere yan, ikka guru inan pakita ek ya sekoro chisei kon nishpa eraman chiki, shiruwande wa chisei iteki aopattekka kuni ne kara. 
LUK.12.40	Echi utara ne yakka, etokooiki wa okai yan: inambe gusu ne yakun, echi esanniyo shomoki pakihi ta Ainu Poho ek kusu ne na.
LUK.12.41	Orowa, Petros ene itak-hi:—Utarapa, un otta tan itak-maukushte-itak E ye ya, obitta no okai utara otta poka E ye ya? ari itak. 
LUK.12.42	Orowa, Utarapa ene itak-hi:—Pakihi epa ita utara otta uina kuni aep kore gusu kon nishpa anak ne koro chisei esapanere ikipniukesh wa wayashnu guru nen ne ruwe he an? 
LUK.12.43	Kon nishpa ek wa nei no ki wa anukara wa an uitek guru anak ne anunuke ne ruwe ne. 
LUK.12.44	Son no echi otta Ku ye, korope ebitta esapanere kusu ne na. 
LUK.12.45	Koroka, nei usshiune guru anak ne, kon nishpa ek moire, sekoro keutura ta ye wa auitek-ainu hemhem, auitek-mat hemhem shirikik, 
LUK.12.46	orowa, ibe hemhem ki, iku hemhem ki wa ihoshki chiki, nei usshiune guru kon nishpa anak shinuma ek shomoki sekoro esanniyo toho ta, eramu an shomoki pakihi ta ek, aige, nei guru oattuye wa wen utara tura no aimekbe koropare kusu ne. 
LUK.12.47	Orowa, kon nishpa koro ikashpaotte eramʼan wa etokooiki shomoki, ikashpaotte ne yakka nei no ki shomoki ausshiunere guru anak ne poron no ani akokik kusu ne; 
LUK.12.48	koroka eramushkari no akokik kuni buri ki guru anak ne moyo no ani akoshirikik kusu ne na. Orowa, otta poron no akoropare guru orowa no poron no auk kusu ne: poron no shikkashimare guru orowa no naa poron no auk kusu ne ruwe ne na.
LUK.12.49	Kuani anak ne shiri kata abe Ku osura kuni gusu Ku ek; awa, abe anak ne aare okere chiki, nekon a Ku ki ya? 
LUK.12.50	Koroka, uk kuni baptisma an, nei ambe auweomare okere pakno hemanda Ku ramu-pekamam humi! 
LUK.12.51	Moshiri kata itomo Ku kore kuni gusu Ku ek sekoro echi yainu ya? Shomo, echi otta Ku ye, upipi ande gusu ne na: 
LUK.12.52	inambe gusu ne yakun, tewa no poka shine chisei ta ashikne niu okai wa utashpa upipi, ren anak ne tun epeka, tun anak ne ren epeka no upipi kusu ne na. 
LUK.12.53	Ona anak ne okkai-po epeka, okkai-po anak ona epeka; unu anak ne matne-po epeka, matne-po anak unu epeka; shiuto-habo anak ne koshmat epeka, koshmat anak ne shiuto-habo epeka wa uko-upipi kusu ne na.
LUK.12.54	Orowa, shui inne utara otta Shinuma ene itak-hi:—Chuppok ta nishkuru hetuku shiri echi nukara chiki, apto ek, ani nani echi itak, orowa no nei no an ruwe ne. 
LUK.12.55	Samata, pikata un rera rui shiri echi nukara chiki, shiri seisek ne kusu ne, ani echi ye; orowa no nei no an ruwe ne. 
LUK.12.56	Kankapkapeka utara, moshiri newa kando kotoro uwande katu echi eramʼan; koroka, nep gusu pakihi uwande katu echi erampeutek ya? 
LUK.12.57	Orowa, nep gusu echi utara yaikota oupekap gusu shomo ko-ipishi ya? 
LUK.12.58	Orowa, ikineipeka, iteki e epokba guru anak ne koipishi guru otta e tak wa, nei ipishi guru anak yaku koro guru otta e ekoshi, orowa, nei yaku koro guru anak ne upakashnu chisei ta e ahunge kuni ne e epokba guru tura no sapane guru otta oman ita, ru hontomota okai rapoketa nei guru orowa no ahonnere kuni ne kara yan. 
LUK.12.59	Son no e otta Ku ye, shine reptos pakno an ambe ne yakka obitta shomo e sange pakno, nei wano oara e soine shomoki kusu ne na.
LUK.13.1	Nei pakita Pirato anak ne Kamui yangep newa Gariraya un utara koro kem ukopoyere orushpe Shinuma nure utara araki ruwe ne. 
LUK.13.2	Awa, Shinuma ese wa ene itak-hi:—Nei okaibe ani aramushitnere gusu nei Gariraya un utara anak moshima okai Gariraya un utara kasu no katpak koro utara ne ani echi yainu ya? 
LUK.13.3	Shomo, echi otta Ku ye: koroka, echi utara yaikokatpak shomoki yak anak ne, obitta nei no korachi aisamka kusu ne na. 
LUK.13.4	Samata, kashiketa Siroam un shiruwe chisei hokush wa aronnu tupesan niu ikashima wa niu anak ne Yerusarem kotan ta obitta no okai utara kasu no wen utara ne ani echi yainu ya? 
LUK.13.5	Shomo, echi otta Ku ye: koroka, echi utara yaikokatpak shomoki yak anak ne, obitta nei no korachi aisamka kusu ne na.
LUK.13.6	Orowa, Shinuma tan itak-maukushte-itak ye-hi:—Shine ainu anak ne koro hat toi ta aetoita wa an shine ichijiku chikuni koro; awa, kashiketa ibe ao kuni ramu wa ibehe hunara gusu ek, aige, ibehe sak ruwe ne. 
LUK.13.7	Orowa, toita guru otta Shinuma ene itak-hi:—Ingarʼan, Kuani re pa tan ichijiku chikuni ibe o kuni ku ramu wa ibehe hunara gusu ku ek, awa, ibehe isam ruwe ne: nei ambe otuye yan; nep gusu nei ambe ne yakka raka isam no toi gusu aerannakka an ruwe he an? 
LUK.13.8	Orowa, orota shinuma ese wa ene itak-hi:—Nishpa, tan pa ne yakka iteki ekottanu wa en kore, nei okari ku ouri wa temmun ku omare kusu ne gusu ne na: 
LUK.13.9	orowa no, ibe o yak anak ne, pirika; tam pa gusu shomo ibe o yak anak ne aotuye kusu ne na, ari itak.
LUK.13.10	Orowa, Shini toho ta Shinuma anak ne shine Uwekarapa chisei ta an wa epakashnu koro an. 
LUK.13.11	Awa, tupesan pa ikashima wan pa uturuta katchak ramat koro shine slriwentep an; aige, nei shiwentep shiri ikkewe-komo gusu oara yaikota ikkeu turi eaikap ruwe ne. 
LUK.13.12	Yesu anak ne nei shiwentep nukara chiki hotuyekara wa otta ene itak-hi:—Shiwentep, e koro katchakbe apita ruwe ne, ari itak. 
LUK.13.13	Orowa, kashiketa Shinuma anak ne tekehe ande: awa, nani, nei shiwentep ikkewe aturi wa Kamui ko-oripak nisa ruwe ne. 
LUK.13.14	Orowa, Yesu anak ne Shini toho ta iwangere ki gusu Uwekarapa chisei esapane guru irushka wa inne utara otta ene itak-hi:—Otta utara monraige kuni to-ho iwan toho okai: tambe gusu, nei toho ta echi araki wa aiwangere yan, iteki Shini toho ta araki yan, ari itak. 
LUK.13.15	Koroka, Utarapa anak ne nei guru otta ese wa ene itak-hi:—Kankapkapeka utara, Shini toho ta obitta no okai echi utara anak ne kitchi orota ashirikote wa okai koro beko hene, koro roba hene pita wa wakka an ushike un ani shomoki ya? 
LUK.13.16	Orowa, tupesan pa ikashima wan pa uturuta Satan ani atupetupe wa an Abraham matne-po ne tan Shiwentep anak ne Shini toho ta tan katchakbe gusu apita kusu ne ap shomo ne ya? 
LUK.13.17	Orowa, Shinuma tan itak ye chiki Shinuma epokba utara obitta ayainikoroshmare nisa ruwe ne: orowa, inne utara obitta Shinuma ki arakuru an okaibe eyaikopuntek nisa ruwe ne na.
LUK.13.18	Tambe gusu, Shinuma ene itak-hi:—Kamui moshiri anak ne nepi koheraye ya! Nepi otta Ku koherayere kusu ne ya? 
LUK.13.19	Ainu uk wa kot toi otta omare shine karashi piyehe koheraye ruwe ne; nei ambe hetuku wa chikuni ne, orowa no, rik un chikap nei tekehe kata reushi nisa ruwe ne. 
LUK.13.20	Orowa, Shui itak-hi:—Nepi otta Kamui moshiri Ku koherayere ya? 
LUK.13.21	Shiwentep uk wa amam koho re chomba oshiketa nuina, aige, nei koho obitta shipushkere pandane koheraye ruwe ne, ari itak.
LUK.13.22	Orowa, Shinuma anak ne Machiya hemhem, kotan hemhem kush wa epakashnu hine Yerusarem kotan orun payekai nisa ruwe ne. 
LUK.13.23	Awa, shinen anak ne Shinuma otta ene itak-hi:—Utarapa, kashi-a-obiuki utara moyo ruwe he an? 
LUK.13.24	Orowa, utara otta Shinuma ene itak-hi:—Hutne apa otta ahup kuni etushmak yan: inambe gusu ne yakun, echi otta Ku ye, inne utara ahup kuni hunara kusu ne, koroka, ahup eaikap. 
LUK.13.25	Orowa no, chisei kon nishpa hopuni wa apa-ushta ashi okere chiki, aine, echi utara anak ne soita roshki heashi wa apa-ushta shirikik wa ene itak-hi:—Utarapa, un otta apa sarare wa un kore, ani echi ye ita; nei ita Shinuma echi otta ese wa ene itak kusu ne-hi:—Echi utara anak nen ne ruwe? Nei wano echi araki ya Ku erampeutek, ari ye; 
LUK.13.26	nei ita anak ne echi ye heashi-i anak ene ani ne kusu ne-hi:—E teksamata chi utara ibe hemhem ki, iku hemhem ki, orowa no, Aokai anak ne chi koro machiya otta epakashnu nisa ruwe ne na; 
LUK.13.27	orowa, Shinuma ene itak kusu ne-hi:—Echi utara nei wano araki ya ku erampeutek ani ku itak; wen-buri ki utara, En oyake un paye yan. 
LUK.13.28	Abraham, Isaak, Yakob newa obitta no okai uweingara utara anak ne Kamui moshiri ta okai wa, echi utara yaikota soita asoyumbare shiri echi nukara chiki, nei ita chish ambe hemhem an, nimaki niyorokara hemhem an kusu ne na. 
LUK.13.29	Orowa no, utara anak ne chupka wano hemhem, chuppok wano hemhem, arutoro wano hemhem, pikata wano hemhem araki wa Kamui moshirʼotta rok kusu ne na. 
LUK.13.30	Orowa, ingarʼan, iyoshi no okaibe anak ne hoshiki no ne kusu ne, hoshiki no okai wa iyoshi no ne kusu ne utara ka okai ruwe ne.
LUK.13.31	Nei pakiheta anak ne Parisee un utara araki wa Shinuma otta ene itak-hi:—Oyakta paye yan, tewa no oman, Herod anak ne E raige kuni yainu wa okai ruwe ne gusu ne na, ari itak. 
LUK.13.32	Nei utara orota Shinuma ene itak-hi:—Echi paye wa nei chironnup otta ene ye-hi:—Ingarʼan, Kuani tanto bene nishatta hene nitne kamui Ku oashinge hemhem ki, tashum utara iwangere hemhem ki ruwe ne, orowa, oyashim ne chiki aokere ruwe ne. 
LUK.13.33	Yakka, tanto hemhem nishatta hemhem, oyashim hemhem, Kuani payekai kuni kusu ne ap: inambe gusu ne yakun, Uweingara guru anak ne Yerusarem kotan soigeta aisamka eaikap ruwe ne. 
LUK.13.34	Aa Uweingara utara ronnu hemhem ki, orota apayere utara otta shuma kopiyekara hemhem ki Yerusarem kotan, Yerusarem kotan! Niwatori-chikap poka koro tekkup choropoketa yaikota koro chikappo uwekarire korachi, hempak shui Kuani ne yakka echi koro poho uwekarire rusui, yakka echi kopan ruwe! 
LUK.13.35	Ingarʼan, echi kot chisei anak ne echi otta aande: koroka, echi otta Ku ye, Utarapa reihei ani ek guru anak ne anunuke ne, ari an itak ani echi ye pakno tewa no shomo echi En nukara kusu ne na.
LUK.14.1	Orowa, Shinuma anak ne Shini toho ta aep ibe gusu Parisee un utara koro shine esapane guru kot chisei ta an, awa, utara anak Shinuma orun oshit-kurukote nisa ruwe ne. 
LUK.14.2	Aige, ingarʼan, Shinuma kotchaketa suiki tashum ki shine ainu an. 
LUK.14.3	Orowa, Yesu ese wa kashpaotte pita utara newa Parisee un utara otta ene itak-hi:—Shini toho ta iwangere ki-i anak ne kashpaotte nei no an ambe ne ya? shomo ne ya? sekoro itak. 
LUK.14.4	Koroka, nei utara mo no okai nisa ruwe ne. Orowa, Shinuma nei guru uk, aige, iwangere wa omande ruwe ne. 
LUK.14.5	Orowa, nei okai utara otta Shinuma ene itak-hi:—Echi utara tumugeta inan guru ka koro roba hene beko hene shimpui otta hachiri yakun Shini toho ta nani nei ambe yange shomoki ya? ani itak. 
LUK.14.6	Orowa, shui nei utara tap okai itakbe gusu ese ki eaikap nisa ruwe ne.
LUK.14.7	Orowa, nei ita ahotuyepakara utara anak ne iyotta sapane okai set numge shiri Yesu esanniyo chiki, otta shine itak-maukushte-itak ye wa ene itak-hi:— 
LUK.14.8	Nen ka shuke iwai otta eani hotuyekara chiki iyotta sapane set otta iteki rok yan; inambe gusu ne yakun, eani kasu no aeoripak an guru ahotuyekara, 
LUK.14.9	aige, nei guru hemhem eani hemhem hotuyekara guru e otta ek wa ene itak-hi:—Oyakta oman, tan guru rokte yan, sekoro itak: orowa no, eani anak ne yainikoroshma wa iyotta rata an ushiketa a kusu ne. 
LUK.14.10	Koroka, eani ahotuyekara chiki e oman wa iyotta rata an ushiketa a yan; orowa no, e hotuyekara guru ek wa e otta ene itak-hi:—Ikatairotke guru, naa sapane ushike un ek wa en kore, ani itak; yak ne ibe gusu rok utara kotchaketa aeoripak an kusu ne na. 
LUK.14.11	Inambe gusu ne yakun, nen ne yakka yaikota yairikande gurʼanak ne aramde kusu ne; orowa, yaikota yairamde gurʼanak ne arikta ande kusu ne na.
LUK.14.12	Samata, ibe gusu Shinuma hotuyekara guru otta ne yakka ene itak-hi:—Tokap ibe hene, tunne ibe hene, e kara chiki, e ikatairotke utara hemhem, iriwak hemhem, apaha utara hemhem, aota un oteknu utara hemhem, iteki hotuyepakara yan: nei utara hotuyepakara chiki, shui aokai ahotuyekara wa ayaiyattasa an kusu ne na. 
LUK.14.13	Koroka, marapto e kara chiki, otek-sak utara hemhem, hera utara hemhem, yaiewen utara hemhem, shiknak utara hemhem hotuyepakara yan; 
LUK.14.14	yak anak ne aokai anunuke an kusu ne; inambe gusu ne yakun, nei utara anak ne eani gusu yaiyattasa eaikap: orowa, oupeka utara hetopo-shiknu ita, eani aeyaiyattasa an kusu ne gusu ne na.
LUK.14.15	Orowa no, ibe gusu tura no rok utara un shine ainu anak ne tap okaibe nu chiki, Shinuma orota ene itak-hi:—Kamui moshiri ta aep ibe kusu ne guru anak anunuke ne ruwe ne. 
LUK.14.16	Koroka, orota Yesu ene itak-hi:—Poro marapto kara wa inne utara ahupte kuni shine ainu an; 
LUK.14.17	awa, nei marapto shipini aokere chiki otta araki kuni aeahupte utara otta koro uitek guru omande wa ene itakte-hi:—Araki yan; tane marapto etokoaoiki wa an na, ani itakte. 
LUK.14.18	Orowa, utara obitta shine ikinne yaiunashke heashi ruwe ne. Orota hoshiiki no an guru anak ne:—Kuani anak toi ku hok, awa, ku oman wa nei ambe ku nukara kusu ne ap, nekon ka newa shomo ku ek kuni yaiunashke ku ki na, ani itak. 
LUK.14.19	Orowa, moshima an guru ene itak-hi:—Kuani anak ne ashikne tup range beko ku hok, awa, nei ambe uwande kuni gusu ku oman kusu ne na: nekon ka newa shomo ku ek kuni yaiunashke ku ki na, ari itak. 
LUK.14.20	Orowa, moshima an guru ene itak-hi:—Kuani anak ne machi ku ahupkara nisa, tambe gusu ek eaikap ruwe ne, sekoro itak. 
LUK.14.21	Orowa no, nei uitek guru ek wa tap orushpe kon nishpa nure nisa ruwe ne na. Tata otta chisei kon nishpa irushka wa koro uitek guru otta ene itak-hi:—Tunashi no machiya un para ru otta newa hutne ru otta e oman wa irapokkari utara hemhem, yaiewen utara hemhem, shiknak utara hemhem, hera utara hemhem eteun tura yan, ari itak. 
LUK.14.22	Orowa no, uitek guru ene itak-hi:—E ikashpaotte korachi aki na, yakka ushike an ruwe ne, ani itak. 
LUK.14.23	Orota kon nishpa ene itak-hi:—Ku kot chisei aeshikte kuni gusu para ru otta hene, ankura an ushike otta hene, e oman wa utara ahup kuni ne ki yan, 
LUK.14.24	inambe gusu ne yakun, e otta Ku ye, marapto otta aeahupte kuni aye utara shinen ka nei marapto sapke shomoki kusu ne na, sekoro itak.
LUK.14.25	Orowa, inne topaha utara Shinuma tura no paye: 
LUK.14.26	aige, Shinuma hosari wa otta ene itak-hi:—En orun ek guru anak ne yaikota koro ona hemhem, unu hemhem, po utara hemhem, okkai ainu iriwak hemhem, matne ainu iriwak hemhem, samata, yaikota kon ramat etunne shomoki chiki, En koikara guru ne eaikap ruwe ne. 
LUK.14.27	Nen ne yakka yaikota toro utasap ani wa En osh ek shomoki gurʼanak ne En koikara guru ne eaikap ruwe ne. 
LUK.14.28	Echi utara tumuge an inan guru ka shiruwe chisei kara kusu ne kuni ramu yak anak ne, hoshiki no a wa kara gusu okaibe upak an ya shomo ya nukara kuni ne nei atayehe esanniyo shomoki ya? shomo ne chiki, 
LUK.14.29	asama aande wa nei chisei kara okere eaikap shiri nukara utara obitta shinuma orun eoya-itak heashi wa ene ye-hi:— 
LUK.14.30	Tan guru anak ne chisei kara heashi, koroka, okere eaikapbe, ani ye. 
LUK.14.31	Samata, inan Moshiri shikkashima guru anak ne paye wa moshima okai Moshiri shikkashima guru tura kotumi koro chiki, hoshiki no rok wa shine ichi man nin ne ainu ani kotumi koro gusu ek tu ichi man nin ne ainu ukotumi koro eashkai ya shomo ya ukoramkoro shomoki ya? 
LUK.14.32	Shomo ne yakun, Shinuma naa ehangeko no an rapoketa itomo koramkoro kuni ne utara payere ruwe ne. 
LUK.14.33	Tambe gusu, tap korachi echi utara tumuge an nen ne yakka obitta no okai yaikota korobe emaka shomoki yakun, En koikara guru ne eaikapbe ne ruwe ne. 
LUK.14.34	Tambe gusu, shippo anak ne pirika ruwe ne: koroka, shippo ne yakka pan ne chiki nepi ani 
LUK.14.35	mawehe aomare ya? Toi gusu ne yakka tuimamindara gusu ne yakka raka isambe ne ruwe ne: nei ambe soita osura ruwe ne. Nu kuni kisara koro guru nu yan.
LUK.15.1	Orowa, obitta no okai Yaku-etaye utara hemhem, chikokatpak utara hemhem Shinuma nu gusu karange no araki korʼan ruwe ne. 
LUK.15.2	Awa, Parisee un utara newa kambi-nuye utara newa oromam wa ene itak-hi:—Tan guru anak ne chikokatpak utara tura wa ukoiram no ibe ruwe ne, sekoro itak.
LUK.15.3	Orowa, Shinuma nei utara otta tan itak-maukushte-itak ye wa ene itak-hi:— 
LUK.15.4	Echi utara tumugeta inan guru ka ashikne hotne hitsuji chikoikip koro wa nei okai shinep turainu chiki, shinepesan ikashima wan e ashikne hotne chikoikip kimta ande wa oman hine pa pakno nei aturainup hunara shomoki ya? 
LUK.15.5	Orowa, apa chiki yaikopuntek wa yaikota koro tapsutu kata ani ruwe ne. 
LUK.15.6	Orowa, uni un ek koro, nimaraha newa aun utara uwekarire wa orota ene itak-hi:—En tura no yaikopuntek wa en kore, aturainu ku hitsuji chikoikip apa nisa ruwe ne gusu ne na, sekoro itak. 
LUK.15.7	Echi otta Ku ye, tap korachi yaikokatpak kuni shomoki shinepesan ikashima wan e ashikne hotne oupeka utara gusu kasu no, shine chikokatpak guru yaikokatpak gusu an nupetne ambe anak ne kando oshiketa naa an ruwe ne na.
LUK.15.8	Shui, inan shiwentep anak ne drakma wanbe koro wa nei shinep turainu chiki, ratchako uhuika wa so nunuye hine pa pakno irammakaka hunara shomoki ya? 
LUK.15.9	Orowa, nei ambe pa yakun, koro nimaraha newa aun utara uwekarire wa:—Ku turainu drakma apa gusu en tura no yaikopuntek wa en kore, sekoro itak. 
LUK.15.10	Tap korachi echi otta Ku ye, chikokatpak an shine guru yaikokatpak chiki Kamui uitekbe kotchaketa nupetne ambe an ruwe ne na.
LUK.15.11	Orowa, Shinuma ene itak-hi:—Tu po koro shine ainu an: poniune guru anak ne michi orun ene itakhi:— 
LUK.15.12	Michi, ku uk kuni ruokakep usaraye wa en kore, ani itak. 
LUK.15.13	Orowa, korope usaraye wa po utara otta koropare nisa ruwe ne. Pon no shiran koro poniune guru anak ne korobe obitta uwekarire hine tuima moshiri orun oman, aige, nei ita hoiyo wa korope obitta ehochari nisa rawe ne. 
LUK.15.14	Orowa, obitta eiwange okere chiki nei moshiri ta poro keman hetuku ruwe ne, awa, nei guru gusu eishiramnep an ruwe ne. 
LUK.15.15	Orowa, shinuma oman wa nei moshiri un shine ainu otta aeyai yatoinere, aige, buta reshpa kuni gusu ekira un aomande nisa ruwe ne. 
LUK.15.16	Awa, buta e push e wa yaikironnure rusui wa an, orowa, nep ka koropare guru isam ruwe ne. 
LUK.15.17	Koroka, shinuma yainukara wa ene itak-hi:—Ku goro michi hempak niu ne uitek utara koro wa nei utara kironnu pakno aep koro wa ikashima wa an, awa, kuani teda ku an wa rai etokooiki na! 
LUK.15.18	Kuani ku hopuni wa ku michi orun ku arapa, aine, ene itak ku ki-hi:—Ku michi, kuani anak ne Kamui epeka no hemhem, e tek samata hemhem, 
LUK.15.19	katpak ku ki, awa, e poho ari aye kuni ku upak shomo ne: e uitek guru nei no en kara wa en kore, ani ku itak kusu ne na. 
LUK.15.20	Orowa, shinuma hopuni wa koro michi orun ek nisa ruwe ne. Korota, naa ehangeko no an ita, koro michi anak ne shinuma nukara, aige, erampoken kashpa hine hoyupu wa rekuchi ruiruye wa chopchopse-kara ruwe ne. 
LUK.15.21	Orowa, poho anak ne shinuma orun ene itak-hi:—Michi, kuani Kamui epeka no hemhem, e tek samata hemhem katpak ku ki: tane e poho ari aye kuni ku upak shomo ne ruwe ne. 
LUK.15.22	Koroka, michi anak ne usshiune utara orun ene itak-hi:—Tunashi no iyotta pirika amip koro wa ek wa shinuma mire; tek-un-gani teke otta unu, orowa, kema otta keire ushte yan: 
LUK.15.23	samata, mimush pon beko nimba wa ek wa raige, 
LUK.15.24	orowa, chi ibe ash wa nuchattek anro: inambe gusu ne yakun, tan ku po anak ne rai wa isam, awa, kanna shiknu wa an: aturainu wa an, awa, kanna apa nisa ruwe ne gusu ne na. Orowa, nei utara yainuchattek heashi ruwe ne. 
LUK.15.25	Aige, kiyanne guru anak ne toi otta an: awa, shinuma unihi ehange no ek chiki, tunun hawe newa tapkara hura nu nisa ruwe ne. 
LUK.15.26	Aine, shine usshiune guru hotuyekara wa tap okaibe anak nekon a ambe ne ya? sekoro uwepekennu nisa ruwe ne. 
LUK.15.27	Orota nei guru ene itak-hi:—E akihi ek an ruwe ne: tashum shomoki no tumashnu wa ek gusu e koro michi mimush ponbeko raigere nisa ruwe ne na, ari itak. 
LUK.15.28	Koroka, shinuma irushka wa chisei orun ahun shomoki: orowa, koro michi soine wa shinuma ahun kuni onishnishi. 
LUK.15.29	Koroka, shinuma ese wa koro michi orun ene itak-hi:—Ingarʼan, kuani tan inne pa uturu e otta ku yaishieiwangere nisa, awa, tane pakno e ye ikashpaotte ku otereke ka shomoki; yakka, kuani ku ikatairotke utara tura nuchattek kuni gusu pon yange ne yakka e en kore ka shomoki, 
LUK.15.30	awa, ochakot utara gusu e korobe etaraka isamka tan e koro poho ek chiki, shinuma gusu mimush pon beko e raige nisa ruwe ne. 
LUK.15.31	Orota shinuma ene itak-hi:—Ku poho, eani anak ne ramma en tura no an, orowa, nep ku korobe ne yakka obitta e korobe ne ruwe ne. 
LUK.15.32	E akihi anak rai wa kanna shiknu, aturainu wa kanna-shui apa nisa ruwe ne, tambe gusu, nuchattek hemhem ki, yaikopuntek hemhem ki ambe anak ne, aki kunip ne ruwe tapan na.
LUK.16.1	Orowa, koro koikara utara otta Shinuma ene itak-hi:—Shine oteknu guru an, aige, otta chisei epunginere gusu an uitek guru an; awa, nei uitek guru anak ne kon nishpa korobe koatcha korʼan ani an ambe ani nishpa otta aeiyonnupba nisa ruwe ne na. 
LUK.16.2	Tata otta shinuma nei guru hotuyekara wa otta ene itak-hi:—Eani gusu an ku nu orushpe nekon a ambe ne ya? Chisei epungine gusu okai e esanniyop en nure yan, tewa no eani ku kot chisei aepunginere eaikap ruwe ne gusu ne na, ani itak. 
LUK.16.3	Orowa, nei guru anak ne koro keutum ta ene itak-hi:—Nekon a ku ki kusu ne ya? Ku kon nishpa en emaka ruwe ne gusu ne na. Toi ku ta kuni ku turasak ruwe ne; orowa, ku iyahup gusu ku yainikoroshma ruwe ne. 
LUK.16.4	Kuani a en emaka orowa no moshima okai utara kot chisei otta en ahungere kuni nekon a ku kara ya ku oshitchiu na, sekoro keutura ta itak. 
LUK.16.5	Orowa, shinuma anak ne kon nishpa orowa no ashosere utara shinen range hotuyekara, aige, hoshiki no an guru otta ene itak-hi:—Ku kon nishpa gusu e 
LUK.16.6	shoserep anak nei pakno an a? Orota, Shum ashikne hotne chomba pakno ne, ani itak. Nei guru otta shinuma ene itak-hi:—E koro sanniyo-kambi uk wa chashnu no a hine wan e re hotne chomba ani nuye yan, sekoro itak. 
LUK.16.7	Orowa, moshima guru otta, nei pakno aeshosere ya? ani itak. Orota, komungi ashikne hotne chomba ne ruwe ne, sekoro itat. Orowa, nei guru otta shinuma ene itak-hi:—E koro sanniyo-kambi uk wa ine hotne chomba ani nuye yan, ani itak. 
LUK.16.8	Orowa, kon nishpa anak ne, nei oupeka sak chisei epungine uitek guru wayashnu no ki nisa ruwe ne gusu, iramye nisa ruwe ne na; inambe gusu ne yakun, pekere un poho kasu no anak ne moshiri un poho koro ikiri ta naa wayashnu wa okai ruwe ne gusu ne na. 
LUK.16.9	Shui, echi otta Ku ye, nei ambe isam kusu ne chiki, shiokere shomoki oshiroma-i orun echi ahuptere kuni gusu oupeka sak ikoro ani yaikota gusu ikatairotke utara kara yan. 
LUK.16.10	Iyotta ponbe gusu ikipniukesh guru anak ne porobe gusu ne yakka ikipniukesh ruwe ne; orowa iyotta ponbe gusu oupeka sak guru anak porobe gusu ne yakka oupeka sakbe ne ruwe ne na. 
LUK.16.11	Tambe gusu, echi utara anak ne oupeka sak no an ikoro gusu ikipniukesh shomoki yakun, son no ambe echi shitkashimare guru nen ne ruwe he an? 
LUK.16.12	Samata, moshima guru korope gusu ikipniukesh shomoki yakun, yaikota echi korope echi koropare an guru nen ne ruwe he an? 
LUK.16.13	Tu sapane guru orota yaishieiwangere eashkai uitek guru isam, yak anak ne, shinen kowen, shinen to-omap; shinen ko-oshkoro, shinen etunne kusu ne na. Echi utara okai, Kamui hemhem, aeoteknup hemhem tup ne kane otta yaishieiwangere eaikap ruwe ne.
LUK.16.14	Orowa, ichen omap Parisee un utara anak ne obitta no okai tap orushpe nu, awa, Shinuma emina esapse nisa ruwe ne. 
LUK.16.15	Aige, Shinuma nei utara otta ene itak-hi:—Echi utara anak ne utara tek samata yaikatpak sakte ruwe ne, koroka, Kamui anak echi koro keutum eraman: inambe gusu ne yakun, utara tumugeta ariknarep anak ne Kamui tek samata aetunnep ne ruwe ne gusu ne na. 
LUK.16.16	Tuitak newa uweingarape anak ne Yoannes pakno an; nei ita wano Kamui moshiri gusu an Pirika shongo eupaskuma a an, orowa, obitta no ahup utara anak ne yaikoniwen wa ahup ruwe ne. 
LUK.16.17	Koroka, tuitak un shine iyotta ponbe hachiri kasu no kando newa toitoi isam ambe isaika ruwe ne. 
LUK.16.18	Inan guru ne yakka koro machi uosurupa wa moshima okai slriwentep ani machi ne kara guru anak ne omoinu kon ruwe ne: samata, koro hoku orowa no aosurupa shiwentep ahupkara guru ne yakka omoinu kon ruwe ne na.
LUK.16.19	Orowa, kesto irammakaka okai fure amip newa sarambe amip mi shine oteknu ainu an: 
LUK.16.20	orowa, nei oteknu guru koro ibe set wano rapapsep ani 
LUK.16.21	yai-ibere rusui hup eshik no oma Razaros ani an reihei koro shine iyahupkara guru shinuma chashi apa samaketa aande nisa ruwe ne: ruwe un, seta poka araki wa shinuma koro piri kemkem nisa ruwe ne. 
LUK.16.22	Okaketa, nei iyahupkara guru anak ne rai, orowa, Kamui uitekbe shinuma koro wa paye hine Abraham upshoro ta ande nisa ruwe ne: orowa, nei oteknu guru ne yakka rai wa tushiri oro aomare nisa ruwe ne. 
LUK.16.23	Orowa, shinuma Hedes oshiketa panakte wa an, awa, shiki hepuni hine koro upshoro ta Razaros koro Abraham kattuima no okai shiri nukan nisa ruwe ne. 
LUK.16.24	Orowa, shinuma hawe ashte wa ene itak-hi:—Michi Abraham, en erampokiwen wa en kore, Razaros anak ne koro ashikepet etu wakka oro omare hine ku goro parumbe memamka kuni gusu omande wa en kore; tan abe nui oshiketa ku aiuninka ruwe ne gusu ne na. 
LUK.16.25	Koroka, Abraham ene itak-hi:—poho, eani kanna moshiri ta e an rapoketa e koro pirika okaibe e kon nisa ruwe ne, orowa, Razaros anak ne nei no korachi wen okaibe kon nisa ruwe ne-hi eshkarun yan: koroka, tane anak shinuma teda an wa aomaoma wa an, eani anak ne aiuninka wa an na. 
LUK.16.26	Samata, tan okaibe moshima, chi utara newa echi utara uturuta poro shui aatte wa an, te wano echi orun paye rusui utara paye eaikap kuni gusu, samata, toani wano un orun kush rusui utara araki eaikap kuni gusu ne na, sekoro itak. 
LUK.16.27	Orowa, shinuma ene itak-hi:—Tambe gusu, michi; ku goro michi chisei orun shinuma omande kuni ku koramkon na; 
LUK.16.28	inambe gusu ne yakun, ainu iriwak ashikne niu ku goro: nei utara iteki tan panakte an ushike un ahup kuni ne orota paweteshu kire wa en kore, sekoro itak. 
LUK.16.29	Koroka, orota Abraham ene itak-hi:—Nei utara otta Mose newa Uweingara utara okai; nei utara anak ne shinuma utara nu yak pirika, ani itak. Orowa, 
LUK.16.30	nei guru ene itak-hi:—Shomo, michi Abraham: koroka, rai guru orowa no shinen oman chiki, nei utara yaikokatpak kusu ne, sekoro itak. 
LUK.16.31	Orota shinuma ene itak-hi:—Nei utara anak ne Mose newa Uweingara utara nu shomoki yakun, rai orowa no shinen hetopo-shiknu yakka inu shomoki kusu ne na, sekoro itak.
LUK.17.1	Orowa, Shinuma anak ne koro koikara utara otta ene itak-hi:—Epetchiurep shomo ek katu anak ne aeaikapbe ne ruwe ne: koroka, nei ambe ekte guru anak ne aeyaisambepokash humi! 
LUK.17.2	Nei guru anak teda okai nokan utara un shinen epetchiure kasu no, shinuma rekuchi otta shuma-nishu aunu hine atui otta aeyapkiri-i anak nei guru gusu naa pirika ruwe ne. 
LUK.17.3	Echi yaitubare yan: e koro ainu iriwak katpak ki chiki kopao yan; orowa, shinuma yaikokatpak yakun tusare yan. 
LUK.17.4	Shine to ta arawan shuine e epeka katpak ki wa arawan shuine e otta hoshipi hine:—Ku yaikokatpak ruwe ne, ani itak yakun, shinuma tusare yan.
LUK.17.5	Orowa, Apostoro utara anak ne Utarapa otta ene itak-hi:—Chikoro eishokor-i naa porore wa 
LUK.17.6	un kore, ari itak. Orowa, Utarapa ene itak-hi:—Karashi piyehe pakno an eishokor-i echi koro yakun, tan sikaminos chikuni otta:—Eani arishpa wa atui oshiketa aetoita yan, ani an itak ani ye yakun, nei ambe echi ye itak nu kusu ruwe ne. 
LUK.17.7	Koroka, echi tumugeta inan guru toipushup koro hene ki, hitsuji chikoikip reshpa hene ki usshiune guru koro hine, nei guru okim un san wa ek chiki, shinuma orota:—Nani ek wa ibe gusu a yan ani ye guru anak nen ne ruwe? 
LUK.17.8	koroka, shomo nei no ki wa shinuma otta ene itak-hi:—Ku ibe kuni aep etokooiki yan, orowa no kut koro wa ku ibe hemhem ki, iku hemhem ki eramushinne pakno en otta yaishieiwangere yan: orowa, okaketa eani ne yakka ibe hemhem ki, iku hemhem ki kusu ne, ani an itak ani shinuma otta ye shomoki ya? 
LUK.17.9	Koro usshiune guru anak ne akashpaotte nei no ki gusu otta shinuma koyaiiraige ya? 
LUK.17.10	Tambe korachi echi utara ne yakka echi ki kuni gusu aeikashpaotte wa an okaibe obitta echi ki okere chiki:—Chi utara anak ne raka isam usshiune utara chi ne; chi ki kusu ne kuni an okaibe chi ki nisa ruwe ne ani an itak ani ye yan.
LUK.17.11	Orowa, nei utara Yerusarem kotan orun payekai korʼan ita anak ne, Shinuma Samaria moshiri newa Gariraya moshiri tumuge kush wa an nisa ruwe ne na. 
LUK.17.12	Awa, shine kotan ahun ita tuima no an ushiketa roshki wa okai munin tashum ki utara wa niu Shinuma etunangara: 
LUK.17.13	aige, nei utara hawe ashte wa ene itak-hi:—Yesu, Nishpa, un erampokiwen wa un kore, ari itak. 
LUK.17.14	Shinuma nei utara nukara chiki, orota ene itak-hi:—Echi paye wa Kamui kora kenru esapane utara otta yainukare yan, ani itak. Orowa, nei utara paye rapoketa, aashkannere nisa ruwe ne. 
LUK.17.15	Orowa, nei utara tumugeta an shinen anak ne yaikota iwange no an shiri nukara chiki, rui hau ani Kamui iramye wa hoshipi nisa ruwe ne; 
LUK.17.16	aige, Shinuma chikiri samaketa nanu shiri kata kamure wa otta koyaiiraige ki: nei guru anak ne Samaria moshiri un gunʼne ruwe ne. Orowa, 
LUK.17.17	Yesu ese wa ene itak-hi:—Aashkannere utara anak ne wa niu shomo ne ya? Koroka, nei okai shinepesan niu neita okai ruwe he an? 
LUK.17.18	Tan oya un guru moshima hoshipi wa Kamui iramye guru isam ruwe? 
LUK.17.19	Orowa, nei guru otta Shinuma ene itak-hi:—Hopuni wa oman: e koro eishokor-i anak e iwangere nisa ruwe ne na, sekoro itak.
LUK.17.20	Orowa, Kamui moshiri hembara ek kuni orushpe Parisee un utara Shinuma otta nu ita anak ne otta ene itak-hi:—Kamui moshiri anak ne aoshitkurukote no ek shomoki: 
LUK.17.21	shui, teda an, toada an, ani an itak ani aye shomoki! Ingara, Kamui moshiri anak ne echi tumugeta an ruwe ne.
LUK.17.22	Orowa, koro koikara utara otta Shinuma ene itakhi:—Echi utara anak ne Ainu Poho toho shinep echi nukan rusui toho ek kusu ne, koroka, echi nukara shomoki kusu ne na. 
LUK.17.23	Orowa, utara anak ne echi otta ene itak kusu ne-hi:—Ingara, taada un! Toada un! ani itak kusu ne ita; iteki paye yan, 
LUK.17.24	iteki nei utara osh paye yan: kando choropok wano shine an ushiketa imeru hetuku chiki, kando choropok un moshima an ushike pakno pekere atte ruwe ne; Ainu Poho ne yakka koro toho ta nei no korachi an kusu ne na. 
LUK.17.25	Koroka, hoshiki no Shinuma inne no okaibe gusu aeramshitnere wa tane okai ainu ikiri orowa no aemaka kusu ne. 
LUK.17.26	Orowa no, Noe okai rapoketa an korachi, nei ambe nei no Ainu Poho pakita ne yakka an kusu ne. 
LUK.17.27	Noe anak ne chip otta ahun wa pe san hine obitta no okai utara isamka pakno, nei ita okai utara anak ne ibe hemhem ki, iku hemhem ki, matkoro, hokukoro, matkore, hokukore hemhem ki nisa ruwe ne na. 
LUK.17.28	Shui, Rot okai pakita ne yakka an; Utara anak ne ibe hemhem ki, iku hemhem ki, hok hemhem ki, eihok hemhem ki, toita hemhem ki, chisei kara hemhem ki nisa ruwe ne; 
LUK.17.29	koroka, Rot anak ne Sodom kotan orowa no oman toho ta kando wano abe newa iwau ran wa obitta no okai utara isamka nisa ruwe ne: 
LUK.17.30	Ainu Poho anukare toho ta ne yakka nei no korachi an kusu ne na. 
LUK.17.31	Nei toho ta chisei kitaigeta an wa korobe anak chisei oshiketa an guru anak ne iteki nei ambe uk kuni ran yan: orowa, kimta an guru ne yakka nei no korachi iteki hoshipi yan. 
LUK.17.32	Rot koro machi eshkarun yan. 
LUK.17.33	Nen ne yakka kon ramat eyaiepirikare kuni hunara guru anak ne nei ambe eyaiewende ruwe ne: koroka, nen ne yakka kon ramat eyaiewende gurʼanak ne nei ambe shiknure kusu ne na. 
LUK.17.34	Echi otta Ku ye, nei anchikara ta tu ainu anak ne shine shotki kata okai, aine, shinen auk, shinen aande kusu ne na. 
LUK.17.35	Tu shiwentep utara tu-unashi yuta koro, shinen anak ne auk, shinen anak aande kusu ne na. 
LUK.17.37	Orowa, nei utara ese wa Shinuma otta, Neita, Utarapa? Orota, Shinuma ene itak-hi:—Netobake an ushiketa nei ita anak ne kapachiri uweshineatki kusu ne ruwe ne, ari itak.
LUK.18.1	Orowa, utara anak ne ramma inonno-itak ki wa iteki ramu-rai kuni gusu shine itak-maukushte-itak ye wa ene itak-hi:— 
LUK.18.2	Shine an machiya ta Kamui ko-ishitoma shomoki, ainu ka ko-oripak shomoki koipishi guru an: 
LUK.18.3	samata, nei machiya ta shine shiyompiyara shiwentep an; awa, nei shiwentep anak ne kanna-kanna Shinuma orota ek, aine:—En epokba guru gusu ikemnu wa en kore, ari itak; 
LUK.18.4	orowa, shinuma anak ne pon no uturuta shomo ekottanu, koroka, okaketa yaikota koro keutumta ene itak-hi:—Kuani anak ne Kamui ko-ishitoma shomoki, 
LUK.18.5	ainu ko-oripak shomoki, yakka; tan shiyompiyara shiwentep en ramu-sarakka gusu, ku ikemnu tusu ne, shomo ne chiki shinuma kanna-kanna ek gusu en shingere kusu ne na, ari itak. 
LUK.18.6	Orowa, Utarapa ene itak-hi:—Oupeka sak no an ko-ipishi guru ye itak nu yan. 
LUK.18.7	Orowa, tokapto ta hene kunne to ta hene orota ko-hawe ashte koro anumge wa okai utara gusu Kamui anak ne otta eramushiporore wa ikemnu kara shomoki ya? 
LUK.18.8	Echi otta Ku ye, chashnu no nei utara gusu Shinuma ikemnu kusu ne na. Yakka, Ainu Poho ek ita moshiri kata eishokor-i anukara kusu ne ya?
LUK.18.9	Orowa, keutum ta yaikota oupeka ruwe ne ani an ambe ani esanniyo wa moshima okai utara pange utara otta Shinuma tan itak-maukushte-itak ne yakka ye-hi:— 
LUK.18.10	Inonno-itak ki gusu tu ainu Kamui kora kenru otta hemeshpa nisa ruwe ne; shinen anak ne Parisee un guru ne, nei moshimap anak yaku-etaye guru ne ruwe ne. 
LUK.18.11	Nei Parisee un guru ash kane yai otta tap okaibe ani inonno-itak ki:—Kamui, kuani anak ne moshima okai utara korachi, niwen no iki guru, oupeka sakbe, omoinu koro guru shomo ku ne gusu, samata teda okai yaku-etaye guru poka ku koheraye shomoki gusu ku yaiiraige ash na. 
LUK.18.12	Shine mawari uturuta tu shuine shomo ramnu ku ki, nep ne yakka ku eyaiepirikarep wanbe un shinep ku yange ruwe ne, ani itak. 
LUK.18.13	Koroka, nei yaku-etaye guru anak ehangeko no an wa ash hine kando orun ka koro shikihi hepuni poka shomoki, koroka, koro penram shirikik wa ene itak-hi:—Kamui, chikokatpak guru ku ne gusu imommuye kara wa en kore, ani itak. 
LUK.18.14	Echi otta Ku ye:—Nei guru kasu no tan guru anak ne aoupekare no koro uni orun san nisa ruwe ne na: inambe gusu ne yakun, nen ne yakka yaikota yairikande gurʼanak ne aramde kusu ne; koroka, yaikota yairamde gurʼanak ne arikta ande kusu ne na, sekoro itak.
LUK.18.15	Orowa, atomooshma kuni ne okai utara anak ne koro aiai Shinuma otta koro wa araki: awa, koikara utara nukara chiki nei utara kopao nisa ruwe ne. 
LUK.18.16	Koroka, Yesu nei utara shihekote hotuyekara wa ene itak-hi:—Nokan utara en orota araki ambe ramuoshma wa iteki hattoki yan: Kamui moshirʼ-unbe anak ne nei no okaibe ne ruwe ne gusu ne na. 
LUK.18.17	Son no echi otta Ku ye:—Nen ne yakka nokan guru nei no Kamui moshiri uk shomoki gurʼanak ne oara nei moshiri orun ahun shomoki kusu ne na.
LUK.18.18	Orowa, shine esapane guru Shinuma otta nu wa ene itak-hi:—Pirika epakashnu guru, kuani hembara pakno ne yakka okere shomoki inotu eikeshkoro kuni nekon a ku ki yak pirika ya, ari nu. 
LUK.18.19	Orota Yesu ene itak-hi:—Nep gusu pirika ani En ye ya? Shinen moshima pirikap isama, nei ambe anak ne Kamui ne ruwe ne. 
LUK.18.20	Eani ikashpaotte eramʼan, Iteki omoinu; Iteki keuk; Iteki ikka; Iteki shunge paweteshu ki; E koro ona unu kooripak yan, ari itak. 
LUK.18.21	Nei guru ene itak-hi:—Tap okaibe obitta ponram orowa no ku shikkashima nisa ruwe ne, ani itak. 
LUK.18.22	Yesu nei itak nu chiki otta ene itak-hi:—E sak no an ambe naa shinep an; nep ne yakka e korobe obitta ehok wa otek-sak utara otta eimek, yak anak ne kando oshiketa ikoro e koro kusu ne: orowa, ek hine En osh oman yan, ari itak. 
LUK.18.23	Koroka, tap okaike nu chiki shinuma shiri yairamkoiki ruwe ne; shiri oteknu an guru ne ruwe ne gusu ne na. 
LUK.18.24	Orowa, Yesu nei guru nukara koro ene itak-ki:—Nep hokamba no ikoro koro utara Kamui moshiri orun ahup humi! 
LUK.18.25	Ikoro koro guru Kamui moshiri orun ahun-i kasu no rakuda chikoikip kem-pui oboso wa oman-i anak ne naa isaika ruwe ne. 
LUK.18.26	Orowa, nu utara anak ne ene itak-ki:—Yakun, kashi-a-obiuki guru anak ne nen ne ruwe he an? ani itak. 
LUK.18.27	Koroka, Shinuma ene itak-ki:—Ainu utara otta aeaikapbe anak ne Kamui otta eashkaibe ne ruwe ne. 
LUK.18.28	Orowa, Petros ene itak-hi:—Ingara, chi utara anak ne chi korobe ande wa E osh araki wa okai ruwe ne, ari itak. 
LUK.18.29	Nei utara orota Shinuma ene itak-hi:—Son no echi otta Ku ye:—Kamui moshiri rengap gusu chisei hene, machi hene, iriwak hene, 
LUK.18.30	eshikop hene, po utara hene are wa tane an pakita naa kasu no poron no akore, aine, iyoshi no ek pakibita ramina okere shomoki inotu shomo akore guru anak ne isam ruwe he na, ari itak.
LUK.18.31	Orowa, Shinuma nei tun ikashima wa niu uk wa orota ene itak-hi:—Ingarʼan, chi utara anak ne Yerusarem kotan orun hemeshpa ruwe ne, orowa, Uweingara utara ani anuye wa an obitta no okaibe 
LUK.18.32	Ainu Poho otta auweomare kusu ne na. Inambe gusu ne yakun, Shinuma anak ne Oya un utara otta aekoshi, orowa, aeoyaitak, otta shomo yaikatanu ki, kata topse-topse akara; 
LUK.18.33	samata, nei utara anak ne Shinuma shirikik wa raige kusu ne: orowa, rereko an ita Shinuma hetopo-shiknu kusu ne na, sekoro itak. 
LUK.18.34	Orowa, nei utara anak ne obitta tap okaibe oara erampeutek: tan okai itak nei utara otta anuina wa okai gusu, aye okaibe ramepakari eaikap nisa ruwe ne na.
LUK.18.35	Orowa, Yeriko kotan ehange no ek ita anak ne shine shiknak guru ru parurugeta a hine eungeraitep koramkoro korʼan ruwe ne: 
LUK.18.36	awa, nei guru inne utara shirikush wa paye shiri nu chiki, nei paye-hi ikkewehe uwepekennu nisa ruwe ne. 
LUK.18.37	Orowa, Nazaret kotan un Yesu shirikush shiri an sekoro anure nisa ruwe ne. 
LUK.18.38	Tata otta shinuma hawe ashte wa ene itak-hi:—Dabid poho ne Yesu, en erampokiwen wa en kore, ani itak. 
LUK.18.39	Orowa, kotchaketa paye utara anak ne shinuma mo no an kuni kopao nisa ruwe ne: koroka, shinuma naa poron no hawe ashte wa:—Dabid koro poho, en erampokiwen wa en kore, ani itak nisa ruwe ne. 
LUK.18.40	Orowa, Yesu ash wa orota nei guru atura wa ek kuni kashpaotte: orowa, shinuma ehange no an ita anak ne:— 
LUK.18.41	E otta Ku ki kuni nekon a e kon rusui ya? ani, shinuma otta nu. Nei guru ene itak-hi:—Utarapa, ku ingara kuni ne ku kon rusui, 
LUK.18.42	ani itak. Orota Yesu ene itak-hi:—Ingara yan, e koro eisbokor-i anak ne e iwangere nisa ruwe ne na, sekoro itak. 
LUK.18.43	Orowa, nani nei guru ingara wa Kamui ko-oripak hine Shinuma osh oman: obitta no okai utara anak ne nei ambe nukara chiki Kamui ko-iramye nisa ruwe ne na.
LUK.19.1	Orowa, Shinuma Yeriko kotan otta ahun, aige, 
LUK.19.2	nei kotan kush korʼan nisa ruwe me. Awa, Zakkeos ani an reihei koro, yaku-etaye utara esapane guru an; shinuma oteknu guru ne ruwe ne. 
LUK.19.3	Nei guru Yesu nekon a an guru ne ya eraman kuni hunara gusu Shinuma nukan rusui ruwe ne; koroka, inne utara okai gusu nukara eaikap, ikkewe ram guru ne ruwe ne gusu ne na. 
LUK.19.4	Orowa, nei guru hoshiki no hoyupu hine Shinuma nukara kuni ne kuwa-no-ki chikuni nimu nisa ruwe ne; Shinuma nei rukari kush kusu ne gusu ne na. 
LUK.19.5	Orowa, Yesu nei ushike un ek chiki hepuni ingara hine shinuma otta ene itak-hi:—Zakkeos, tunashi no ran; tanto e kot chisei ta Ku reushi kusu ne na, ari itak. 
LUK.19.6	Tata otta shinuma tunashi no ran hine yaikopuntek wa Yesu tura nisa ruwe ne. 
LUK.19.7	Orowa, utara anak ne nei ambe nukara chiki obitta oromam wa ene itak-hi:—Shinuma chikokatpak guru kot chisei ta reushi gusu oman ruwe ne. 
LUK.19.8	Orowa, Zakkeos ash wa Utarapa otta ene itak-hi:—Utarapa, ingarʼan, ku korobe nimara pak no otek-sak utara otta ku eungerai; samata, oheuge sak no inan guru orowa no ku sangere yak anak ne ine shui pakno ku hoshipire ruwe ne, ari itak. 
LUK.19.9	Orowa, orota Yesu ene itak-hi:—Tanto kashiobiuki ambe anak ne tan chisei orun ek an, nei guru Abraham koro poho ne ruwe ne gusu ne na. 
LUK.19.10	Inambe gusu ne yakun, Ainu Poho anak ne aturainu wa okai utara hunara wa kashiobiuki kuni gusu ek nisa ruwe ne gusu ne na.
LUK.19.11	Orowa, utara anak ne tap okaibe nu korʼan ita Shinuma naa itak omare wa itak-maukushte-itak ani ye, inambe gusu ne yakun, Yerusarem kotan ta ebange, orowa, okai utara Kamui moshiri nani ek kusu ne kunak ramu nisa ruwe ne gusu ne na. 
LUK.19.12	Tambe gusu, nei utara otta Shinuma ene itak-hi:—Shine ottena ne guru an, shinuma yaikota gusu moshiri uk wa orowa no hoshipi kuni ehangeko no an moshiri orun arapa nisa ruwe ne. 
LUK.19.13	Orowa, koro wa niu ne usshiune utara hotuyepukara wa orota ichen wanbe koropare hine, ku hoshipi pakno iraugetupa yan, ari itak. 
LUK.19.14	Koroka, koro kotan un utara nei nishpa etuune gusu nei oshi utara teshkara hine:—Tan guru anak ne iteki un esapane kuni chi emaka ruwe ne, ani an itak ani itakte nisa ruwe ne. 
LUK.19.15	Orowa, nei nishpa uk kuni moshiri uina wa hoshipi chiki, ichen akore usshiune utara iraugetupa wa nei pakno eyaiepirikare orushpe nu kuni gusu orota araki kuni ikashpaotte nisa ruwe ne. 
LUK.19.16	Orowa, hoshiki no an guru shinuma kotchake un ek wa:—Utarapa, E koro shine ichen auak ne naa wan ichen epirikare nisa ruwe ne, ari itak. 
LUK.19.17	Orota, shinuma ene itak-hi:—pirika, iki pirika usshiune guru e ne ruwe ne! shiri ponbe gusu eani ikipniutesh ari anukara gusu, wan machiya esapane yan. 
LUK.19.18	Orowa, tutanu an guru ek, aige, Utarapa, e koro shine ichen anak ne ashikne ichen epirikare nisa ruwe ne, ari itak. 
LUK.19.19	Orota shinuma ene itak-hi:—Eani ne yakka ashikne machiya esapane yan, ani itak. 
LUK.19.20	Orowa, moshima an guru ek wa:—Utarapa, ingaraʼn, senkaki otta kokarakari wa an ku shikkashima e koro ichen teda an: 
LUK.19.21	kuani anak ne e ko-ishitoma ash, aokai anak keutum niwen guru e ne ruwe ne gusu ne na: shomo ande ambe e uk, shomo e etoitap aokai nange ruwe ne na. 
LUK.19.22	Orota shinuma ene itak-hi:—Wen usshiune guru, e koro paro wano san itak ani ku e koipishi ash kusu ne. Kuani anak ne keutum niwen guru ku ne wa, ku ande shomoki okaibe ku uk, shomo ku etoitap ku nange shiri eani eramʼan; 
LUK.19.23	tambe gusu, ku ek ita nei ambe risoko tura no ku uk easkkai kuni ne nep gusu ginko otta ku goro ichen e ande shomoki ya? 
LUK.19.24	Orowa, samaketa roshki wa okai utara otta ene itak-hi:—Nei guru orowa no koro shine ichen uk wa, wan ichen koro guru otta kore yan, ari itak. 
LUK.19.25	Utarapa, shinuma wan ichen kon ruwe ne otta nei utara ye nisa ruwe ne. 
LUK.19.26	Echi otta Ku ye:—Nen ne yakka koro guru otta akore kusu ne; koroka, koro shomoki guru orowa no koro wa an okaibe ne yakka auk kusu ne na. 
LUK.19.27	Samata, en epokba wa ku esapane kuni kopan utara eteun tura wa en kotchaketa ronnu yan, ari itak.
LUK.19.28	Orowa, Shinuma tap okai itak ye okere chiki, nei utara kotchaketa oman wa Yerusarem kotan orun hemesu nisa ruwe ne na.
LUK.19.29	Orowa, Shinuma Betpage newa Betania kotan un Kanran-ush ani aye nupuri otta karange no ek chiki, koro koikara utara tu niu payere wa ene itak-hi:— 
LUK.19.30	Ikushta an kotan oruu paye: nei kotan orun echi ahup korʼan ita ainu naa shomo o ashirikote wa an pon roba echi nukara kusu ne; nei ambe pita hine nimba wa araki yan. 
LUK.19.31	Orowa no, nen ka nep gusu nei ambe echi pita ya? ari an itak ani ye guru an yak anak ne, Utarapa kon rusui, ani ye yan. 
LUK.19.32	Orowa, aomande utara paye wa orota Shinuma ye korachi nukara. 
LUK.19.33	Awa, pon roba pita korʼan ita koro utara nei utara otta:— 
LUK.19.34	Nep gusu pon roba echi pita ya? ani itak. Orota nei utara anak ne:—Utarapa nei ambe kon rusui, ani ese-hi. 
LUK.19.35	Orowa no, Yesu otta nimba wa araki: aige, pon roba kashiketa koro chi mip ande wa Yesu ore nisa ruwe ne. 
LUK.19.36	Samata, oman aine utara ru otta koro amip piraspa nisa ruwe ne. 
LUK.19.37	Orowa, karange no ek wa Kanran-ush nupuri ran orogeta an ita, obitta no okai inne topaha un koikara utara anak ne nukara okere obitta no okai kiroro an ikip gusu yaikopuntek hine rui hau ani Kamui iramye heashi wa ene itak-hi:—Utarapa reihei ankushkerai ek Moshiri shikkashima gurʼanak ne anunuke ne: 
LUK.19.38	Kando oshiketa itomo an, iyotta rik un ushiketa aeoripak ambe an na, ari itak. 
LUK.19.39	Orowa, topaha utara tumugeta okai Parisee un utara anak ne Shinuma otta ene itak-hi:—Epakashnu guru, E koro koikara utara kopao wa un kore, ari itak. 
LUK.19.40	Orowa, Shinuma ese wa ene itak-hi:—Tan okai utara mo no okai chiki, shuma anak hawe ashte kusu ne na.
LUK.19.41	Orowa, shinuma ehange no ek wa nei machiya nukara chiki, gusu chish hine ene itak-hi:— 
LUK.19.42	Eani ka, eani, tan toho ta e gusu an itomo irenga e eramʼan yakun humi! Koroka, tane e shiki otta anuina ruwe ne. 
LUK.19.43	E epokba utara anak ne e okari no sakma roshki hine neita ne yakka iteki e soine kuni ne e nikkotama kusu ne, 
LUK.19.44	samata, eani newa otta okai poho utara newa shiri pakno hokushte kusu ne toho eani gusu ek kusu ne; nei utara shine shuma ne yakta shuma ukata moshima no ande shomoki kusu ne; eani anak ne ahotanukara paki i erampeutek nisa ruwe ne gusu ne na, sekoro itak.
LUK.19.45	Orowa, Shinuma Kamui kora kenru orun ahun hine eiyok utara soyumbare heashi, aige, nei utara 
LUK.19.46	otta ene itak-hi:—Ku kora kenru anak ne inonno-itak ki gusu an chisei ne kusu ne, sekorʼambe chieshinnuye wa an: koroka, echi utara ikka utara kot chisei ne echi kan nisa ruwe ne na, sekoro itak.
LUK.19.47	Orowa, Shinuma kesto Kamui kora kenru ta epakashnu korʼan nisa ruwe ne. Koroka, Kamui kora kenru esapane utara hemhem, kambi-nuye utara hemhem, utara koro pase utara hemhem, 
LUK.19.48	Shinuma raige kuni hunara ruwe ne: awa, hemanda ki kuni i, nei utara esanniyo eaikap: inambe gusu ne yakun, obitta no okai utara Shinuma nu gusu ko-okai shiriki an nisa ruwe ne gusu ne na.
LUK.20.1	Nei rapoke un shine toho ta Shinuma Kamui kora kenru ta an wa utara epakashnu hemhem ki, pirika shongo eupaskuma hemhem ki ita, ekashi utara tura no Kamui kora kenru esapane utara hemhem, 
LUK.20.2	kambi-nuye utara hemhem araki; awa, itak ki hine Shinuma orota ene ye-hi:—Un nure wa un kore: Inan okai nrondum e koro wa gusu tap okaibe e ki ya? Samata, nei nrondum e kore guru nen ne ruwe he an? ari ye. 
LUK.20.3	Shinuma ese wa nei utara otta ene itak-hi:—Kuani nei yakka shine itak echi otta Ku nu kusu ne; orowa En nure yan: 
LUK.20.4	Yoannes kore baptisma anak ne kando orowa no ekbe ne ruwe, ainu orowa no ekbe ne ruwe ne ya? 
LUK.20.5	Orowa, nei utara utashpa uwe-esanniyo wa ene itak-hi:—Kando orowa no ekbe ne ani chi ye ko anak ne, yakun, nep gusu echi utara shinuma eishokoro shomoki ya? ani Shinuma itak mangoro. 
LUK.20.6	Koroka, ainu orowa no ekbe ne ani chi ye ko anak ne, obitta no okai utara shuma un kopiye-kara kusu ne: Yoannes anak ne uweingara guru ne ani utara eishokoro ruwe ne gusu ne na. 
LUK.20.7	Orowa, nei utara ese wa:—Nei wano ekbe ne ya? chi eramushkari ash na, ari itak.
LUK.20.8	Orowa, nei utara orota Yesu ene itak-hi:—Nep nrondum Ku goro wa gusu tap okaibe Ku ki ya bene shomo echi nure ash ruwe ne.
LUK.20.9	Orowa, Shinuma tan itak-maukushte-itak utara otta ye heashi nisa ruwe ne:—Shine ainu anak ne hat toi etoita wa toi kara utara otta erusa nisa ruwe ne, orowa, ohon no okai gusu oya moshirʼotta oman nisa ruwe ne na. 
LUK.20.10	Awa, ibe o ush-i epa ita anak ne hat toi un nikaop akore kuni ne shine usshiune guru nei toi kara utara otta omande nisa ruwe ne; koroka, toi kara utara anak ne nei guru shirikik wa nep ka sak no arapare nisa ruwe ne. 
LUK.20.11	Orowa, naa shine usshiune guru omande ruwe ne: awa, nei utara shinuma ne yakka shirikik wa otta shomo ko-oripak no ki hine nep ka sak no arapare ruwe ne. 
LUK.20.12	Orowa no, naa re otutanu an guru omande: nei utara anak ne shinuma ne yakka piri ore wa emaka nisa ruwe ne. 
LUK.20.13	Orowa, nei hat toi kon nishpa ene itak-hi:—Nekon a ku ki ya? Ku omap an poho ku omande kusu ne; nei utara shinuma ko-oripak kusu ne nangoro, ari itak. 
LUK.20.14	Koroka, nei toi kara utara shinuma nukara chiki, utashpa upaore wa ene itak-hi:—Tan guru anak ne eikeshkoro gunʼne; nei eikeshkoro kunip chi korobe ne kuni ne raige anro, ari itak. 
LUK.20.15	Orowa, hat toi wano shinuma eyomak hine raige nisa ruwe ne. Tambe gusu, hat toi kon nishpa nei utara otta nekon a iki nangora? 
LUK.20.16	Shinuma ek wa nei toi kara utara isamka wa moshima okai utara otta koropare kusu ne, ari itak. Orowa, okai utara nei ambe nu chiki:— 
LUK.20.17	Iteki nei no an kuni anro, sekoro itak. Koroka, Shinuma nei utara orun ingara wa ene itak-hi:—Yakun, tap chieshinnuye wa an itak nekon a ambe ne ya?
LUK.20.17	Chisei kara utara emaka shuma auak ne
LUK.20.17	Shikkeu sapane shuma ne akan nisa ruwe ne?
LUK.20.18	Nei shuma kashiketa hachiri gurʼanak ne hurane apereke kusu ne; koroka, nen ne yakka kashiketa tan shuma hachiri guru an chiki toitoi mana acharichari korachi shinuma gusu aki kusu ne na.
LUK.20.19	Orowa, nei i epakigeta anak ne kambi-nuye utara newa Kamui kora kenru esapane utara Shinuma kishima kuni hunara ruwe ne: awa; okai utara ko-ishitoma; orowa, yaikota epeka no Shinuma nei itak-maukushte-itak ye nisa ruwe ne, sekoro, nei utara ramepakari nisa ruwe ne gusu ne na. 
LUK.20.20	Orowa, nei utara Shinuma uwande, samata ye itak oitak-sakte wa esapane umbe otta hemhem nrondum koro epungine guru otta hemhem ekoshi kuni ne, orota yaitota shioupekanere etokoush kuni utara payere nisa ruwe ne. 
LUK.20.21	Orowa, nei utara Shinuma otta nu wa ene itak-hi:—Epakashnu guru, Aokai anak ne oupeka no ye hemhem ki, epakashnu hemhem ki, orowa, ainu esanniyo shomoki, koroka, oheuge sak no Kamui ruhu epakashnu, ruwe ne, 
LUK.20.22	ari an ambe chi eramʼan: Chi utara anak ne Kaisaros otta yaku koropare ambe anak ne ikashpaotte nei no an ambe ne ya, shomo ne ya? 
LUK.20.23	Koroka, Shinuma anak ne nei utara koro irarabe eramʼan wa otta ene itak-hi:— 
LUK.20.24	Denaria shinep En nukare yan. Kashiketa shinuye wa an nokaha newa ikiri anak ne inan guru korobe ne ya? Otta, Kaisaros korobe ne, ani nei utara itak. 
LUK.20.25	Orowa Shinuma nei utara otta ene itak-hi:—Yak anak ne Kaisaros otta Kaisaros korobe koropare yan, Kamui otta Kamui korobe koropare yan, ari itak. 
LUK.20.26	Orowa, nei utara anak ne utara kotchaketa okai wa nei itak oitaksakte eaikap ruwe ne: orowa, nei ese itak gusu enushkari wa shomo itak ki no okai nisa ruwe ne na.
LUK.20.27	Orowa no, hetopo-shiknu ambe isam sekoro ye Saddokai un utara araki wa Shinuma otta nu wa ene itak-hi:— 
LUK.20.28	Epakashnu guru, Mose un gusu kambi-nuye katu ene okai-hi:—Ainu koro ainu iriwak anak ne machi koro, orowa, po sak no rai chiki, nei ainu anak koro iriwak hoppa machi koro wa otta kese kore kuni po hetukure tusu ne, ani nuye. 
LUK.20.29	Arawan ainu uiriwak okai; kiyanne guru machi koro wa po sak no rai; 
LUK.20.30	tu otutanu hemhem, re otutanu hemhem, 
LUK.20.31	nei no ne ruwe ne; arawa niu ka nei shiwentep koro, awa, po ande shomoki no rai nisa ruwe ne. 
LUK.20.32	Okaketa, nei shiwentep ne yakka rai nisa ruwe ne. 
LUK.20.33	Hetopo-shiknu-i ita anak ne nei shiwentep anak nei utara otta inan guru koro machi ne kusu ne ya? arawa niu machi ne kon nisa ruwe ne gusu ne na. 
LUK.20.34	Orota Yesu ene itak-hi:—Tane okai poho utara anak ne matakore hoku akore ruwe ne: 
LUK.20.35	koroka, nei moshiri hemhem akore, rai orowa no hetopo-ashiknure kuni hemhem aesanniyo utara anak ne matakore shomoki hoku akore shomoki ruwe ne: 
LUK.20.36	orowa, shui nei utara anak ne naa rai eaikap: Kamui hauturumbe nei no okaibe ne; orowa, hetopo-shiknu poho ne gusu Kamui poho ne ruwe ne. 
LUK.20.37	Koroka, rai guru hetopo-ashiknure gusu an ambe anak, Mose poka nei chaha orusbpe an ushiketa, Utarapa ani Abraham Kamui, Isaat Kamui, Yakob Kamui sekoro ye ita epakashnu ruwe ne. 
LUK.20.38	Shinuma anak ne rai guru koro Kamui shomo ne, shiknu guru koro Kamui ne ruwe ne: Shinuma gusu obitta no okai utara anak ne shiknu ruwe ne. 
LUK.20.39	Orowa, kambi-nuye utara ese wa ene itak-hi:—Epakashnu guru, Aokai pirika no ye ruwe ne, ari itak. 
LUK.20.40	Orowa, okai utara anak ne Shinuma otta naa itak uwepekennu kuni ishitoma nisa ruwe ne na.
LUK.20.41	Orowa, Shinuma nei utara otta ene itak-hi:—Hemanda gusu Kiristo anak ne Dabid koro poho ne ani utara ye ya? 
LUK.20.42	Inambe gusu ne yakun, Dabid yaikota Iyohaiochish oma kambi-sosh kata ene itak-hi:—
LUK.20.43	Utarapa anak ne ku goro Utarapa otta ene itak-hi:—
LUK.20.43	E epokba utara ani e chikiri aande kunip ne ku kara pakno,
LUK.20.43	Ku shimon tek samata a, ari itak.
LUK.20.44	Tambe gusu, Dabid anak ne Shinuma Utarapa ani ye, hemanda ani koro poho ne ruwe ne ya?
LUK.20.45	Orowa, obitta no okai utara nu wa okai rapoketa koro koikara utara otta ene itak-hi:— 
LUK.20.46	Tanne amip mi wa apkash rusui hemhem ki, iraugetupa ushiketa akorangarap hemhem, Uwekarapa chisei ta iyotta sapane set hemhem, marapto an ita iyotta nishpane ushike hemhem konoburu kambi-nuye utara yaitubare yan; 
LUK.20.47	nei utara anak ne shiyompiyara shiwentep koro chisei isamka, orowa, akoingara kuni gusu tanne inonno-itak ki: tan utara anak ne naa poron no apanakte kusu ne na.
LUK.21.1	Orowa, Shinuma hepuni ingara wa oteknu utara kamui yange ichen shuop otta korarape omare shiri nukan nisa ruwe ne. 
LUK.21.2	Awa, nei shuop oshiketa tu reptos omare shine otek-sak shiyompiyara shiwentep nukara. 
LUK.21.3	Aige, Shinuma ene itak-hi:—Son no newa echi otta Ku ye, obitta no okai nei utara kasu no tan otek-sak shiyompiyara shiwentep anak ne naa poron no omare nisa ruwe ne; 
LUK.21.4	inambe gusu ne yakun, obitta no tan okai utara anak ne ikashima an ambe orowa no korarabe otta omare: koroka, nei shiwentep anak ne korobe obitta omare nisa ruwe ne gusu ne na, ari itak.
LUK.21.5	Orowa, Kamui kora kenru anak ne hemanda pirika shuma newa ayangep ani atomtere wa an katu ye korʼan utara okai rapoketa, otta Shinuma ene itak-hi:— 
LUK.21.6	Tan okai echi nukarape gusu anak, ahachiri shomoki no teda an ukata-ukata okai shuma shinep ne yakka shuma ukata aande shomoki toho ek kusu ne na. 
LUK.21.7	Orowa, Shinuma otta nei utara uwepekennu wa ene itak-hi:—Epakashnu guru, tambe gusu, tap okaibe hembara pakita hetuku ya? Orowa, tap orushpe auweomare kuni kusu ne paha ta hemanda shirosh an kusu ne ya? ari itak. 
LUK.21.8	Orowa, Shinuma ene itak-hi:—Iteki moshima guru echi kokandama kuni ne yaitubare yan: inambe gusu ne yakun, inne utara Ku reihei ani hine araki wa:—Kuani Shinuma ne, ani itak pakihi ehange no an: nei utara otta iteki paye yan. 
LUK.21.9	Orowa, tumiram newa sakayo orushpe echi nu chiki, iteki ishitoma yan: inambe gusu ne yakun, tap okaibe hoshiki no hetuku kusu ne ap; toroka, okesehe anak naa tunash shomo ne ruwe ne.
LUK.21.10	Orowa, nei utara orota Shinuma ene itak-hi:—Uirup anak ne uirup kotumi koro, moshiri anak ne moshiri kotumi koro: 
LUK.21.11	orowa, poro shirishimoye an, usaine okai ushiketa keman newa turuse tashum an: samata, kando orowa no aeishitomap newa poro shirosh an kusu ne. 
LUK.21.12	Koroka, obitta no tap okaibe an etokota, utara anak ne Ku reihei rengap gusu echi kishima wa echi epokba, aige, uwekarapa chisei otta hemhem, upakashnu chisei otta hemhem echi ekoshi hine Moshiri esapane utara newa epungine utara orun echi tura kusu ne. 
LUK.21.13	Nei ambe anak ne echi otta paweteshu ne kusu ne. 
LUK.21.14	Tambe gusu, nei etokota nekon a echi ese ya iteki yaikoshiramse kuni echi keutum ta oshitchiu yan: inambe gusu ne yakun, 
LUK.21.15	Kuani anak ne obitta no okai echi epokba utara eyoko hemhem ki, otta ese itak hemhem ki eaikap paroho newa wayashnu-i echi kore ash na. 
LUK.21.16	Koroka, echi utara anak ne eshikop orowa no hene, iriwak orowa no hene, utara orowa no hene, nimaraha orowa no hene poka aekoshi kusu ne; samata, echi tumugeta okai sereke an utara aronnure kusu ne ruweme. 
LUK.21.17	Orowa, Ku reihei ankushkerai gusu echi utara obitta no okai utara orowa no aetunne kusu ne. 
LUK.21.18	Orowa, echi sapa un shine otop tu ne yakka aisamka shomoki. 
LUK.21.19	Echi yaishiporore wa kon ramat echi koro kusu ne.
LUK.21.20	Koroka, tumi-koro utara ikiri Yerusarem kotan nikkotama wa okai shiri echi nukara chiki, nei kotan wenderep ebange no an katu echi eramʼan yan. 
LUK.21.21	Nei ita Yudea un utara nupuri otta kokira: orowa, nei oshiketa okai utara soyumba yan: orowa, kimta okai utara iteki nei orun ahup yan. 
LUK.21.22	Inambe gusu ne yakun, tan toho anak ne chieshinnuye wa obitta no okaibe auweomare kuni ikemnu toho ne ruwe ne gusu ne na. 
LUK.21.23	Nei toho ta shinnai kat iyeunu wa okai utara hemhem, to nonde wa okai utara hemhem eyaisambepokash humi! inambe gusu ne yakun, moshiri kata poro aramusarakkap an, tan okai utara kata irushkap an kusu ne gusu ne na. 
LUK.21.24	Orowa, nei utara emush notaku ani araige hemhem ki, obitta no okai moshiri uirup otta teke-a-pashte hemhem ki: orowa, Oya uirup utara pakihi anak ne auweomare pakno Yerusarem anak ne Oya uirup orowa no aotereke kusu ne na. 
LUK.21.25	Orowa, tokap chup otta hene, kunne chup otta hene, nochiu otta hene shiroshi okai kusu ne; riri newa atui sash humi gusu sambe-kokuruse wa moshiri kata okai uirup yairamhekonro kusu ne; 
LUK.21.26	moshiri otta araki kusu ne okaibe araki kuni esanniyo gusu, utara ishitoma wa ramu-rai kusu ne: kando un kiroro anak ne ashuyeshuye kusu ne gusu ne na. 
LUK.21.27	Orowa no, Ainu poho anak ne kiroro newa poro nupeki koro wa nishkuru otta ek shiri anukara kusu ne. 
LUK.21.28	Koroka, tap okaibe hetuku heashi ita anak ne, hepuni un ingara, echi koro sapa puni yan; echi koro kikiaraye-i karange no ek ruwe ne gusu ne na.
LUK.21.29	Orowa, nei utara otta Shinuma itak-maukushte-itak ye:—Ichijiku chikuni hemhem, obitta no okai chikuni hemhem ingara yan: 
LUK.21.30	nei ambe anak ne tane chuchu hetukure chiki, echi nukara wa tane sak un pa ehange no an shiri echi utara yaikota eraman ruwe ne. 
LUK.21.31	Nei no korachi echi utara anak ne tap okai orushpe hetuku-hi echi nukara chiki, Kamui moshiri ehange no an shiri echi eramu yan. 
LUK.21.32	Son no echi otta Ku ye:—Nep ne yakka an okaibe auweomare pakno, tan okai ainu ikiri isam shomoki kusu ne. 
LUK.21.33	Kando newa toi anak ne isam kusu ne, koroka, Ku itak anak ne isam shomoki kusu ne na.
LUK.21.34	Koroka, echi keutura anak ne ibeshikasure ambe ani hene, ihoshki ambe ani hene, shiknu gusu an okaibe enishomap ambe ani hene shomo aeshik kashpa wa iteki akbe korachi ekushkonna echi orun nei toho ek kuni ne yaitubare yan: 
LUK.21.35	inambe gusu ne yakun, moshirʼebitta no okai utara uwesamamba gusu nei ambe anak ne nei no korachi ek kusu ne na. 
LUK.21.36	Echi utara anak ne araki kusu ne tap obitta no an okaibe ohaita eashkai hine Ainu Poho kotchaketa roshki kuni ne, inan pakihi ta ne yakka shiruwe wa inonno-itak ki yan.
LUK.21.37	Orowa, kesto Shinuma anak ne Kamui kora kenru ta an wa epakashnu ki korʼan nisa ruwe ne; awa, kes anchikara soine wa Kanran-ush ani aye nupuri otta reushi ruwe ne. 
LUK.21.38	Orowa, obitta no okai utara anak ne, Shinuma nu gusu aro-kunneiwano Kamui kora kenru orun araki nisa ruwe ne na.
LUK.22.1	Orowa, Kamakush ani aye pandane sak pan marapto ehange ruwe ne. 
LUK.22.2	Aige, Kamui kora kenru esapane utara hemhem, kambi-nuye utara hemhem hemanda Shinuma raige ika hunara wa okai; awa, utara koishitoma nisa ruwe ne.
LUK.22.3	Orowa, Satan anak ne nei tun ikashima wa niu tumugeta an Kariot kotan un guru ani aye Youdas onnaige ahun nisa ruwe ne. 
LUK.22.4	Aige, shinuma oman wa Kamui kora kenru esapane utara newa tumi-koro utara esapane utara tura, hemanda ki wa orota Yesu ekoshi eashkai ya koesanniyo ruwe ne. 
LUK.22.5	Orowa, nei utara anak ne yaikopuntek hine otta ichen kore kuni eitakamkire nisa ruwe ne. 
LUK.22.6	Awa, shinuma ramuoshma wa inne utara isam rapoketa Shinuma ekoshi kuni pirika pakihi hunara nisa ruwe ne na.
LUK.22.7	Orowa, Kamakushbe yange kuni gusu an pandane sak pan toho ek. 
LUK.22.8	Awa, Shinuma Petros newa Yoannes payere hine otta ene itak-hi:—Ohi utara ibe kuni ne echi paye wa un gusu Kamakush marapto etokooiki yan, sekoro itak. 
LUK.22.9	Orota nei utara ene itak-hi:—Neita chi etokooiki kuni E ramu ya? ari itak. 
LUK.22.10	Orota Shinuma ene itak-hi:—Ingara, Machiya otta echi ahup chiki, wakka o sei op sei wa ek shine ainu echi etunangara kusu ne, nei guru, ahun chisei otta shinuma osh paye. 
LUK.22.11	Orowa, nei chisei kon nishpa otta ene itak yan:—Aokai otta Epakashnu guru ene ye-hi, Kuani Ku koikara utara tura no Kamakush marapto ibe kuni gusu an tumbu neita an ruwe he an? ani itak yan. 
LUK.22.12	Orowa, shinuma anak ne rikta an so akara wa an poro tumbu echi nukare: nei ita etokooiki yan, sekoro itak. 
LUK.22.13	Orowa, nei utara paye wa orota Shinuma ye korachi nukara: orowa, Kamakush marapto etokooiki nisa ruwe ne na.
LUK.22.14	Orowa, pakihi ek chiki, Shinuma anak ne Apostoro un utara tura no rok nisa ruwe ne. 
LUK.22.15	Awa, nei utara otta Shinuma ene itak-hi:—Kuani anak ne ayairamshitnere etokota tan Kamakush marapto echi tura no Ku ibe rusui kashpa nisa ruwe ne: 
LUK.22.16	inambe gusu ne yakun, echi otta Ku ye, Kamui moshirʼotta auweomare pakno shomo nei ambe Ku ibe kusu ne na. 
LUK.22.17	Orowa, Shinuma itangi uk, aige, yaiiraige okere chiki ene itak-hi:—Tambe uk wa uwe-eimek yan: 
LUK.22.18	inambe gusu ne yakun, echi otta Ku ye, Kamui moshiri ek pakno tewa no poka hat pungara ibehe shomo Ku iku kusu ne gusu ne na. 
LUK.22.19	Orowa, Shinuma pantak uk wa yaiiraige okere chiki meshpa, orowa, nei utara otta kore wa ene itak-hi:—Tambe anak ne echi utara gusu akore ku netobake ne: En eshkarun kuni gusu tambe echi ki yan, ari itak. 
LUK.22.20	Orowa, kunne-ibe aokere ita nei no koracki itangi uk wa ene itak-hi:—Tan itangi anak ne echi utara gusu aohetu Ku hem otta an ashiri aeuitaknup ne ruwe ne. 
LUK.22.21	Koroka, ingara, En ekoshi guru koro teke En tura no set kashiketa an. 
LUK.22.22	Inambe gusu ne yakun, son no newa aesanniyo okere wa an korachi, Ainu Poho anak ne oman ruwe ne gusu ne na: koroka, orowa no aekoshi guru anak ne aeyaisambepokash humi! sekoro itak. 
LUK.22.23	Orowa, nei utara anak ne tan okaibe ki kusu ne guru inan guru ne ruwe he an? ani utashpa uwepekennu nisa ruwe ne.
LUK.22.24	Orowa, nei utara tumugeta inan guru iyotta pasep 
LUK.22.25	ne ruwe, sekorʼan sakayo hopuni, orowa, nei utara otta Shinuma ene itak-hi:—Oya un utara shikkashima utara anak ne koro utara enishpane ruwe ne, orowa, nei utara gusu mondum koro utara anak ne pirikare ki utara ani aye ruwe ne. 
LUK.22.26	Koroka, echi utara anak ne nei no okai shomo ne: koroka, echi tumugeta iyotta pase guru anak ne iyotta poniune guru nei no an yan; orowa, esapane guru anak ne yaishieiwangere guru nei no an yan. 
LUK.22.27	Inan guru iyotta pase guru ne ya? ibe gusu rok guru bene ne ya? otta yaishieiwangere guru hene ne ya? Ibe gusu rok guru iyotta pase shomo ne ya? Koroka, Kuani anak ne echi tumugeta an wa yaishieiwangere guru korachi Ku ne ruwe ne. 
LUK.22.28	Koroka, echi utara anak ne a en koramnukara rapoketa En tura no okai utara echi ne. 
LUK.22.29	Orowa, Ku goro michi anak ne Moshiri En ashikkasmimare korachi, Kuani ne yakka moshiri echi shikkashimare ash ruwe ne; 
LUK.22.30	echi utara Ku goro moshiri otta an set otta ibe hemhem ki, iku hemhem ki kuni gusu ne; orowa, echi utara anak ne araset kata echi rok wa Israeru un tu ikiri ikashima wan ikiri no an utara koipishi kusu ne na. 
LUK.22.31	Simon, Simon, ingara, komungi mui akara korachi Satan anak ne e akore wa e mui kara kuni ne koramkon nisa ruwe ne; 
LUK.22.32	koroka, e koro eishokor-i anak ne iteki nin kuni ne, eani gusu inonno-itak Ku ki nisa ruwe ne; orowa, eani anak ne kanna hoshipi wa an ita e koro ainu uiriwak tumashnure yan, sekoro itak. 
LUK.22.33	Orota, shinuma ene itak-hi:—Utarapa, upakashnu chisei otta hene, rai-i otta hene Aokai tura no ku oman kuni ku etokooiki wa an. 
LUK.22.34	Orowa, Shinuma ene itak-hi:—Petros, e otta Ku ye, Eani anak ne re shuine En eamkiri katu eshina pakno, tanto niwatori chikap hau koro shomoki kusu ne.
LUK.22.35	Orowa, nei utara otta Yesu ene itak-hi:—Kani o pukuru hene, pusaru hene, keire hene isam no echi payere ash ita nep ka eikohayep okai ya? sekoro itak. 
LUK.22.36	Orowa, nep ne yakka shomo, ani nei utara ye. Orota Shinuma ene itak-hi:—Koroka, tane anak kani o pukuru koro guru nei ambe uk, shui, pusaru ne yakka koro yan: orowa, kani o pukuru koro shomoki guru anak ne koro mipihi eiyok wa emush hok yan. 
LUK.22.37	Inambe gusu ne yakun, echi otta Ku ye:—Tap chieshinnuye wa an orushpe En otta auweomare kusu ne ap:—Orowa, Shinuma anak ne kashpaotte otereke utara tura akoesanniyo nisa ruwe ne na: inambe gusu ne yakun, En gusu an okaibe aokere kusu ne, sekoro itak. 
LUK.22.38	Orowa, nei utara ene itak-hi:—Utarapa, ingara, teda tu emush an ruwe ne, sekoro itak, pakno ne ruwe ne, ani Shinuma nei utara otta ye nisa ruwe ne na.
LUK.22.39	Orowa, Shinuma soine wa ramma korachi Kanran-ush nupuri otta oman; orowa, koikara utara nei osh 
LUK.22.40	paye nisa ruwe ne na. Awa, nei ushiketa an wa nei utara otta ene itak-hi:—Echi utara iteki akoramnukara kuni ne inonno-itak ki yan, sekoro itak. 
LUK.22.41	Orowa, Shinuma nei utara orowa no shuma yapkin no pakno an wa kokkaea hine inonno-itak ki wa ene itak-hi:— 
LUK.22.42	Michi, Aokai ramuoshma yakun, tan itangi En orowa no oyakta ande wa En kore: koroka, Ku rengaine gusu shomo ne wa E rengaine ki wa en kore, ari itak. 
LUK.22.43	Orowa, kando wano Kamui uitekbe anukara wa Shinuma tumashnure nisa ruwe ne. 
LUK.22.44	Aige, Shinuma ikoni wa naa shiyuppa no inonno-itak ki: awa, sange poppe wakka shiri kata hachiri, aine, hem num korachi ne ruwe ne. 
LUK.22.45	Orowa, inonno-itak orowa hopuni wa koikara utara orota ek, aige, nei utara ramusarak gusu mokoro wa okai shiri nukara, awa, orota ene itak-hi:— 
LUK.22.46	Hemanda gusu echi mokoro ya? Hopumba wa iteki echi akoramnukara kuni ne inonno-itak yan, ani itak.
LUK.22.47	Shinuma naa itak an rapoketa, ingarʼan, inne utara okai, orowa, nei tun ikashima wa niu tumuge un Youdas ani aye shine ainu, nei utara kotchaot oman; shinuma anak ne chopchopsekara gusu Yesu otta ehange no ek nisa ruwe ne. 
LUK.22.48	Koroka, otta Yesu ene itak-hi:—Youdas, chopchopsekara ambe ani Ainu Poho e ekoshi ya? sekoro itak. 
LUK.22.49	Orowa, Shinuma okari wa okai utara anak ne hetuku kusu ne ap nukara chiki, ene itak-hi:—Utarapa, emush ani chi shirikik kusu ne ya? ani itak. 
LUK.22.50	Nei shinen anak ne Kamui kora kenru esapane guru koro uitek guru shirikik wa koro shimon kisara oattuye nisa ruwe ne. 
LUK.22.51	Koroka, Yesu ese wa ene itak-hi:—Te pakno ramuoshma yan: orowa, Shinuma nei kisara tomooshma wa iwangere nisa ruwe ne. 
LUK.22.52	Orowa, Yesu anak ne epokba gusu araki Kamui kora kenru esapane utara newa epungine utara newa ekashi utara otta ene itak-hi:—Emush hemhem, shirikik kuwa hemhem koro wa ikka guru kishima kuni korachi echi araki shiri? 
LUK.22.53	Kuani kesto echi tura no Kamui kora kenru ta Ku an ita anak ne En kishima kuni shomo echi ki: koroka, tambe anak ne echi koro pakihi ne, kunne-i kiroro ne ruwe ne.
LUK.22.54	Orowa, utara anak ne Shinuma kishima hine tura wa paye, aige, Kamui kora kenru esapane guru koro chisei orun ahup nisa ruwe ne. Koroka, Petros anak ne ukattuima no nei osh ek. 
LUK.22.55	Awa, utara anak ne tumbu upshotta abe are wa utura chiki, Petros ne yakka nei utara tumugeta a nisa ruwe ne. 
LUK.22.56	Orowa, shine uitekmat anak ne shinuma abe pekere otta a shiri nukara chiki, orun irammakaka ingara wa:—Tan guru ne yakka Shinuma tura no an guru ne, ari itak. 
LUK.22.57	Koroka, shinuma eshina wa ene itak-hi:—Shiwentep, kuani nei guru ku eamkiri shomoki, ani itak. 
LUK.22.58	Orowa, naa pon no shiran koro naa shinen shinuma nukara, aige, ene itak-hi:—Eani ne yakka nei utara un shinen e ne ruwe ne, ani itak. Koroka, Petros ene itak-hi:—Ainu, kuani anak shomo, ani itak. 
LUK.22.59	Naa shine pakihi okaketa anak ne moshima an naa shinen utumashi shomoki no ye wa ene itak-hi:—Son no newa tan guru anak ne Shinuma tura no an guru ne: shinuma Gariraya un guru ne ruwe ne gusu ne na, sekoro itak. 
LUK.22.60	Koroka, Petros ene itak-hi:—Ainu, hemanda e ye ya ku eramushkare, ani itak. Orowa nani, naa itak an rapoketa niwatori chikap hau kon nisa ruwe ne na. 
LUK.22.61	Orowa, Utarapa hosari wa Petros orun ingara. Awa, Petros anak ne—Tanto, niwatori chikap hau koro etokota, eani re shuine En eshina kusu ne, ani an itak ani orota Utarapa ye itak eshkarun nisa ruwe ne. 
LUK.22.62	Aige, shinuma soine wa poron no chish nisa, ruwe ne na.
LUK.22.63	Orowa, shikkashima utara anak ne Shinuma eoya-itak hemhem ki, shirikik hemhem ki nisa ruwe ne. 
LUK.22.64	Samata, shiki kamure hine otta uwepekennu wa ene itak-hi:—Uweingara yan; E shirikik guru inambe ne ruwe he an? ani itak. 
LUK.22.65	Orowa, inne moshima okaibe ki wa Shinuma orun koatcha wa wen no ye nisa ruwe ne na.
LUK.22.66	Orowa, tokap-to ne koro anak ne utara koro uwekari un ekashi ikiri, samata Kamui kora kenru esapane utara, kambi-nuye utara hene uwekarapa; awa, koro ukoramkoro utara orun Shinuma tura wa ene itak-hi:— 
LUK.22.67	Aokai anak ne Kiristo ne chiki un nure yan, sekoro itak. Koroka, nei utara otta Shinuma ene itak-hi:—Echi nure ash yakka eishokoro shomoki: 
LUK.22.68	samata, Kuani echi otta Ku nu yakka echi ese itak ki shomoki kusu ne. 
LUK.22.69	Koroka, tewa no, Ainu Poho anak ne Kamui kiroro un shimon tek samata a kusu ne na, sekoro itak. 
LUK.22.70	Orowa, obitta no nei okai utara anak ne:—Yakun, Aokai anak ne Kamui Poho E ne ruwe he an? ani itak. Orota Shinuma ene itak-hi:—Kuani Shinuma ne, ani echi ye, sekoro itak. 
LUK.22.71	Orowa, nei utara ene itak-hi:—Hemanda gusu naa paweteshu-i chi kon rusui ya? Chi utara yaikota anak ne Shinuma yaikota koro paro wano chi nu nisa ruwe ne gusu ne na, sekoro itak
LUK.23.1	Orowa, obitta no okai uwekarapa utara anak ne hopuni wa Pirato otta Shinuma tura nisa ruwe ne. 
LUK.23.2	Awa, eiyonnuppa heashire wa ene itak-hi:—Tan guru anak ne chikoro moshirʼun utara eshishire hine Kaisaros otta yaku sange kuni hattoki, samata, Shinuma yaikota Moshiri shikkashima guru Kiristo ne ruwe ne, ani itak. 
LUK.23.3	Orowa, Pirato Shinuma otta nu wa ene itak-hi:—Eani anak Yudea un utara Shikkashima guru E ne ruwe he an? Orowa, 
LUK.23.4	Shinuma ese wa;—E ye ruwe ne, ani itak. Orowa, pirato nei Kamui kora kenru esapane utara newa inne utara otta:—Tan guru otta katpak ku nukara shomoki, 
LUK.23.5	ari itak. Koroka, nei utara naa shiyuppa wa:—Shinuma anak ne Gariraya ta heashire wa teda pakno ka utara sakayore kuni Yudea obitta shikapneka no epakashnu ruwe ne, sekoro itak. 
LUK.23.6	Koroka, Pirato tap orushpe nu chiki, nei guru Gariraya moshirʼun guru ne ya, ani uwepekennu nisa ruwe ne. 
LUK.23.7	Orowa, Herod shikkashima moshirʼun guru ne sekoro nu wa eramʼ-an koro, nei toho ta yaikota Yerusarem kotan ta an Herod otta Shinuma omande nisa ruwe ne.
LUK.23.8	Orowa, Herod anak ne Yesu nukara chiki, shi no yaikopuntek: inambe gusu ne yakun, Shinuma gusu an orushpe nu wa ohonno Shinuma nukan rusui nisa ruwe ne; samata, Shinuma nepka shirosh ki-hi nukara kuni chipachipa korʼan ruwe ne gusu ne ruwe ne. 
LUK.23.9	Orowa, inne itak ani Shinuma ko uwepekennu, koroka, nep ne yakka Shinuma ese itak ki shomoki nisa ruwe ne. 
LUK.23.10	Awa, Kamui kora kenru esapane utara newa kambi-nuye utara roshki wa shiarikiki no Shinuma eiyonnuppa nisa ruwe ne. 
LUK.23.11	Orowa, Herod anak ne tumi-koro utara tura Shinuma pange wa eoya-itak, orowa, chitomte mipihi mire wa Pirato otta hoshipire nisa ruwe ne. 
LUK.23.12	Orowa, Herod newa Pirato anak ne nei etohogeta utashpa irenga uweusaraye nisa ruwe ne; nei etokota utashpa uweepokba utara ne ruwe ne gusu ne na.
LUK.23.13	Orowa, Pirato anak ne Kamui kora kenru esapane utara newa utara epungine utara uwekarapare wa orota ene itak-hi:— 
LUK.23.14	Tan guru anak ne utara shishire shiri echi ye wa en orun echi tura nisa ruwe ne: awa, kuani anak echi shik-samata Shinuma koipishi, aige, aeiyonnuppap gusu an orushpe ramepakari chiki tan guru katpak koro shomoki ku esanniyo: 
LUK.23.15	Herod ne yakka nei no esanniyo ruwe ne: un orun shinuma hoshipire nisa ruwe ne gusu ne na; orowa, shui, ingarʼan, araige kuni buri Shinuma ki shomoki ruwe ne na. 
LUK.23.16+LUK.23.17+LUK.23.18	Tambe gusu, kuani Shinuma shirikik wa honnere yara kusu ne, ani itak. Koroka, nei utara shine ikinne hawe ashte wa ene itak-hi:—Tan guru oyakta omande wa un otta Barabbas honnere wa un kore, ari itak: 
LUK.23.19	Shinuma anak machiya otta Moshiri shikkashima utara eiyokbare hemhem ki, keuk hemhem ki, upakashnu chisei ta aahunge guru ne. 
LUK.23.20	Orowa, pirato anak ne Yesu honnere rusui wa kanna-shui nei utara otta ye nisa ruwe ne. 
LUK.23.21	Koroka, nei utara hawe ashte hine:—Utasa chikuni otta Shinuma kungi kokikkik, utasa chikuni otta kungi kokikkik yan, ani ye. 
LUK.23.22	Orowa, re shuine nei utara otta ene itak-hi:—Hemanda gusu? Tan guru anak ne nekon a wenburi ki ya? araige kuni gusu an katpak Shinuma otta ku nukara shomoki: tambe gusu, ku shirikik wa honnere kusu ne na, sekoro itak. 
LUK.23.23	Koroka, nei utara tunashi naa rui hawe ani, Shinuma utasa chikuni otta akungi kokikkik kune ne koramkon nisa ruwe ne na. Awa, nei hawe anu nisa ruwe ne. 
LUK.23.24	Aine, koramkorobe nei no aki gusu Pirato aesanniyo-itak ye. 
LUK.23.25	Aige, akoramkoro korachi moshiri shikkashima utara eiyokbare hemhem ki, keuk hemhem ki upakashnu chisei otta aahunde wa an guru nei utara otta honnere wa kore: koroka, nei utara kon rusui korachi otta Yesu ekoshi nisa ruwe ne na.
LUK.23.26	Orowa, nei utara anak ne Shinuma ani wa paye rapoketa, okim un san wa ek Kurene kotan un Simon ainu kishima wa Yesu oshi utasa chikuni sei wa ek kuui ne kashiketa nei ap seire nisa ruwe ne.
LUK.23.27	Orowa, utara inne topaha utara hemhem, Shinuma echish hemhem ki, eyaituwashkarap hemhem ki koro okai shiwentep utara Shinuma oshi paye nisa ruwe ne. 
LUK.23.28	Koroka, Yesu hosari wa orota ene itak-hi:—Yerusarem kotan un Matnepo utara, En gusu iteki chish, koroka, echi utara yaikota gusu hemhem, E poho utara gusu hemhem chish yan. 
LUK.23.29	Inambe gusu ne yakun, ingarʼan,—Po sak utara hene, po sange shomoki honi hene, to nonde shomoki to hene anak ne anunuke ne, utara ye toho ek kusu ne gusu ne na. 
LUK.23.30	Nei ita anak ne:—Un kashiketa hachiri yan, ani nupuri otta hemhem ye, orowa:—Un kamure wa un kore, ani kuru otta hemhem utara ye heashire kusu ne na. 
LUK.23.31	Fu chikuni otta nei utara tap okaibe ki chiki, sat wa an chikuni nekon a aki kusu ne ya, sekoro itak.
LUK.23.32	Orowa, Shinuma tura no araige kuni atura wa okai naa tu ainu okai, nei utara wenburi ki utara ne ruwe ne.
LUK.23.33	Orowa, “Mechakko” ani aye ushiketa araki chiki nei ita utasa chikuni otta Shinuma kungi kokikkik; nei wenburi koro utara ne yakka shinen anak ne Shinuma shimon tek sam, shinen anak hariki tek samata akungi kokikkik nisa ruwe ne. 
LUK.23.34	Orowa, Yesu ene itak-hi:—Ku Michihi, nei utara honnere wa En kore; hemanda ki shiri eramushkare wa okai ruwe ne gusu ne na, sekoro itak. Orowa, utashpa Shinuma koro mipihi eimek wa ukokonchi etaye nisa ruwe ne. 
LUK.23.35	Utara anak ne ingara gusu roshki wa okai. Orowa, esapane utara ne yakka Shinuma koesapse wa ene itak-hi:—Moshima utara Shinuma kashiobiuki nisa ruwe ne; awa, nei guru Kamui koro Kiristo ne, Kamui numgep ne yakun, yaikota yaikashiobiukirero, ani itak. 
LUK.23.36	Tumi-koro utara ne yakka Shinuma esapse hine orota araki wa shukkakep kore, aine, ene itak-hi:— 
LUK.23.37	Aokai anak ne Yudea un utara esapane guru E ne yakun, yaikota yaikashiobiuki yan, ari itak. 
LUK.23.38	Orowa, Shinuma tashiketa tap okai anuye wa an ambe an, 
LUK.23.39	Orowa, aratkire wa an shine wenburi koro guru Shinuma koatcha wa ene itak-hi:—Aokai anak ne Kiristo shomo ne ya? Yaikota hemhem, chi utara hemhem kashiobiuki wa un kore, sekoro itak. 
LUK.23.40	Koroka, moshima an guru anak nei guru kopao wa ene ye-hi:—Ukorachi an panakte uk kuni aesanniyo eani ka Kamui koishitoma shomoki ya? 
LUK.23.41	Chi utara anak ne oupeka no apanakte wa an, chikoro ki buri gusu an akore kunip chi uk ruwe ne: koroka, tan guru anak ne nep oheugep ne yakka ki shomoki nisa ruwe ne, ani itak. 
LUK.23.42	Orowa, ene itak-hi:—Yesu, E kore moshiri ta E ek ita en eshkarun wa en kore, ani itak. 
LUK.23.43	Orota Shinuma ene itak-hi:—Sen no e otta Ku ye, Tanto En tura no Paradeisos otta e an kusu ne na, ani itak.
LUK.23.44	Orowa, iwan pakihi an, awa, shinepesan pakihi pakno tokap chup atte pekere nin wa shiri ebitta shirikunne nisa ruwe ne: 
LUK.23.45	samata, Kamui kora kenru ta an otbe anak ne tup ne ayaske eukopi nisa ruwe ne. 
LUK.23.46	Orowa, Yesu rui hau ani hawe sange okere chiki ene itak-hi:—Michi, E teke otta Ku ramat Ku ande na, ari itak: orowa, tambe ye okere chiki Shinuma kon ramat arapare nisa ruwe ne. 
LUK.23.47	Orowa, hetuku okaibe nei tumi-koro utara esapane guru nukara chiki, Kamui kooripak wa ene itak-hi:—Son no newa tan guru anak ne oupeka guru ne ruwe ne, sekoro itak. 
LUK.23.48	Orowa, tap okaibe nukara gusu uwekarapa obitta no okai inne utara anak ne, nei hetuku orushpe nukara chiki, koro penram kokik wa hoshippa nisa ruwe ne. 
LUK.23.49	Aige, obitta no okai Shinuma eamkiri utara hemhem, Gariraya orowa no tura no osh araki shiwentep utara hemhem, ehangeko no an ushiketa roshki wa nei okaibe nukan nisa ruwe ne na.
LUK.23.50	Orowa, ingarʼan, Yudea un utara koro Arimatea kotan un ukoramkoro guru ne Yosep ani an reihei 
LUK.23.51	koro pirika newa oupeka guru an (shinuma anak ne utara esanniyop hene, kiburi hene ko-eramuoshma shomoki guru ne), 
LUK.23.52	shinuma Kamui moshiri etere wa an: tan guru anak ne Pirato orota oman wa Yesu kon netobake koramkon nisa ruwe ne. 
LUK.23.53	Orowa, shinuma nei ambe range wa senkaki otta kokarakari hine, naa shomo ainu aande shuma aouri tushiri orota ande nisa ruwe ne. 
LUK.23.54	Orowa, Etokooiki toho ne, awa, 
LUK.23.55	Shini toho aro-ehange ruwe ne na. Aige, Gariraya orowa no Shinuma tura no araki shiwentep utara anak ne nei guru oshi paye wa tushiri hemhem nei netobake aande katu hemhem nukara. 
LUK.23.56	Awa, hoshippa wa pirika hura ushbe newa shum shipini nisa ruwe ne na.
LUK.24.1	Orowa, nei utara anak ne tuitak an korachi Shini toho ta shini ruwe ne. Awa, Shini toho eshimge no an toho ta aroankes pakita nei utara shipini okere pirika hura ushbe koro wa tushiri orota araki nisa ruwe ne. 
LUK.24.2	Aige, nei tushiri wano shuma kokarakarase wa an shiri anukara. 
LUK.24.3	Awa, orota ahup hine Utarapa ne Yesu kon netobake nukara shomoki. 
LUK.24.4	Orowa, nei utara tambe gusu keutura utumashi wa okai, aige, pekere at amip rai wa okai tu ainu nei samaketa roshki nisa ruwe ne: 
LUK.24.5	awa, nei utara kimatek wa shiri kata koro nanuhu hepokiki, aine orota nei ainu utara ene itak-hi:—Nep gusu rai guru tumugeta shiknu guru echi hunara ya? 
LUK.24.6	Shinuma teda isam, koroka, hetopo-a-shiknure nisa ruwe ne: Shinuma naa Gariraya kotan ta an rapoketa echi otta:— 
LUK.24.7	Ainu Poho anak ne katpak koro utara tekehe otta aekoshi wa utasa chikuni otta akungi kokikkik, orowa, rereko an ita hotopo-shiknu kusu ne ap, ani an itak ani ye katu echi eshkarun yan, ari itak. 
LUK.24.8	Orowa, nei utara anak ne Shinuma ye itak eshkarun, 
LUK.24.9	awa, tushiri wano hoshippa hine nei shinen ikashima wa niu otta hemhem, obitta no okai moshima utara otta hemhem obitta tap orushpe nure nisa ruwe ne. 
LUK.24.10	Orowa, Apostoro otta tap okai orushpe nure utara anak ne Magdarene un Maria newa Yoanna newa Yakob koro habo Maria newa nei utara tura no okai shiwentep ne ruwe ne. 
LUK.24.11	Awa, tap okai itak ambe anak ne haita itak nei no nei utara orowa no aeyainu wa aeumbipka nisa ruwe ne. 
LUK.24.12	Koroka, Petros anak hopuni hine tushiri orota hoyupu: orowa, hotku wa nei onnaige orun ingara, aige, yaishineanda an wa an senkaki amip nukara; orowa, shinuma nei hetuku orushpe enushkari wa koro uni un oman nisa ruwe ne na.
LUK.24.13	Orowa, nei utara tumuge un tun anak ne nei etohogeta, Yerusarem kotan orowa no re ichi ri pakno an, Emmaus ani aye kotan orun paye korʼan. 
LUK.24.14	Awa, hetuku wa okai orushpe gusu utashpa uweneusara ki nisa ruwe ne. 
LUK.24.15	Orowa, nei utara uweneusara hemhem ki, uwepekennu hemhem ki korʼan ita, Yesu yaikota anak ne ehange no ek wa nei utara tura no oman nisa ruwe ne. 
LUK.24.16	Koroka, nei utara iteki Shinuma eamkiri kuni ne koro shikihi akan nisa ruwe ne. 
LUK.24.17	Orowa, nei utara otta Shinuma ene itak-hi:—Echi payekai rapoketa hemanda orushpe gusu echi utashpa uwe-itak ya? ani itak. Orowa, nei utara okna iporo yaikosange wa roshki nisa ruwe ne. 
LUK.24.18	Orowa, Kireopas ani an reihei koro nei shinen anak ne ese wa orota ene itak-hi:—Aokai shinen ne Yerusarem kotan ta okai wa tan toho ta hetuku orushpe erampeutek ya? sekoro itak. 
LUK.24.19	Orota, Shinuma anak ne, nep orushpe ne ya, ani itak. Orota nei utara ene itak-hi:—Kamui tek samata hemhem, obitta no okai utara tek samata hera hera, itak otta hene, ki okaibe otta hene eashkai uweingara guru ne, Nazaret un Yesu gusu an orushpe ne ruwe ne: 
LUK.24.20	Kamui kora kenru esapane utara newa chikoro un esapane utara anak ne Shinuma araige kuni guru ne aesanniyo gusu ekoshi wa, utasa chikuni otta kungi kokikkik nisa ruwe ne. 
LUK.24.21	Koroka, Shinuma anak ne Israeru un utara kikiraye kuni guru ne kuni chi utara chipachipa nisa ruwe ne. Awa, naa nei moshima anak, tap okaibe hetuku orowa no tanto rereko ne ruwe ne. 
LUK.24.22	Samata, un tura no okai shiwentep utara anak ne aro-kunneiwano tushiri otta paye wa un oyaraoktere nisa ruwe ne: 
LUK.24.23	nei utara Shinuma kon netobake nukara shomoki chiki araki hine Shinuma shiknu wa an ani ye yainukare Kamui uitekbe ka nukan nisa ruwe ne, sekoro itak. 
LUK.24.24	Shui, un tura no okai utara nei tushiri orota paye wa shiwentep ye korachi ka nukan nisa ruwe ne: koroka, Shinuma nukara shomoki nisa ruwe ne, sekoro itak. 
LUK.24.25	Tata otta Shinuma anak ne nei utara otta ene itak-hi:—Uweingara utara obitta no ayep an, aine, eishokoro kuni moire keutum koro haita utara! 
LUK.24.26	Kiristo anak ne tap okaibe gusu aeramushitnere wa nupeki otta ahun kuni gusu ne ap shomo ne ya? sekoro itak. 
LUK.24.27	Orowa, Shinuma Mose newa obitta no okai Uweingarape orowa heashi wa obitta no okai Kamui kambi kata yaikota gusu an orushpe nei utara otta pita nisa ruwe ne na. 
LUK.24.28	Awa, otta paye kotan orun karange no araki; aige, Shinuma naa payekai kusu ne kotom an. 
LUK.24.29	Aine, nei utara anak ne Shinuma onishnishi wa ene itak-hi:—Un tura no reushi wa un kore: tane tokap kese ne, toho tane aokere kusu ne gusu ne na, sekoro itak. Orowa, nei utara tura no reushi kuni ne Shinuma ahun nisa ruwe ne. 
LUK.24.30	Awa, ibe gusu nei utara tura no Shinuma a chiki, pantak uk wa nunuke hine meshpa, orowa, orota kore nisa ruwe ne. 
LUK.24.31	Tata otta nei utara koro shikihi amaka korʼan, awa, Shinuma eamkiri nisa ruwe ne; aige, nei utara shomo nukan no Shinuma paye wa isam ruwe ne na. 
LUK.24.32	Orowa, nei utara utashpa ene itak-hi:—Ru kari ta Shinuma un otta itak hemhem ki. Kamui kambi un otta pita hemhem ki ita anak ne un oshiketa okai chikoro keutum paraparase shomoki ya? sekoro itak. 
LUK.24.33+LUK.24.34	Orowa, nei utara anak ne nei etokihigeta hopuni wa Yerusarem kotan orun hoshippa, aige, son no newa Utarapa hetopo-ashiknure wa an, orowa, Simon otta yainukare nisa ruwe ne, ani an itak ani itak koro okai uwekarapa wa an nei shinen ikashima wa niu hene, tura no okai utara hene nukan nisa ruwe ne. 
LUK.24.35	Orowa, nei utara anak ne ru kari hetuku orushpe hemhem, pantak meshpa ambe gusu Shinuma aeamkiri orushpe hemhem nure nisa ruwe ne na.
LUK.24.36	Orowa, nei utara tap okaibe ye rapoketa, Shinuma yaikota nei tumugeta ash wa, Echi otta itomo irenga an na, ani itak nisa ruwe ne. 
LUK.24.37	Koroka, nei utara ishitoma wa kimatek ruwe ne, awa, ramat nukan nisa sekoro yainu ruwe ne na. 
LUK.24.38	Orota Shinuma ene itak-hi:—Nep gusu echi yaikowepekere ruwe? orowa, hemanda gusu echi keutura oshiketa upaorep hetuku ya? 
LUK.24.39	Kuani yaikota ne sekoro echi eraman kuni ne Ku teke hemhem, Ku chikiri hemhem ingara yan! teke ani En tomooshma wa ingara: Ku an korachi ramat anak ne kam newa pone koro shomoki ruwe ne gusu ne na, sekoro itak. 
LUK.24.40	Orowa, tambe ye okere chiki, koro teke hemhem, chikiri hemhem nukare nisa ruwe ne. 
LUK.24.41	Orowa, nei utara yaikopuntek gusu eumbipka hemhem ki, enushkari hemhem ki koro okai rapoketa, orota Shinuma ene itak-hi:—Nepka teda aep an a? sekoro itak. 
LUK.24.42	Orowa, ma-chep uibe kore nisa ruwe ne. 
LUK.24.43	Awa, Shinuma nei ambe uk wa nei utara kotchaketa ibe nisa ruwe ne.
LUK.24.44	Orowa, nei utara orota Shinuma ene itak-hi:—Kuani naa echi tura no an rapoketa echi otta Ku ye itak ambe tambe ne ruwe ne,—Mose tuitak otta hene, Uweingarape otta hene, Iyohaiochish otta hene En gusu otai obitta no anuye wa an okaibe auweomare tusu ne ap ruwe ne na, sekoro itak. 
LUK.24.45	Orowa no, nei utara Kamui kambi eraman kuni ne Shinuma nei utara koro keutura maka nisa ruwe ne; orowa otta ene itak-hi:— 
LUK.24.46	Tap korachi anuye wa an, Kiristo anak ne ayairamshitnere wa rereko an ita rai Orowa no hetopo-shiknu; 
LUK.24.47	samata, yaikokatpakbe hene, katpak tusare-i hene Shinuma ton reihei gusu Yerusarem kotan ta heashire wa obitta no okai moshiri uirup otta aeupaskuma kusu ne na. 
LUK.24.48	Echi utara anak ne tap okaibe gusu an paweteshu ki utara echi ne. 
LUK.24.49	Orowa, ingarʼan, Ku Michi eitakamkire ambe echi kashiketa Ku sange: koroka, ri i orowa no kiroro ani echi mire an pakno machiya otta untere yan, sekoro itak.
LUK.24.50	Orowa, Betania kotan pakno Shinuma nei utara tura wa oman: aige, koro tekehe epuni wa nunuke 
LUK.24.51	nisa ruwe ne na. Aige, Shinuma nunuke korʼan rapoketa nei utara orowa no auk hine kando orun aani nisa ruwe ne. 
LUK.24.52	Awa, nei utara Shinuma ko-ongami, orowa, shiri yaikopuntek hine Yerusarem kotan orun hoshippa: 
LUK.24.53	aige, ramma-kane Kamui kora kenru ta okai wa Kamui nunuke korʼan nisa ruwe ne na.
JHN.1.1	Atpaketa anak ne Itak an, Itak anak Kamui tura an, Itak anak ne Kamui ne ruwe ne. 
JHN.1.2	Nei Itak anak ne atpaketa Kamui tura no an nisa ruwe ne. 
JHN.1.3	Obitta no an okaibe anak ne nei Itak orowa no akara, orowa, akarape shinep ne yakka Shinuma isama no 
JHN.1.4	akara shomoki nisa ruwe ne Shinuma otta inotu an, inotu anak ne utara pekere ne ruwe ne. 
JHN.1.5	Nei pekere kunne-i ta at, kunne-i anak ne nei ambe eramushkare nisa ruwe ne. 
JHN.1.6	Kamui orowa no ateshkara ainu an, reihei anak Yoannes ne ruwe ne. 
JHN.1.7	Nei guru paweteshu-i gusu ek, utara obitta shinuma gusu aeishokoro kuni ne nei pekere gusu paweteshu ki nisa ruwe ne na. 
JHN.1.8	Shinuma anak ne nei a pekere shomo ne, nei pekere gusu paweteshu ki kuni gusu 
JHN.1.9	an gunʼne. Moshirʼotta ek nen ne yakka otta pekere atte son no pekere an ruwe ne. 
JHN.1.10	Shinuma moshiri kata an, awa, moshiri anak ne Shinuma ani akara, orowa, moshiri anak Shinuma shomo eamkiri nisa ruwe ne. 
JHN.1.11	Shinuma yaikota koro uni otta ek, awa, yaikota koro utara shomo Shinuma uk ruwe ne. 
JHN.1.12	Koroka, obitta no okai Shinuma uk utara otta, Shinuma kon reihei eishokoro utara otta, Kamui Poho ne kuni mondum koropare nisa ruwe ne. 
JHN.1.13	Nei utara anak ne kem utari gusu ahekatpa shomo ne, kam irenga gusu hekatu shomo ne, ainu irenga gusu hekatu shomo ne, koroka, Kamui orowa no ahekatparep ne ruwe ne. 
JHN.1.14	Orowa, Itak anak ne kam ne, un tura no oshiroma nisa ruwe ne (orowa, chi utara anak ne nei nupeki nukara, Michi orowa no an shinen ne Poho nupeki korachi ne), irenga newa son-i ani aeshik wa an ruwe ne. 
JHN.1.15	Yoannes anak ne Shinuma gusu paweteshu ki wa hawe ashte hine ene itak-hi:—En osh ek guru anak ne en kasu no ne ruwe ne; Shinuma en etokota an ruwe ne gusu ne na, sekoro ku ye itak anak ne tan guru epeka no an itak ne ruwe ne. 
JHN.1.16	Shinuma aeshik-i wano chi obitta uina, irenga gusu irenga uina ash nisa ruwe ne. 
JHN.1.17	Tuitak anak ne Mose ani akoropare nisa ruwe ne; irenga newa son-i anak Yesu Kiristo ani ek nisa ruwe ne. 
JHN.1.18	Hembara ne yakka Kamui nukan nisa guru isam, Michi upshoro ta an Shinen ne poho anak ne, Shinuma anak Kamui pita nisa ruwe ne.
JHN.1.19	Orowa:—Eani nen ne ya, sekoro Yoannes otta nu gusu Yudea un utara anak ne Yerusarem kotan wano Rebi utara newa Kamui kora kenru esapane utara payere ita anak, Yoannes koro paweteshu-i tap korachi ne. 
JHN.1.20	Shinuma eyaipushi wa eshina shomoki; Kuani anak ne Kiristo shomo ku ne, ani eyaipushi nisa ruwe ne. 
JHN.1.21	Orota nei utara ene uwepekennu-hi:—Yakun, nep ta? Ericha e ne ruwe he an? Shinuma, shomo, sekoro itak. 
JHN.1.22	Nei Uweingara guru e ne ya? Shomo ani itak nisa ruwe ne. Tambe, gusu shinuma otta nei utara ene hawe okai-hi:—Un payere utara otta ese itak chi ki eashkai kuni ne:—Eani nen ne ya? un eramande wa un kore. Yaiepeka no nep e ye ya? sekoro itak. 
JHN.1.23	Orota shinuma ene itak-hi:—Uweingara guru Isaya ye-hi korachi, Utarapa ruhu kuwanno kara yan, sekoro kimta hawe ashte hau ku ne ruwe ne, sekoro itak. 
JHN.1.24	Apayere utara anak ne Parisee un utara ne ruwe ne. 
JHN.1.25	Yoannes otta nei utara nu wa ene itak-hi:—Eani anak ne Kiristo shomo ne, Ericha shomo ne, nei uweingara guru shomo e ne yak anak ne, nep gusu baptisma e kore ya? sekoro itak. 
JHN.1.26	Orota Yoannes ese wa ene itak-hi:—Wakka ani baptisma ku kore; echi tumugeta echi eramushkare guru shinen ash ruwe ne, 
JHN.1.27	Shinuma en osh ek gun ne, koro keirʼat ku pita katap tukarike ku ureechiu ruwe ne, sekoro itak. 
JHN.1.28	Tap okaibe anak ne Yorodan pet kushke, Yoannes baptisma kore Betania kotan ta aki nisa ruwe ne.
JHN.1.29	Nei shimge toho ta orota Yesu ek-i shinuma nukara, awa, ene itak-hi:—Ingarʼan, Moshiri katpak sei Kamui Pon-hitsuji! 
JHN.1.30	En osh ek guru en kasu no ne ruwe ne; Shinuma en etokota an ruwe ne gusu ne na sekoro ku ye itak anak ne tan guru epeka no aye itak ne. 
JHN.1.31	Orowa, Shinuma ku eamkiri shomoki; koroka, Shinuma Israeru un utara orota anukare kuni ne, tambe gusu, ku ek wa wakka ani baptisma ku kore nisa ruwe ne, ari itak. 
JHN.1.32	Orowa, Yoannes paweteshu ki wa ene itak-hi:—Ramat anak ne kusu-wep nei no an katuhu nei no ran wa Shinuma kata reu shiri ku nukan nisa ruwe ne, 
JHN.1.33	Orowa, kuani Shinuma eamkiri shomoki, koroka, wakka ani baptisma kore gusu en ettep anak ne, Shinuma en orota ene ye-hi:—Ramat ran wa kashiketa reu guru e nukara chiki, Shinuma anak Ashkanne Ramat ani Baptisma kore guru ne ruwe ne, sekorʼan itak ani en otta ye nisa ruwe ne. 
JHN.1.34	Orowa, ku nukan nisa, naa samata, tambe anak ne Kamui Poho ne ani paweteshu ku ki nisa ruwe ne.
JHN.1.35	Shui nei shimge toho ta Yoannes anak ne koro koikara utara tun tura no ash korʼan, 
JHN.1.36	awa, Yesu apkash shiri nukara, orowa,—Ingarʼan, Kamui Ponhitsuji; ari an itak ani itak. 
JHN.1.37	Nei tu koikara utara Shinuma ye itak nu wa Yesu osh paye nisa ruwe ne. 
JHN.1.38	Orowa, Yesu hosari wa nei utara osh araki shiri nukara wa orota ene itak-hi:—Hemanda echi hunara ya? Orota nei utara ene itak-hi:—Rabbi (tan itak iporose an katu “epakashnu guru” ani an iporose ne), neita Aokai oshiroma ruwe he an? 
JHN.1.39	Orota Shinuma ene ye-hi:—Araki wa ingara yan. Tambe gusu, nei utara araki wa Shinuma oshiroma ushike nukara; pakihi anak wan ikinne no an pakihi hi ne ruwe ne gusu nei toho ta Shinuma tura no reushi nisa ruwe ne. 
JHN.1.40	Yoannes ye itak nu wa Shinuma osh paye nei tu utara un shinen anak ne Simon Petros koro iriwak ne Andreas ne ruwe ne. 
JHN.1.41	Tan guru hoshiki no koro iriwak ne Simon koekari wa,—Chi utara Messia koekari ash nisa ruwe ne (tan itak iporose an katu anak ne “Kiristo” ani an iporose ne ruwe ne), sekoro orota ye ruwe ne. 
JHN.1.42	Orowa, shinuma Yesu otta atura wa ek. Yesu shinuma nukara wa ene itak-hi:—Yoannes poho Simon e ne ruwe ne: eani Kepas ani aye kusu ne (tan itak eipakita ne yakun “Shuma” ani an itak ani ibehe kon ruwe ne).
JHN.1.43	Nei shimge toho ta Gariraya moshiri ta oman kuni esanniyo ruwe ne, 
JHN.1.44	awa, Piripos koekari, orowa, orota,—En osh ek, sekoro ye nisa ruwe ne. Piripos anak ne Andreas newa Petros koro kotan, Betsaida kotan un gunʼne. 
JHN.1.45	Piripos Natanaeru koekari wa orota ene itak-hi:—Gusu Mose tuitak kambi kata nuye, orowa, gusu Uweingara utara nuye Nazaret kotan un Yosep poho Yesu chi koekari nisa ruwe ne, ari itak. 
JHN.1.46	Piripos orota Natanaeru ene itak-hi:—Nep pirikap Nazaret kotan orowa no hetuku eashkai ya? Ek wa ingara, ani Piripos ye ruwe ne. 
JHN.1.47	Orota Natanaeru ek shiri Yesu nukara chiki, shinuma epeka no ene itak-hi:—Ingarʼan, keutumuta irara sak son no Israeru un guru an! 
JHN.1.48	Natanaeru Shinuma otta ene itak-hi:—Nep gusu Aokai en eamkiri ya? Orota Yesu ese wa ene itak-hi:—Piripos e hotuyekara etokota, ichijiku chikuni choropoketa e an ita, Kuani e nukan nisa ruwe ne, ari itak. 
JHN.1.49	Orota Natanaeru ene ese-hi:—Rabbi, Aokai anak ne Kamui Poho E ne ruwe ne, Israeru un utara Shikkashima guru E ne ruwe ne, sekoro itak. 
JHN.1.50	Orota Yesu ese wa ene itak-hi:—Eani ichijiku chikuni choropoketa e an shiri Ku nukara, sekoro Ku ye gusu, eani eishokoro ya? Tap okaibe kasu no porope e nukara kusu ne na, ani itak. 
JHN.1.51	Orowa, shui, orota Shinuma ene itak-hi:—Son no, son no e otta Ku ye, kando sara wa Kamui hauturumbe Ainu Poho kashi ran hemhem ki rikin hemhem ki-hi e nukara kusu ne, ari itak.
JHN.2.1	Orowa, Gariraya moshirʼun Kana kotan ta rereko ikinne no an toho ta aukore-i an; awa, Yesu koro habo ne yakka nei ita an ruwe ne; samata, 
JHN.2.2	Yesu ne yakka koro koikara utara tura nei ita aeahunge nisa ruwe ne. Aige, tonoto isam chiki koro habo Yesu otta:— 
JHN.2.3	Tonoto isam, sekoro ye ruwe ne. 
JHN.2.4	Orota Yesu ene itak-hi:—Shiwentep, eani newa Kuani uturuta nep an hawe? Ku pakihi anak naa shomo an ruwe ne, sekoro itak. 
JHN.2.5	Koro habo anak ne:—Nep ne yakka Shinuma echi otta ye chiki, nei no ki yan, ani okai uitek utara otta ye nisa ruwe ne. 
JHN.2.6	Nei ushiketa Yudea un utara ashkannere buri gusu an ine to hene ashikne to hene omare eashkai shuma shu iwan shu okai ruwe ne. 
JHN.2.7	Wakka ani nei shu eshikte yan, sekoro Yesu nei utara otta ye, awa, paruruge pakno shikte nisa ruwe ne. 
JHN.2.8	Orowa:—Tane etaye wa marapto eainukoro guru otta koro wa paye yan, sekoro nei utara otta itak. 
JHN.2.9	Orowa, orota koro wa paye ruwe ne. Marapto eainukoro guru anak ne, tane tonoto ne wakka sapke wa, nei wa ekbe ne ya sekorʼambe eramushkare gusu (koroka, wakka ta uitek utara eramʼan), mat-ahupkara guru hotuyekara wa orota ene itak-ki:— 
JHN.2.10	Nen ne yakka hoshiki no shisak tonoto sange; orowa, utara poronno iku orowa no katchakbe sange ruwe ne, koroka, eani anak ne shisak tonoto tane pakno eumashnu wa ande nisa ruwe ne, sekoro itak. 
JHN.2.11	Tap atpake an shirosh Gariraya moshiri un Kan a kotan ta Yesu ki wa, koro nupeki nukare nisa ruwe ne; orowa no, koikara utara Shinuma eishokon nisa ruwe ne na.
JHN.2.12	Tande orowa no Shinuma hemhem, koro habo hemhem, uiriwak utara hemhem, koro koikara utara tura Kapernaum kotan otta sap: aige, nei kotan ta ohon no reushi shomoki ruwe ne.
JHN.2.13	Yudea un utara koro Kamakush marapto ehange no an, awa, Yesu Yerusarem kotan orun hemesu nisa ruwe ne. 
JHN.2.14	Orowa, Kamui kora kenru ta beko hemhem, hitsuji hemhem, kusuwep hemhem ehok utara nukara, naa samata, ichen itasare utara rok wa okai shiri nukan nisa ruwe ne: 
JHN.2.15	awa, Shinuma ka ani tush kara wa hitsuji newa beko obitta Kamui kora kenru orowa no okeuba; orowa, ichen itasare utara koro ichen ohetu wa koro set horakte; 
JHN.2.16	kusuwep ehok utara otta:—Tan okaibe oyakta koro wa paye, Ku Michi kot chisei ani ehok chisei ne iteki kara yan, ari itak. 
JHN.2.17	Aine, E kora kenru gusu an keutum opopmau ambe anak ne en ibe kusu ne, sekorʼan itak anuye wa an ambe koikara utara eshkarun nisa ruwe ne. 
JHN.2.18	Orowa, tambe gusu, Yudea un utara Shinuma otta ese wa ene itak-hi:—Tap okaibe E ki gusu, nep shirosh un nukare ya? ani itak. 
JHN.2.19	Orota Yesu ese wa ene itak-hi: Tan ashkanne ushike horakte, yak anak ne rere ko ta Ku ashi kusu ne, ari itak. 
JHN.2.20	Tambe gusu, Yudea un utara ene itak-hi:—Tan ashkanne ushike akara-i anak ne iwan pa ikashima tu hotne pa uturu akara, awa, Eani anak rere-ko ututta ashi kusu ne ya? 
JHN.2.21	Koroka, Yesu anak ne yaikota koro netobake ani an ashkanne ushike epeka no ye nisa ruwe ne. 
JHN.2.22	Tambe gusu, Shinuma rai-i orowa no hetopo-ashiknure chiki, tap itak ani Shinuma itak nisa sekoro koro koikara utara eshkarun; orowa, Kamui kambi-sosh newa orota Yesu ye itak shinuma utara eishokon nisa ruwe ne.
JHN.2.23	Kamakush marapto gusu Shinuma Yerusarem kotan ta an, awa, marapto uturuta, Shinuma ki shirosh nukara gusu, inne utara Shinuma kon reihei gusu eishokon nisa ruwe ne na. 
JHN.2.24	Koroka, Yesu anak ne utara otta yaikota yaikopashte shiri shomoki. Ainu obitta eramʼan wa ainu gusu moshima guru paweteshu-i kon rusui shomoki ruwe ne, 
JHN.2.25	ainu keutum uta an okaibe Shinuma yaikota eramʼan ruwe ne gusu ne na.
JHN.3.1	Nikodemos ani aye Parisee un guru an, Yudea un utara esapane guru ne ruwe ne: 
JHN.3.2	shinuma anchikara ta Yesu orota ek wa ene itak-hi:—Rabbi, Kamui orowa no ek epakashnu guru E ne ruwe ne sekoro chi eraman: inambe gusu ne yakun, Kamui ainu tura no an shomoki chiki, E ki tan okai shirosh kara eaikap ruwe ne gusu ne na. 
JHN.3.3	Orota Yesu ese wa ene itak-hi:—Son no, son no e otta Ku ye, ainu anak ne ashin no hekatu shomoki chiki Kamui moshiri nukara eaikap ruwe ne, ari itak. 
JHN.3.4	Nikodemos Shinuma orota ene itak-hi:—Ainu onne ko nekon a iki wa hekatu eashkai ya? Tu shui koro habo honihi oshike un ahun wa hekatu eashkai ya? sekoro itak. 
JHN.3.5	Yesu ene ese-hi:—Son no, son no e otta Ku ye, Ainu anak ne wakka newa Ramat ani hekatu shomoki chiki Kamui moshiri orun ahun eaikap ruwe ne. 
JHN.3.6	Kam gusu hekatup anak ne kam ne, Ramat gusu hekatup anak ne ramat ne ruwe ne. 
JHN.3.7	Echi ashin no hekatu kusu ne ap e otta Ku ye gusu iteki enushkari. 
JHN.3.8	Rera anak ne rengaine rui wa nei hum e nu, koroka, nei wa ek a, ine un oman a eani erampeutek: nen ne yakka Ramat gusu hekatu gurʼanak ne nei no korachi an ruwe ne, sekoro itak. 
JHN.3.9	Orota Nikodemos ese wa ene itak-hi:—Tapne ambe nekon a hetukup eashkaibe ne ya? sekoro itak. 
JHN.3.10	Orota Yesu ese wa ene itak-hi:—Aokai Israeru utara koro nei epakashnu guru e ne wa tapne ambe e erampeutek a? 
JHN.3.11	Son no, son no e otta Ku ye, chi utara anak ne aeramu ambe ye, orowa, yaikota nukarape gusu paweteshu ki ruwe ne, yakka, chi ye paweteshu-i echi nu shomoki ruwe ne. 
JHN.3.12	Kuani tam moshiri gusu an orushpe echi nure ash wa echi eishokoro shomoki yak anak ne, Kamui moshiri gusu an orushpe echi nure ash chiki nekon a echi ki wa nei ambe eishokoro ya? 
JHN.3.13	Kando orowa no ran wa kando otta an Ainu Poho moshima, kando orun rikin guru isam. 
JHN.3.14	Orowa, Mose anak ne nup otta okokko ashi korachi, tap korachi Ainu Poho ne yakka aashi kusu ne; 
JHN.3.15	nen ne yakka Shinuma eishokoro gurʼanak ne ramma okere shomoki ishu ramat koro kuni gusu ne na.
JHN.3.16	Inambe gusu ne yakun, Kamui anak ne koro Shinen ne Poho koropare pakno moshiri omap ruwe ne, nen ne yakka nei Poho eishokoro guru obitta aisamka shomoki no nei pakno ne yakka ishu ramat koro kuni ne kore nisa ruwe ne. 
JHN.3.17	Moshiri koipishi gusu Kamui anak ne koro Poho moshirʼotta omande shomoki, koroka, Shinuma orowa no moshiri kashi-a-obiuki kuni ne aomande nisa ruwe ne gusu ne na. 
JHN.3.18	Shinuma eishokoro guru anak ne shomo akoipishi ruwe ne, shomo Shinuma eishokoro guru anak akoipishi okere nisa ruwe ne, Kamui shinen ne Poho reihei eishokoro shomoki nisa ruwe ne gusu ne na. 
JHN.3.19	Ipishi aesanniyo-i anak ne tapne an ruwe ne; pekere moshirʼotta ek, orowa, utara ki ikip anak ne wen wa gusu pekere kasu no kunne-i omap nisa ruwe ne gusu ne na. 
JHN.3.20	Inambe gusu ne yakun, nen ne yakka wenbe iki guru anak ne pekere etunne ruwe ne, orowa, iteki koro ki ikip aekopao kuni ne pekere otta ek shomoki ruwe ne. 
JHN.3.21	Koroka, sonep ki guru anak ne koro ki ikip anukara kuni ne pekere otta ek, nei ambe anak ne Kamui otta aki nisa ruwe ne gusu ne na.
JHN.3.22	Tap orowa no Yesu koro koikara utara tura Yudea moshirʼotta ek wa, shinuma utara tura no okai, orowa, baptisma kore nisa ruwe ne. 
JHN.3.23	Orowa, Enon kotan samaketa an Sarim kotan ta wakka poron no an gusu, Yoannes ne yakka nei kotan ta baptisma kore korʼan ruwe ne: awa, utara araki wa baptisma akore nisa ruwe ne. 
JHN.3.24	Inambe gusu ne yakun, Yoannes naa shomo upakashnu chisei ta aahunge ruwe ne, 
JHN.3.25	Orowa, Yoannes koikara utara anak ne ashkannere buri gusu shine Yudea un guru tura upahunara ruwe ne. 
JHN.3.26	Aige, nei utara Yoannes orota araki wa ene itak-hi:—Rabbi, gusu aokai paweteshu Yorodan pet kushta an guru anak ne baptisma kore korʼan wa utara obitta Shinuma otta paye ruwe ne, ari itak. 
JHN.3.27	Yoannes ese wa ene itak-hi:—Kando orowa no akore shomoki chiki, ainu nep ne yakka koro eaikap ruwe ne. 
JHN.3.28	Kuani anak ne Kiristo shomo ne wa Shinuma ratchaot aomande guru ku ne ruwe ne ani an itak ani ku ye ambe aokai yaikota paweteshu ki ruwe ne. 
JHN.3.29	Tane machi ne kusu ne shiwentep koro ainu auak mat-ahupkara guru ne; koroka mat-ahupkara guru koro ikatairotke utara okai wa nei mat-ahupkara guru hawe nu gusu shi no yaikopuntek ruwe ne: tambe gusu, ku yaikopuntek ambe anak ne auweomare no an ruwe ne. 
JHN.3.30	Shinuma anak ne aeporore kusu ne, kuani anak aeponde kusu ne ruwe ne.
JHN.3.31	Rik orowa no ran guru anak ne utara obitta enkashiketa an: toi orowa no ek gurʼanak ne toi orowa no an gunʼne, orowa toi orushpe ye ruwe ne: kando orowa no ek guru anak ne utara obitta enkashiketa an ruwe ne. 
JHN.3.32	Shinuma anak ne nu ambe gusu, nukarape gusu paweteshu ki; orowa, nen ne yakka nei ki paweteshu ambe nu shomoki ruwe ne. 
JHN.3.33	Nei paweteshu ambe nu guru anak ne Kamui anak sonep ne ani an ambe otta koro han omare nisa ruwe ne. 
JHN.3.34	Inambe gusu ne yakun, Kamui orowa no aomande gurʼanak ne Kamui itak ye: Shinuma anak pakari wa Ramat kore shomoki ruwe ne gusu ne na. 
JHN.3.35	Michi anak ne Poho omap wa nep ne yakka obitta koro teke orota omare nisa ruwe ne. 
JHN.3.36	Poho eishokoro gurʼanak ne ramma okere shomoki inotu kon ruwe ne; koroka, Poho eishokoro shomoki gurʼanak ne inotu nukara shomoki, Kamui kinrakarape shinuma kashiketa an wa an ruwe ne na.
JHN.4.1	Yoannes kasu no Yesu anak ne inne koikara utara kara wa otta baptisma kore korʼan sekoro 
JHN.4.2	Parisee un utara nu shiri Utarapa eramʼan chiki (koroka, Yesu yaikota baptisma kore shomoki no koro koikara utara baptisma kore), 
JHN.4.3	Shinuma Yudea moshiri ekohopi wa shui Gariraya moshirʼotta oman nisa ruwe ne. 
JHN.4.4	Awa, Shinuma Samaria kotan kush kuni gusu ne ap nisa ruwe ne. 
JHN.4.5	Aige, Yakob anak ne koro poho Yosep otta koropare toitoi ehange no an Samaria un Sikar ani aporose machiya ta koshirepa: 
JHN.4.6	nei ushiketa Yakob koro shimpui an. Yesu anak ne payekai eshingi gusu, shimpui samaketa a nisa ruwe ne. Pakihi anak ju ni ji an pakihi ne ruwe ne na. 
JHN.4.7	Aine, Samaria kotan un shine shiwentep wakka ta gusu ek: awa, orota Yesu ene itak-hi:—En ikure wa En kore, ani itak. 
JHN.4.8	Koro koikara utara aep hok gusu machiya orun paye wa isam ruwe ne gusu ne na. 
JHN.4.9	Nei Samaria un shiwentep anak ne tambe gusu Shinuma otta ene itak-hi:—Hemanda gusu Eani anak ne Yudea un guru E ne wa Samaria un shiwentep en otta wakka koramkoro ya? (Inambe gusu ne yakun, Yudea un utara anak ne Samaria un utara kopahaunu shomoki ruwe ne.) 
JHN.4.10	Yesu ese wa orota ene itak-hi:—Eani anak ne Kamui korarape hemhem e eramʼan, samata, En ikure wa En kore ani an itak ani e otta ye guru hemhem e eamkiri yak anak, eani anak ne Shinuma otta koramkoro kusu ne, orowa, Shinuma ishu wakka e kore ash kusu ne na, ari itak. 
JHN.4.11	Orota nei shiwentep ene itak-hi:—Nishpa, wakka ta kuni eyairamokotep shomo E koro, samata, shimpui ooho ruwe ne: tambe gusu, nei wano nei ishu wakka E koro ya? 
JHN.4.12	Tan shimpui un kore, samata, orowa no yaikota hemhem, koro poho utara hemhem, chikoikip hemhem iku chikoro michi Yakob kasu no an guru E ne ya? 
JHN.4.13	Orota Yesu ese wa ene itak-hi:—Nen ne yakka tan wakka ku guru anak ne shui iku rusui kusu ne; 
JHN.4.14	koroka, nen ne yakka Ku koropare wakka iku guru anak ne ramma pakno iku rusui shomoki; koroka, otta Ku kore wakka anak ne ramma okere shomoki inotu otta purupuruge wakka shimpui nei kusu ne na. 
JHN.4.15	Shinuma otta shiwentep ene itak-hi:—Nishpa, iteki ku iku rusui hene ki, iteki wakka ta hene ki gusu eteun ku ek kuni ne kara wa en kore. 
JHN.4.16	Orota, e oman wa e hoku hotuyekara hine eteun araki yan. 
JHN.4.17	Shiwentep ese wa otta ene itak-hi:—Hoku ku sak ruwe ne, ani itak. Orota Yesu ene itak-hi:—Hoku ku sak sekorʼan itak ani e ye katu anak ne pirika ruwe ne: 
JHN.4.18	inambe gusu ne yakun, eani ashikne hoku e kon nisa, awa, tane e korobe ainu anak ne e hoku shomo ne ruwe ne; shunge sak no tap ambe e ye nisa ruwe ne na. 
JHN.4.19	Orota nei shiwentep ene itakhi:—Nishpa, Aokai anak ne Uweingara guru E ne ruwe ne sekoro ku esanniyo. 
JHN.4.20	Chikoro ekashi utara anak ne tan nupuri ta Kamui ko-ongami, awa, Yerusarem kotan anak ne utara ongami kusu ne a ushike ne, ani echi ye ruwe ne, sekoro itak. 
JHN.4.21	Orota Yesu ene itak-hi:—Shiwentep, En eishokoro yan, echi utara anak ne tan nupuri ta hene, Yerusarem kotan ta hene Michi shomo ko-ongami pakihi ek kusu ne. 
JHN.4.22	Echi eramushkarep echi koongami ruwe ne: chi utara anak ne eramu ambe ongami ash ruwe ne: inambe gusu ne yakun, kashiobiuki-i anak ne Yudea un utara wano an ambe ne ruwe ne gusu ne na. 
JHN.4.23	Son no ongami utara anak ne ramat newa sonep ani Michi koongami pakihi ek ruwe ne, tane ek an ruwe ne: Michi anak ne nei no okai ongami utara hunara ruwe ne gusu ne na. 
JHN.4.24	Kamui anak ne Ramat ne: Shinuma ko-ongami utara anak ne ramat newa sonep ani ko-ongami kusu ne ap ruwe ne. 
JHN.4.25	Shinuma otta nei shiwentep ene itak-hi:—(Kiristo ani aye) Messia ek shiri ku eraman: Shinuma ek chiki nep ne yakka an okaibe un nure kusu ne. 
JHN.4.26	Orota Yesu ene itak-hi:—E otta ye Kuani anak nei guru Ku ne ruwe ne, ari itak.
JHN.4.27	Tata otta koro koikara utara araki; awa, Shinuma shiwentep tura ko-itak an shiri enushkari nisa ruwe ne; yakka:—Hemanda e hunara ya hene, nep gusu nei shiwentep tura ko-itak ya hene, ye guru isam ruwe ne. 
JHN.4.28	Aine, nei shiwentep anak ne koro wakka op ande wa machiya orota oman hine utara otta ene itak-hi:— 
JHN.4.29	Nep ne yakka ku iki ambe obitta en nure guru nukara gusu araki wa ingara yan; tambe anak ne Kiristo ne eashkaibe ne ruwe he an? ari itak. 
JHN.4.30	Orowa, utara machiya wa soyumba hine Shinuma orun araki shiri okai. 
JHN.4.31	Nei rapoketa Shinuma koikara utara onishnishi wa ene itak-hi:— 
JHN.4.32	Rabbi, ibe yan, ari itak. Koroka, orota Shinuma ene itak-hi:—Echi eramushkare no an e kuni aep Ku goro, ari itak. 
JHN.4.33	Tambe gusu koikara utara utashpa ene itak-hi:—Nen ka Shinuma ibere guru an a? 
JHN.4.34	Orota Yesu ene itak-hi:—Ku aep anak ne En omande guru koro irenga hemhem ki, Shinuma moni kara okere hemhem ki ambe ne ruwe ne. 
JHN.4.35	Naa ine chup an, orowa, nange pa ek sekoro echi ye shomoki ya? Echi otta Ku ye, ingara, echi shikihi hepuni wa toi orun ingara yan, tane nange pa gusu re tan ruwe ne. 
JHN.4.36	Nange guru anak ne pummaha koro wa ramma okere shomoki inotu gusu ibehe eumashnu; toita guru newa nange guru utura yaikopuntek kuni gusu ne na. 
JHN.4.37	Shinen etoita shinen nange sekorʼan itak tambe gusu son no ambe ne. 
JHN.4.38	Otta shomo echi monraige ushike echi nange kuni gusu echi payere ash: moshima okai utara monraige, awa, nei moni otta echi ahup nisa ruwe ne.
JHN.4.39	Orowa, nei machiya orowa no inne Samaria un utara anak ne:—Nep ne yakka ku iki ambe obitta Shinuma en nure, sekoro paweteshu ki shiwentep ye itak gusu eishokon nisa ruwe ne na. 
JHN.4.40	Tambe gusu, Shinuma orota Samaria kotan un utara araki chiki tura no reushi kuni koramkoro: awa, tut ko uturuta nei utara tura no reushi nisa ruwe ne. 
JHN.4.41	Orowa, naa inne utara anak ne Shinuma ye itak gusu eishokoro; 
JHN.4.42	aige, nei shiwentep otta ene hawe okai-hi:—Tane anak ne e ye itak gusu chi eishokoro shomoki: chi utara yaikota chi nu wa son no newa tambe anak ne moshiri kashiobiuki kunip ne sekoro chi eramʼan ruwe ne gusu ne na, ani itak.
JHN.4.43	Orowa, naa tut ko okaketa Shinuma nei kotan wano oman wa Gariraya moshiri orun arapa nisa ruwe ne. 
JHN.4.44	Inambe gusu ne yakun, uweingara guru anak ne koro kotan ta akooripak shomoki ruwe ne sekoro Yesu yaikota paweteshu ki nisa ruwe ne. 
JHN.4.45	Tambe gusu, Shinuma oman wa Gariraya moshiri ta ek chiki Gariraya un utara Shinuma uk nisa ruwe ne, nei utara ne yakka marapto an gusu paye wa Yerusarem kotan ta marapto an rapoketa Shinuma ki okaibe obitta nukan nisa ruwe ne gusu ne na.
JHN.4.46	Tambe gusu, shui Shinuma nei wakka tonoto ne kara Gariraya moshirʼun Kana kotan ta ek Orowa, Kapernaum kotan ta koro okkai poho tashum ki shine tono an. 
JHN.4.47	Shinuma Yesu anak ne Yudea moshiri wano ek wa Gariraya moshiri ta an shiri nu chiki, orota oman wa koro poho iwangere gusu Shinuma san kuni ne koramkon nisa ruwe ne; shinuma rai ehange ruwe ne gusu ne na. 
JHN.4.48	Tambe gusu, nei guru otta Yesu ene itak-hi: — Echi utara anak ne shirosh hemhem, iyokunnurep hemhem, nukara shomoki yak anak ne oara echi eishokoro shomoki ruwe ne. 
JHN.4.49	Orota nei tono ene itakhi:—Nishpa, ku poho rai etokota san wa en kore. 
JHN.4.50	Orota Yesu ene itak-hi:—E oman, e poho ishu korʼan ruwe ne, ari itak. Orowa, orota Yesu ye itak nei guru eishokoro hine oman nisa ruwe ne na. 
JHN.4.51	Awa, shinuma san shiri an rapoketa koro usshiune utara etunangara wa, koro poho ishu shiriki an ruwe ne, ani itak. 
JHN.4.52	Tambe gusu, poho anak ne inan pakihi ta tumu nu heashi ruwe he an? sekoro nei utara otta nu nisa ruwe ne. Tambe gusu, numan ichi ji pakihi ta seisekmau tashum shinuma ande ruwe ne, sekoro itak. 
JHN.4.53	Orowa, orota, E poho ishu korʼan, ani an itak ani Yesu ye pakihi ne sekoro nei michi eraman: orowa, shinuma yaikota hemhem, uni un utara obitta hemhem, eishokon nisa ruwe ne. 
JHN.4.54	Tambe anak shui Yudea moshiri wano Gariraya moshiri ta ek okake Yesu tu ikinne no an kara shirosh ne ruwe ne na.
JHN.5.1	Tap okaketa Yudea un guru koro marapto an; awa, Yesu anak ne Yerusarem kotan ta hemesu nisa ruwe ne. 
JHN.5.2	Yerusarem kotan ta hitsuji chikoikip apa samta ashikne ikushpe koro shine to an, nei ambe anak ne Hebrai an itak ani aye chiki Betesda ani aporosep ne ruwe ne. 
JHN.5.3	Inne tashum ki utara, shiknak utara, hera utara, shipeshte utara tan ushiketa hotke wa okai nisa ruwe ne na. 
JHN.5.5	Nei ita tupesan pa ikashima wan e tu hotne pa uturu tum-sak wa an guru an. 
JHN.5.6	Awa, Yesu anak ne shinuma hotke wa an shiri nukara chiki, samata, tane ohon no an shiri eraman koro, otta ene itak-hi:—Eani atumashnure rusui ruwe? ari itak. 
JHN.5.7	Otta tashum ki guru ese wa ene itak-hi:—Nishpa, wakka amoimo-yegere ita anak ne to oshiketa en omare kuni guru ku sak ruwe ne: koroka, kuani ku ek rapoketa en hoshiki no moshima an guru san ruwe ne. 
JHN.5.8	Orota Yesu ene itak-hi:—Hopuni wa e koro atarape ani hine apkash yan, ari itak. 
JHN.5.9	Orowa, nani nei guru atumashnure wa koro atarape ani wa apkash nisa ruwe ne na.
JHN.5.10	Nei toho anak Shini toho ne ruwe ne. Tambe gusu, Yudea un utara anak ne aiwangere guru otta:—Shini toho ne ruwe ne, e koro atarape ani katu anak ne ikashpaotte oterekep ne ruwe ne. 
JHN.5.11	Koroka, nei utara orota Shinuma ene ese-hi:—En tumashnure guru anak ne, nei guru anak, e koro atarape ani wa apkash yan, ani an itak ani en orun ye nisa ruwe ne, ari itak ruwe ne. 
JHN.5.12	Ani wa apkash ani an itak ani e otta ye guru anak ne inan guru ne ainu ne ruwe he an? 
JHN.5.13	Koroka, nei aiwangere guru anak ne nen ne ruwe he an sekoro eramushkare, nei ushiketa inne utara okai wa Yesu yaikota yaieshishire nisa ruwe ne gusu ne na. 
JHN.5.14	Tap okaketa nei guru Kamui kora kenru ta an shiri Yesu nukara, aige, orota ene itak-hi:—Ingarʼan, eani anak ne atumashnure wa an: iteki shui katpak koro, ikineipeka naa kasu no wenbe e otta an na, ari itak. 
JHN.5.15	Orowa, nei ainu oman wa shinuma tumashnure guru anak ne Yesu ne ruwe ne sekoro Yudea un utara otta nure nisa ruwe ne. 
JHN.5.16	Aige, tan ikkewe gusu, Shini toho ta tap okaibe kara gusu, Yudea un utara Yesu keshke shiri an nisa ruwe ne. 
JHN.5.17	Koroka nei utara otta Yesu ene ese-hi:—Tane pakno Ku Michi iki, Kuani ka iki ruwe ne, ari itak ruwe ne. 
JHN.5.18	Tambe gusu, tan ikkewehe an gusu Yudea un utara naa Shinuma raige kuni hunara korʼan ruwe ne, inambe gusu ne yakun, Shinuma anak ne ouse Shini toho otereke patek shomo ne, koroka, yaikota koro Michi ani Kamui porose wa Kamui uweupak no yaikota yaikan nisa ruwe ne gusu ne na.
JHN.5.19	Tambe gusu, nei utara otta Yesu ese wa ene itak-hi:—Son no son no echi otta Ku ye, Poho anak ne nukara shiri Michi karabe moshima nep ne yakka yaikota kara eaikap: orowa, nep ne yakka Shinuma karabe tap okaibe Poho ne yakka nei no kan ruwe ne. 
JHN.5.20	Inambe gusu ne yakun, Michi anak ne Poho omap wa nep ne yakka yaikota karabe Shinuma otta nukare: samata, echi utara enushkari kuni ne tap okaibe naa kasu no porobe Shinuma otta nukare kusu ne. 
JHN.5.21	Michi anak ne rai guru hetopo-hoshipire wa shiknure korachi, Poho ne yakka yaikota rengaine shiknure ruwe ne. 
JHN.5.22	Michi anak ne nen ne yakka koipishi shomoki, koroka, obitta no okai koipishi mondum Poho otta kore nisa ruwe ne; 
JHN.5.23	nen ne yakka Michi ko-oripak nei no Poho ko-oripak kuni gusu ne na. Poho ko-oripak shomoki gurʼanak ne Shinuma omande Michi otta ne yakka shomo ko-oripak ruwe ne. 
JHN.5.24	Son no son no echi otta Ku ye, Ku itak nu wa En omandep eishokoro guru anak ne ramma okere shomoki inotu koro, orowa, akoipishi shomoki, koroka, rai-i orowa no paye wa inotu otta ahun nisa ruwe ne. 
JHN.5.25	Son no son no echi otta Ku ye:—Rai guru anak ne Kamui Poho hawe nu, orowa, un utara shiknu kusu ne pakihi ek, tane nei pakihi an ruwe ne. 
JHN.5.26	Inambe gusu ne yakun, Michi anak ne yaikota yaioshiketa inotu koro korachi, tambe nei no Poho ne yakka yaikota yaioshiketa inotu koro kuni otta Shinuma kore nisa ruwe ne: 
JHN.5.27	samata, Shinuma anak ne Poho otta koipishi ki kuni mondum kore nisa ruwe ne, Shinuma anak Ainu Poho ne ruwe ne gusu ne na. 
JHN.5.28	Tambe gusu iteki enushkari: inambe gusu ne yakun, iyurui oshiketa okai utara obitta Shinuma koro hawe nu wa soyumba pakihi ek ruwe ne gusu ne na; pirikap ki utara anak ne inotu otta hetopo-shiknu; 
JHN.5.29	wenbe ikichi utara anak koipishi otta hetopo-shiknu kusu ne na.
JHN.5.30	Kuani anak ne yaikota nep ne yakka ki eaikap: Ku nu korachi ku koipishi ruwe ne: Ku koipishi-i anak ne oupeka ambe ne ruwe ne; Kuani yaikota koro irenga hunara shomoki, En omandep koro irenga Ku hunara ruwe ne gusu ne na. 
JHN.5.31	Kuani anak ne yaikota gusu paweteshu ki chiki, Ku ki paweteshu ambe anak sonep shomo ne. 
JHN.5.32	En gusu paweteshu ki moshimap an; En gusu Shinuma ki paweteshu-i anak ne son no an paweteshurambe ne ruwe ne sekoro Ku eraman. 
JHN.5.33	Echi utara anak ne Yoannes orota teshkara, awa, shinuma son no ambe gusu paweteshu ki nisa ruwe ne. 
JHN.5.34	Koroka, Kuani anak ne ainu ki paweteshu Ku goro shomoki: yakka, echi utara kashi-a-obiuki kuni ne tap okaibe Ku ye ruwe ne. 
JHN.5.35	Shinuma anak ne paraparase nupeki atte ratchako ne: orowa, echi utara pon no uturuta nei pekere enupetne kuni konoburu nisa ruwe ne, 
JHN.5.36	Koroka, Ku goro paweteshu-i anak ne Yoannes kasu no pase ne: inambe gusu ne yakun, Kuani Ku kara okere kuni gusu En otta Ku Michi koropare ikip anak ne, tap Ku ki ikip anak, Michi En omande ruwe ne sekoro En gusu paweteshu ki ruwe ne gusu ne na. 
JHN.5.37	Samata, En omande Michi anak Shinuma ka En gusu paweteshu ki nisa ruwe ne. Echi utara hembara ne yakka Shinuma koro hawe hene nu shomoki, koro katuhu hene nukara shomoki ruwe ne. 
JHN.5.38	Orowa, Shinuma koro itak anak ne echi oshiketa okai shomo ne; Shinuma omandep echi eishokoro shomoki nisa ruwe ne gusu ne na. 
JHN.5.39	Echi utara, anak ne Kamui kambi-sosh uwande ruwe ne, nei ambe gusu ramma okere shomoki inotu echi kon ruwe ne ani echi esanniyo ruwe ne gusu ne na nei ambe anak ne En gusu paweteshu ki ambe ne; 
JHN.5.40	orowa, inotu echi koro kuni gusu En orun echi araki shomoki ruwe ne. 
JHN.5.41	Kuani anak ne utara orowa no airamye ambe shomo Ku goro. 
JHN.5.42	Koroka, Kuani echi eamkiri, echi yaioshiketa Kamui omap-i shomo koro utara echi ne. 
JHN.5.43	Kuani anak ne Ku Michi reihei ani Ku ek, awa, echi utara En uk shomoki: moshima guru anak ne yaikota koro reihei ani ek chiki, echi utara anak shinuma uk kusu ne ruwe ne. 
JHN.5.44	Utashpa uwe-iramye wa Kamui orowa no an iramyep hunara shomoki echi utara anak ne nekon a echi eishokoro eashkai ya? 
JHN.5.45	Kuani anak ne Michi kotchaketa echi eiyonnuppa kusu ne sekoro iteki yainu yan; echi eiyonnuppa guru an; otta echi eyaikopashte Mose ne ruwe ne. 
JHN.5.46	Inambe gusu ne yakun, echi utara Mose eishokoro chiki En eishokoro kusu ne; shinuma anak ne En gusu nuye nisa ruwe ne gusu ne na. 
JHN.5.47	Koroka, shinuma nuye kambi echi eishokoro shomoki yak anak ne nekon a iki wa Ku ye itak echi eishokoro kusu ne ya?
JHN.6.1	Tap okaketa Yesu anak ne Tiberias atui, Gariraya un atui kushketa oman. 
JHN.6.2	Awa, tashum ki utara kata Shinuma ki shirosh nukan nisa ruwe ne gusu, poro inne utara Shinuma osh paye nisa ruwe ne. 
JHN.6.3	Aige, Yesu nupuri hemesu, awa, koro koikara utara tura no nei ita a nisa ruwe ne. 
JHN.6.4	Tane, Yudea un utara koro marapto, Kamakush marapto, ehange no an. 
JHN.6.5	Tambe gusu, Yesu anak ne koro shikihi hepuni wa orota araki poro inne utara nukara koro Piripos otta ene itak-hi:—Tan okai utara ibe kuni aep nei wano chi hok ya? sekoro itak. 
JHN.6.6	Koroka, tap itak ye ika anak ne shinuma uwande kuni gusu an ap ne; Shinuma nekon a kara ya yaikota eraman ruwe ne gusu ne na. 
JHN.6.7	Shinuma otta Piripos ene ese-hi:—Nei utara obitta shinen range pon no poka e kuni shine wan hotne denaria pakno okai aep an yakka upak shomo ne ruwe ne, sekoro itak. 
JHN.6.8	Simon Petros koro ainu iriwak Andreas ani aye shine Yesu koikara guru anak ne Shinuma otta ene itak-hi:— 
JHN.6.9	Omungi pantak ashiknep hemhem, tu chep hemhem koro shine heikachi teda an: koroka, tap okai inne utara otta tambe nep okaibe ne ya? ari itak. 
JHN.6.10	Utara rokte yan, ani Yesu ye. Nei ushiketa mun poron no okai. Tambe gusu, nei ainu utara rok nisa ruwe ne, pishkihi anak ne go sen nin ne ainu ehange ruwe ne. 
JHN.6.11	Orowa, Yesu anak ne nei pantak uina; awa, yaiiraige ki chiki rok wa okai utara otta eimek nisa ruwe ne; shui, utara kon rusui pakno chep ani shem korachi ki nisa ruwe ne na. 
JHN.6.12	Orowa, nei utara kironnu aokere chiki koro koikara utara otta Shinuma ene itak-hi: — Nep ne yakka iteki aturainu kuni ne ikashima wa okai ameshpa uibe eumashnu yan, ani itak. 
JHN.6.13	Tambe gusu, nei utara anak ne ibe utara otta nei ashikne omungi pantak gusu ikashima wa okai ameshpa uibe eumashnu wa tu saranip ikashima wan saranip shikte nisa ruwe ne na. 
JHN.6.14	Tambe gusu, Shinuma ki shirosh nei utara nukara chiki ene itak-hi:—Tambe anak ne son no newa moshiri otta ek kusu ne uweingara guru ne ruwe ne, ani itak.
JHN.6.15	Okai utara anak ne Shinuma shikkashima hine Moshiri esapanere kuni gusu araki kusu ne shiri sekoro Yesu eraman koro, tambe gusu, shui Shinuma yaikota shinen ne nupuri otta ekohopi wa oman nisa ruwe ne na.
JHN.6.16	Orowa, shiri-onuman an chiki koro koikara utara anak ne rep ta sap nisa ruwe ne; 
JHN.6.17	aige, chip otta ahup wa Kapernaum kotau otta atui-tomotuye korʼan nisa ruwe ne. Awa, tane shirikunne an, orowa, orota Yesu naa shomo ek na. 
JHN.6.18	Samata, rui rera ash wa an gusu riri poro shiri an ruwe ne. 
JHN.6.19	Tambe gusu, nei utara ashikne stadia ikashima hotne stadia hene tu hotne stadia hene pakno chip o wa okai chiki, Yesu atui kata apkash wa chip ehange no ek shiri anukara ruwe ne: awa, nei utara ishitoma nisa ruwe ne. 
JHN.6.20	Koroka, nei utara otta Shinuma ene itak-hi:—Kuani ne; iteki ishitoma yan, ari itak. 
JHN.6.21	Tambe gusu, nei utara anak ne Shinuma chip orun ahun kuni ramuoshma: aige, nani paye kuni kotan ta chip an nisa ruwe ne na.
JHN.6.22	Nei shimge toho ta ikushketa an atui samata roshki wa okai utara anak ne nei ita shine chip moshima chip isam sekoro nukara, samata, Yesu anak ne koro koikara utara tura chip otta ahun shomoki no, koroka, koikara utara yai-tura paye ruwe ne sekoro nukara chiki (yakka, 
JHN.6.23	Utarapa yaiiraige ki okaketa aep ibe ushike ehange no Tiberias wano araki chip an): 
JHN.6.24	tambe gusu, Yesu newa koro koikara utara anak ne nei ushiketa isam sekoro inne utara nukara chiki, yaikota chip otta ahup wa Yesu hunara gusu Kapernaum kotan ta araki nisa ruwe ne na. 
JHN.6.25	Orowa, atui ikushketa Shinuma an shiri nei utara nukara chiki, orota ene itak-hi:—Rabbi hembara ta teda E ek ruwe? 
JHN.6.26	Orota Yesu ese wa ene itak-hi:—Son no son no echi otta Ku ye, shirosh echi nukara gusu shomo En hunara, nei aep echi ibe wa akironnure nisa ruwe ne gusu En hunara ruwe ne. 
JHN.6.27	Aisamka kusu ne aep gusu iteki monraige yan, Ainu Poho echi koropare kusu ne ramma okere shomoki inotu ari an aep echi koro gusu ki yan: Michi Kamui anak ne Shinuma otta han kotukka nisa ruwe ne gusu ne na. 
JHN.6.28	Tambe gusu, Shinuma otta nei utara ene itak-hi:—Kamui ikip chi kara ash kuni gusu nekon a iki yak pirika ya? 
JHN.6.29	Orota Yesu ese wa ene itak-hi:—Kamui aomande guru echi eishokoro kuni ambe anak ne, tambe anak Kamui ikip ne ruwe ne. 
JHN.6.30	Tambe gusu, Shinuma otta nei utara ene itak-hi:—Chi utara nukara wa eishokoro kuni gusu nekon a shirosh E ki ya? 
JHN.6.31	Nepi E kara ya? Shinuma anak ne kando orowa no nei utara otta aep koropare nisa ruwe ne sekorʼan itak chieshinnuye wa an korachi, chikoro ekashi utara nup otta Manna ibe nisa ruwe ne na, ari itak. 
JHN.6.32	Tambe gusu, nei utara otta Yesu ene itakhi:—Son no son no echi otta Ku ye, kando orowa no nei aep echi kore guru anak ne Mose shomo ne; koroka, Ku Michi anak ne Kando orowa no son no aep echi kore ruwe ne. 
JHN.6.33	Inambe gusu ne yakun, Kamui aep anak ne Kando wano ran wa moshiri otta inotu kore ambe ne ruwe ne gusu ne na, sekoro itak. 
JHN.6.34	Tambe gusu, Shinuma otta nei utara ene itak-hi:—Utarapa, ramma nei aep un kore wa un kore, ari itak. 
JHN.6.35	Nei utara otta Yesu ene itak-hi:—Kuani anak ne inotu oma aep Ku ne ruwe ne: En orun ek gurʼanak ne sambe-chinoiba shomoki, En eishokoro guru 
JHN.6.36	anak ne ramma iku rusui shomoki kusu ne. Koroka, echi utara En nukan nisa, yakka eishokoro shomoki, sekoro Ku ye nisa ruwe ne na. 
JHN.6.37	Nep ne yakka Michi En korep anak ne obitta En otta araki kusu ne ruwe ne; orowa, En orun ek guru anak ne oara Ku emaka shomoki kusu ne. 
JHN.6.38	Kuani anak ne yaikota korʼirenga Ku ki gusu kando wano Ku ran shomoki, En omandep korʼirenga ki kuni gusu Ku ek nisa ruwe ne gusu ne na. 
JHN.6.39	Orowa, En omandep koro irenga anak ne tapne ne ruwe ne; nep ne yakka Shinuma En koroparep otta shinep ka aturainu shomoki no, okese an toho ta nei ambe Ku hetopo-shiknure kuni ambe ne ruwe ne. 
JHN.6.40	Inambe gusu ne yakun, Ku Michi irenga anak ne tapne ne; nen ne yakka Poho nukara wa eishokoro guru anak ne ramma okere shomoki inotu koro kunip ne; orowa, okese an toho ta Kuani anak ne shinuma hetopo Ku shiknure kusu ne na.
JHN.6.41	Tambe gusu, Yudea un utara anak ne Yesu gusu oromam ruwe ne, Kuani anak ne kando orowa no ran aep Ku ne ruwe ne, ari an itak ani Shinuma ye nisa ruwe ne gusu ne na. 
JHN.6.42	Awa, ene itak-hi:—Tan guru anak ne koro ona koro unu chi eamkiri Yosep koro poho Yesu shomo ne ya? Hemanda gusu, Kuani anak ne kando orowa no Ku ran ruwe ne ani tane Shinuma itak ya? sekoro nei utara itak nisa ruwe ne. 
JHN.6.43	Orota Yesu ese wa ene itak-hi:—Iteki uwe-oromam yan. 
JHN.6.44	En omande Michi anak ne ainu nimba shomoki chiki nen ye yakka En otta ek eaikap ruwe ne: orowa, okese an toho ta shinuma hetopo Ku shiknure kusu ne. 
JHN.6.45	Obitta no okai nei utara anak ne Kamui orowa no aepakashnu an kusu ne, sekorʼan orushpe uweingara kambi kata anuye wa an ruwe ne. Nen ne yakka Michi otta nu wa eyaihannokkara guru anak ne pishno En orun ek ruwe ne. 
JHN.6.46	Kamui orowa no ek guru moshima nen ne yakka Michi nukan nisa guru isam, Shinuma anak ne Michi nukan nisa ruwe ne. 
JHN.6.47	Son no son no echi otta Ku ye:—Eishokoro gurʼanak ne ramma okere shomoki inotu koro shiri an na. 
JHN.6.48	Kuani anak ne inotu oma aep Ku ne ruwe ne. 
JHN.6.49	Echi koro ekashi utara anak ne nup otta manna ibe orowa no rai wa isam ruwe ne. 
JHN.6.50	Tan aep anak ne ainu ibe wa shomo rai kuni kando orowa no ran aep ne ruwe ne. 
JHN.6.51	Kando orowa no ran ishu aep Ku ne ruwe ne: tan aep ibe guru an chiki ramma pakno ishu kusu ne: ruwe un, moshiri inotu gusu Ku kore aep anak ne Ku kam ne ruwe ne na.
JHN.6.52	Tambe gusu, Yudea un utara anak ne utashpa etushmak wa ene itak-hi:—Hemanda iki wa tan guru anak ne koro kam ani un ere eashkai ya? 
JHN.6.53	Tambe gusu, nei utara otta Yesu ene itak-hi:—Son no son no echi otta Ku ye, Echi utara anak ne Ainu Poho koro kam echi e, samata Shinuma koro kem echi iku shomoki chiki anak ne echi yaikota oshiketa inotu koro shomoki ruwe ne. 
JHN.6.54	Ku kam e, Ku kem iku gurʼanak ne ramma okere shomoki inotu koro; orowa, okese an toho ta Kuani shinuma hetopo Ku shiknure kusu ne na. 
JHN.6.55	Inambe gusu ne yakun, Ku kam anak ne son no aep ne, Ku kem anak son no iku ambe ne ruwe ne. 
JHN.6.56	Ku kam ibe Ku kem iku gurʼanak ne En oshiketa oshiroma, Kuani ka shinuma oshiketa Ku oshiroma ruwe ne. 
JHN.6.57	Ishu Michi anak ne En omande, orowa, Michi an gusu Ku ishu wa an korachi; tap korachi En ibe guru anak ne Kuani an gusu ka ishu kusu ne na. 
JHN.6.58	Tambe anak ne kando orowa no ran aep ne; ekashi utara ibe wa rai wa isam nei no an ambe shomo ne: tan aep ibe gurʼanak ne ramma pakno ishu kusu ne na. 
JHN.6.59	Shinuma anak ne Kapernaum kotan ta epakashnu wa an ita tap orushpe shine uwekarapa chisei otta an wa ye nisa ruwe ne.
JHN.6.60	Tambe gusu, koro koikara utara un inne utara nei orushpe nu chiki ene itak-hi:—Tambe anak ne hokamba itak ne; nu eashkai guru nen ne ruwe he an? ari itak. 
JHN.6.61	Koroka, tap itak gusu koro koikara utara oroman shiri Yesu yaikota keutum ta eramʼan wa orota ene itak-hi:—Tambe anak echi epetchiure ya? 
JHN.6.62	yak anak ne etokota oshiroma ushike orun Ainu Poho rikin katu echi nukara chiki nekon a iki ya? 
JHN.6.63	Shiknurep anak ne ramat ne ruwe ne; kam anak raka sakbe ne: echi otta Ku ye itak anak ne ramat ne, inotu ne ruwe ne. 
JHN.6.64	Koroka, eishokoro shomoki utara echi tumugeta okai, ani itak. Yesu anak ne atpake wano shomo eishokoro utara hemhem, Shinuma ekoshi kusu ne guru hemhem, eraman nisa ruwe ne gusu ne na. 
JHN.6.65	Orowa, Shinuma ene itakhi:—Tan ikkewehe an gusu, Michi orowa no akore shomoki yakun nen ne yakka En orun ek eaikap ruwe ne, ari an itak ani echi otta Ku ye nisa ruwe ne.
JHN.6.66	Te wano koro koikara utara un inne utara anak ne oyake un paye wa naa Shinuma tura shomoki nisa ruwe ne. 
JHN.6.67	Awa, tambe gusu, nei tun ikashima wa niu otta Yesu ene itak-hi:—Echi utara ne yakka paye kuni echi ramu ya? ari itak. 
JHN.6.68	Otta Simon Petros ene ese-hi:—Utarapa, inan guru otta paye ash kusu ne ya? Aokai anak ne ramma okere shomoki inotu oma itak E kon ruwe ne. 
JHN.6.69	Samata, Aokai anak ne Kamui koro Ashkannep E ne ruwe ne, sekoro chi eishokoro wa chi eraman nisa ruwe ne na, ani itak. 
JHN.6.70	Nei utara otta Yesu ene ese-hi:—Echi tun ikashima wa niu Ku numge shomoki ya? orowa, echi shinen anak ne nitne kamui shomo ne ruwe he an? ani itak. 
JHN.6.71	Kariot kotan un Simon koro poho Youdas epeka no Shinuma ye nisa ruwe ne; nei guru anak ne nei tun ikashima wa niu un shinen ne, awa, shinuma anak Yesu ekoshi kusu ne guru ne ruwe ne gusu ne na.
JHN.7.1	Tap okaibe okaketa Yesu anak ne Gariraya kotan ta apkash: Yudea un utara Shinuma raige kuni ramu gusu Yudea kotan ta apkash shomoki nisa ruwe ne gusu ne na. 
JHN.7.2	Orowa, Yudea un utara koro marapto, kash kara marapto, ehange no an ruwe ne. 
JHN.7.3	Tambe gusu, koro ainu iriwak anak ne Shinuma otta ene itak-hi:—Te wano E oman wa E ki okaibe E koro koikara utara poka nukara kuni gusu Yudea kotan orun arapa yan. 
JHN.7.4	Inambe gusu ne yakun, yaikota aeamkirire rusui wa nuina no ikip ki guru isama. Tap okaibe E ki chiki moshiri uirup otta yainukara yan, ari itak. 
JHN.7.5	Koro ainu iriwak utara ne yakka Shinuma eishokoro shomoki shiri an ruwe ne gusu ne na. 
JHN.7.6	Tambe gusu, nei utara otta Yesu ene itak-hi:—Ku pakihi anak ne naa shomo ek ruwe ne; koroka, 
JHN.7.7	echi koro pakihi anak ramma an ruwe ne Moshiri anak ne echi etunne eaikap; koroka, nei ambe koro ikip anak ne wen ruwe ne ani an ambe paweteshu Ku ki gusu En etunne ruwe ne. 
JHN.7.8	Nei marapto orun echi paye wa hemespa: Kuani anak ne marapto otta naa shomo Ku hemesu; Ku pakihi anak ne naa shomo auweomare ruwe ne gusu ne na, ari itak. 
JHN.7.9	Orowa, nei utara otta tap okaibe ye okere chiki, Gariraya kotan ta reushi nisa ruwe ne na.
JHN.7.10	Koroka, koro ainu uiriwak nei marapto otta hemespa wa isam okaketa, Shinuma ne yakka hemesu, yainukare wa shomo ne, arorokishne no an korachi hemesu nisa ruwe ne na. 
JHN.7.11	Tambe gusu, Yudea un utara anak ne marapto an rapoketa Shinuma hunara wa:—Nei guru nei ita an ruwe he an? ari itak. 
JHN.7.12	Awa, inne utara tumugeta Shinuma gusu poron no oromam an ruwe ne: Shinuma pirika guru ne, ani ye utara okai, shomo, inne utara shiren ruwe ne, ani ye utara okai. 
JHN.7.13	Yakka, Yudea un utara ko-ishitoma gusu anu no Yesu orushpe ye guru isam ruwe ne.
JHN.7.14	Koroka, tane marapto uturu an koro anak ne Yesu Kamui kora kenru orun hemesu, orowa, epakashnu nisa ruwe ne. 
JHN.7.15	Tambe gusu, Yudea un utara enushkari hine ene itak-hi:—Nekon a iki wa tan guru anak ne eyaihannokkara shomoki no nuye ikiri eraman ya? ari itak. 
JHN.7.16	Tambe gusu, Yesu nei utara ko-ese wa ene itak-hi:—Ku epakashnu epakashi anak ne Ku korobe shomo ne, En omandep korobe ne ruwe ne. 
JHN.7.17	Nen ne yakka Shinuma irenga ki kuni oshitchiu guru anak ne nei epakashi Kamui orowa no ekbe ne ya hene, Kuani yaikota orowa no sangep ne ya hene eraman kusu ne na. 
JHN.7.18	Yaikota orowa no itak sange guru anak ne yaikota airamyere kuni gusu hunara ruwe ne: koroka, yaikota omande guru ramu-a-yere kuni gusu hunara guru anak ne, nei guru anak son no ambe ne, Shinuma oshiketa oupeka sak-i isam ruwe ne. 
JHN.7.19	Mose anak ne tuitak echi kore shomoki ya, orowa, nei tuitak nei no ki guru echi tumugeta isama? Nep gusu En raige kuni echi hunara ya? 
JHN.7.20	Inne utara ene ese-hi:—Eani anak ne nitne kamui ashikatkare an E raige kuni hunara guru nen ne ruwe he an? 
JHN.7.21	Yesu ese wa nei utara otta ene itak-hi:—Kuani shine ikip Ku ki, awa, tan ikkewehe gusu echi utara obitta e-nushkari nisa ruwe ne. 
JHN.7.22	Mose anak ne okarituye buri echi kore (nei ambe anak ne Mose orowa no hetuku buri shomo ne, ekashi orowa no asangep ne); orowa, Shini toho ta ainu otta okarituye buri echi ki ruwe ne. 
JHN.7.23	Mose tuitak shomo ehaita kuni gusu Shini toho ta ainu anak ne okarituye buri akire chiki; Kuani anak ne Shini toho ta ainu irammakaka tumashnure nisa ruwe ne gusu, echi En ko-irushka ya? 
JHN.7.24	Anukara noine an ambe gusu iteki koipishi yan, oupeka koipishi ambe ani koipishi yan, ari itak.
JHN.7.25	Tambe gusu Yerusarem kotan un utara sereke ene itak-hi:—Tan guru anak ne utara raige kuni gusu hunara guru shomo ne ya? 
JHN.7.26	Yakka, Shinuma nuina shomoki no itak ki korʼan, awa, otta nep ne yakka ki shomoki ruwe ne. Tambe anak ne son no newa Kiristo ne sekoro sapane utara eraman eashkaibe ne ruwe? 
JHN.7.27	Koroka, chi utara anak ne tan guru nei wa ek guru ne ya chi eraman: koroka, Kiristo ek chiki, Shinuma nei wa ekbe ne ya, nen ne yakka erampeutek ruwe ne na, ari itak. 
JHN.7.28	Tambe gusu, Yesu anak ne Kamui kora kenru ta hawe sange wa epakashnu hine ene itak-hi:—Echi utara anak ne En eamkiri hemhem ki, nei wano Ku ekbe ne ya echi eramu hemhem ki; orowa, Kuani yaikota yai Ku omande shomoki, koroka, En omandep anak ne son no ambe ne, echi utara anak ne Shinuma eamkiri shomoki ruwe ne na. 
JHN.7.29	Kuani Shinuma eamkiri; Kuani anak ne Shinuma orowa no Ku ek, orowa, Shinuma En omande nisa ruwe ne gusu ne na. 
JHN.7.30	Tambe gusu, nei utara anak ne Shinuma kishima kuni hunara: awa, Shinuma koro pakihi naa shomo an gusu kashiketa teke ande guru isam ruwe ne. 
JHN.7.31	Koroka, topaha utara un inne utara anak ne Shinuma eishokoro; aine, ene itak-hi:—Kiristo ek chiki tan guru ki shirosh kasu no naa innep ki kusu ne ruwe he an? ari itak. 
JHN.7.32	Inne utara tap okaibe ani Yesu gusu oromam wa ye shiri Parisee un utara nu ruwe ne; awa, Kamui kora kenru esapane utara newa Parisee un utara anak ne Shinuma kishima kuni ne uitek utara payere nisa ruwe ne. 
JHN.7.33	Tambe gusu, Yesu ene itak-hi:—Naa pon no uturuta echi tura no Ku an, orowa no En omandep otta Ku arapa kusu ne. 
JHN.7.34	Echi utara En hunara wa shomo En nukara kusu ne na: orowa, Ku an 
JHN.7.35	ushike un echi araki eaikap ruwe ne, ari itak. Tambe gusu, Yudea un utara anak ne utashpa ene itak-hi:—Shomo chi nukara kuni inan ushike orun tan guru oman ya? Herenes un utara tumugeta chichari wa okai utara otta oman wa nei Herenes un utara epakashnu kusu ne ruwe he an? 
JHN.7.36	Echi utara En hunara wa shomo En nukara: orowa, Ku an ushike un echi araki eaikap, sekorʼan Shinuma ye tan itak anak ne nekon a an itak ne ya? ari itak.
JHN.7.37	Orowa, nei okese an toho ta, marapto gusu an pase toho ta anak ne, Yesu ash wa hawe sange hine ene itak-hi:—Iku rusui guru an yakun, En otta ek wa iku yan. 
JHN.7.38	En eishokoro gurʼanak ne, Kamui nuyere kambi ye korachi, shinuma koro honi orowa no ishu wakka an pet san kusu ne na, ari itak. 
JHN.7.39	Koroka, Shinuma tan itak ye katu anak ne Shinuma eishokoro kusu ne utara uk kuni Ramat epeka no an itak ne: inambe gusu ne yakun, Yesu naa shomo anupektere gusu, Ramat anak ne naa shomo an ruwe ne. 
JHN.7.40	Tambe gusu, inne utara un serekehe anak ne tan itak nu chiki ene itak-hi:—Son no poka tambe anak nei uweingara guru ne, ari itak. 
JHN.7.41	Shui, Tambe anak ne Kiristo ne, ani ye utara okai. Koroka, Hemanda, Kiristo anak ne Gariraya wano ek ruwe he an? 
JHN.7.42	Kiristo anak ne Dabid sanikiri ne, orowa, Dabid koro kotan, Betrehem kotan orowa no hetuku kuni ne sekoro Kamui nuyere kambi ye shomoki ya? ari an itak ani ye utara okai. 
JHN.7.43	Orowa no, Shinuma gusu inne utara tumugeta eukopi an ruwe ne. 
JHN.7.44	Orowa, Shinuma kishima rusui utara okai, koroka, kashiketa koro teke ande guru isam ruwe ne.
JHN.7.45	Tambe gusu, nei auitek utara anak ne Kamui kora kenru esapane utara newa Parisee un utara orota araki: awa, nei utara anak ne auitek utara otta, Hemanda gusu Shinuma ani wa araki shomoki ya? ari itak. 
JHN.7.46	Auitek utara, Tan guru ye korachi ramma pakno nen ne yakka ye shomoki ruwe ne, ani ese itak ki. 
JHN.7.47	Tambe gusu, Parisee un utara anak ne otta ene ese-hi:—Echi utara ne yakka shiren wa okai ruwe? 
JHN.7.48	Esapane utara hene Parisee un utara hene Shinuma eishokoro ruwe? 
JHN.7.49	Koroka, tuitak eramushkare tan inne utara anak ne akoatcha utara ne ruwe ne, ari itak. 
JHN.7.50	Nikodemos nei utara otta ene itak-hi (Shinuma anak hoshiki no Yesu otta ek guru ne, orowa, nei utara un Shinen ne):— 
JHN.7.51	Chikoro tuitak anak ne hoshiki no ainu yaikota otta nu wa shinuma nekon a ambe ki ya sekorʼan orushpe eraman shomoki chiki katpak an sekoro esanniyo ya? ari itak. 
JHN.7.52	Orota nei utara ese wa ene itak-hi:—Eani ne yakka Gariraya un guru e ne ya? Hunara wa ingara yan, Gariraya wano uweingara guru hopuni shomoki ruwe ne na, ari itak. 
JHN.7.53	[Orowa, nei utara anak ne obitta koro chisei orun
JHN.8.1	paye nisa ruwe ne: koroka, Yesu anak Kanran ush nupuri otta oman nisa ruwe ne. 
JHN.8.2	Orowa, aro-kunnei-wano Shinuma shui Kamui kora kenru orun ahun, awa, obitta no okai utara Shinuma otta araki nisa ruwe ne; aige, Shinuma a wa utara epakashnu nisa ruwe ne. 
JHN.8.3	Orowa, kambi-nuye utara newa Parisee un utara anak ne omoinu ki shiri anukara shiwentep tura wa araki; awa, nei shiwentep noshiketa ashte koro Shinuma otta ene itak-hi:— 
JHN.8.4	Epakashnu guru, tan shiwentep omoinu koro wa akishima, omoinu ki 
JHN.8.5	shiri an ita anukan nisa ruwe ne. Mose anak ne koro tuitak otta nei no okai guru shuma akopiyekara kuni un ikashpaotte nisa ruwe ne: tan shiwentep gusu nekon a E ye ya? ari itak. 
JHN.8.6	Tan itak ye katu anak ne Shinuma koramnukara wa otta eiyonnuppa ikkewehe koro kuni gusu an katu ne ruwe ne. Koroka, Yesu hotku wa ashikipet ani shiri kata nuye nisa ruwe ne. 
JHN.8.7	Koroka, nei utara ramma Shinuma otta nu chiki Shinuma yai ikkewe turi wa orota ene itak-hi:—Echi utara tumugeta an chikokatpak isam gurʼanak ne hoshiki no nei shiwentep otta shuma kopiyekara yan, ari itak. 
JHN.8.8	Orowa, shui, Shinuma hotku wa koro ashikipet ani shiri kata nuye nisa ruwe ne. 
JHN.8.9	Orowa, okai utara anak ne nei itak nu chiki, ekashi wano heashi wa iyotta upen guru pakno shinen range soine nisa ruwe ne: orowa, noshike un ushiketa an shiwentep hemhem Yesu hemhem yai-tura no aande nisa ruwe ne. 
JHN.8.10	Orowa, Yesu yaikota ikkewehe turi hine shinuma otta ene itak-hi:—Shiwentep, nei utara neita okai ruwe ta okai? Nen ne yakka katpak e kore shomoki ya? 
JHN.8.11	Nei shiwentep ene itak-hi:—Utarapa, chikokatpak en kore guru isam ruwe ne, ani itak. Orowa, Yesu ene itak-hi:—Kuani ne yakka katpak e kore shomoki: e oman wa, te wano poka naa iteki katpak krro yan, sekoro itak.]
JHN.8.12	Tambe gusu, shui Yesu nei utara otta itak wa ene ye-hi:—Kuani anak ne moshiri pekere Ku ne: En osh ek guru anak ne kunne-i otta apkash shomoki no, ishu un pekere koro kusu ne na. 
JHN.8.13	Tambe gusu, Shinuma otta Parisee un utara ene itak-hi:—Eani anak ne yaikota gusu paweteshu ki; E ki paweteshu ambe anak son no ambe shomo ne, ari itak. 
JHN.8.14	Yesu ese wa nei utara otta ene itak-hi:—Kuani yaikota gusu paweteshu Ku ki yakka Ku ki paweteshu-i anak ne sonep ne; inambe gusu ne yakun, nei wano Ku ek ya, ine un Ku oman a Ku eraman; koroka, nei wano Ku ek a, ine un Ku oman a echi utara erampeutek ruwe ne na. 
JHN.8.15	Echi utara anak ne kam nei no koipishi, Kuani anak ainu koipishi shomoki ruwe ne. 
JHN.8.16	Koroka, Kuani koipishi yakka, Ku ki koipishi ambe anak son no ambe ne ruwe ne: Kuani anak yaitura shomo ne, kuroka, Kuani hemhem En omande. Michi hemhem okai ruwe ne gusu ne na. 
JHN.8.17	Ruwe un, echi koro tuitak otta anak ne tu utara ki paweteshu ambe anak son no ambe ne, sekorʼambe chieshinnuye wa an ruwe ne. 
JHN.8.18	Kuani anak ne yaikota gusu paweteshu ki guru Ku ne, samata, En omande Michi En gusu paweteshu ki ruwe ne. 
JHN.8.19	Tambe gusu, Shinuma otta nei utara ene itak-hi:—E koro Michi neita an ruwe? Yesu ene ese-hi:—Echi utara anak ne seenne En eamkiri hene ki, seenne Ku Michi eamkiri hene ki ruwe ne: echi En eamkiri chiki, Ku Michi ne yakka echi eamkiri kusu ne ap, ari itak. 
JHN.8.20	Tan okaibe Shinuma Kamui kora kenru ta epakashnu wa an, nei yange ichen shuop an tumbu ta Shinuma an ita ye nisa ruwe ne: orowa, Shinuma koro pakihi naa shomo an gusu, nen ne yakka Shinuma kishima shomoki nisa ruwe ne na.
JHN.8.21	Tambe gusu, shui Shinuma nei utara otta ye-hi:—Kuani arapa wa isam, orowa, echi utara En hunara kusu ne, orowa, yaikota echi ki katpak echi koro wa rai kusu ne: Ku oman ushike un echi araki eaikap ruwe ne na, ari ye. 
JHN.8.22	Tambe gusu, Yudea un utara ene itak-hi:—Ku oman ushike un echi araki eaikap ani an itak ani ye wa Shinuma yaikota yai-raige ya? 
JHN.8.23	Orota Shinuma ene itak-hi:—Echi utara anak ne ra wano okai utara echi ne; Kuani anak rik wano an guru Ku ne ruwe ne: echi utara anak ne tan moshirʼun utara echi ne; Kuani anak tan moshirʼun guru shomo Ku ne ruwe ne. 
JHN.8.24	Tambe gusu echi utara anak ne yaikota echi ki katpak echi koro wa rai kusu ne, sekoro Ku itak nisa ruwe ne: inambe gusu ne yakun, Kuani anak ne Shinuma ne sekoro echi eishokoro shomoki yakun, koro katpak echi koro wa echi rai kusu ne gusu ne na. 
JHN.8.25	Tambe gusu, Aokai anak ne nen ne ruwe he an? sekoro nei utara Shinuma otta ye. Orota Yesu ene itak-hi:—Atpaketa echi otta Ku ye guru Ku ne ruwe ne. 
JHN.8.26	Echi utara gusu Ku ye hemhem ki, koipishi hemhem ki kuni inne ambe okai: koroka, En omandep anak ne sonep ne; orowa, Shinuma otta Ku nu okaibe moshiri otta Ku nure ruwe ne, ari itak. 
JHN.8.27	Michi epeka no Shinuma ye shiri an sekoro nei utara ramepakari shomoki nisa ruwe ne na. 
JHN.8.28	Tambe gusu, Yesu ene itak-hi:—Echi utara anak ne Ainu Poho rikoshma okere chiki, nei ita anak Kuani Shinuma ne ruwe ne sekoro echi eraman, samata, Kuani anak ne yaikota regaine nep ne yakka Ku ki shomoki, koroka, Michi En epakashnu korachi Ku ye ruwe ne, ani echi eraman kusu ne na. 
JHN.8.29	Orowa, En omandep anak ne En tura no an; Shinuma En yaiande shomoki; hembara ne yakka Shinuma nupetnerep Ku ki gusu ne na, ari itak. 
JHN.8.30	Orowa, Shinuma tap okaibe ye koro anak ne inne utara Shinuma eishokon nisa ruwe ne na.
JHN.8.31	Tambe gusu, Shinuma eishokoro Yudea un utara otta Yesu ene itak-hi:—Ku itak otta echi oshiroma chiki, son no newa Ku goro koikara utara echi ne; 
JHN.8.32	samata, sonep echi eraman kusu ne, orowa, nei sonep anak ne echi honnere kusu ne na. 
JHN.8.33	Orota nei utara ene ese-hi:—Chi utara anak ne Abraham sanikiri chi ne, tane pakno nen ne yakka otta shomo chi ausshiunere ash ruwe ne: hemanda Echi utara ahonnere kusu ne, ani E ye ya? 
JHN.8.34	Orota Yesu ene ese-hi:—Son no son no echi otta Ku ye, nen ne yakka chikokatpak an gurʼanak ne katpak otta ausshiunere an guru ne ruwe ne. 
JHN.8.35	Usshiune guru anak ne ramma pakno chisei ta oshiroma shomoki, poho anak ramma pakno oshiroma ruwe ne. 
JHN.8.36	Tambe gusu, Poho anak ne echi honnere chiki, son no poka echi ahonnere an kusu ne. 
JHN.8.37	Echi utara anak ne Abraham sanikiri ne sekoro Ku eraman; yakka, Ku itak anak ne echi onnaigeta an kuni ushike sak gusu En raige kuni echi hunara koran ruwe ne. 
JHN.8.38	Ku Michi orowa no a en nukare orushpe Ku ye; orowa, echi koro Michi orowa no anure orushpe echi utara ne yakka iki ruwe ne. 
JHN.8.39	Shinuma otta nei utara ese wa ene itak-hi:—Chikoro michi anak ne Abraham ne ruwe ne. Orota Yesu ene itak-hi:—Echi utara anak ne Abraham Poho utara echi ne chiki Abraham koro ikip echi ki kusu ne. 
JHN.8.40	Koroka, tane anak ne Kamui otta Ku nu sonep echi otta nure guru ne En raige kuni echi hunara ruwe ne: Abraham anak ne tap korachi iki shomoki nisa ruwe ne. 
JHN.8.41	Echi utara anak ne echi koro michi ikip echi ki ruwe ne, ari itak. Orota nei utara ene itak-hi:—Hoiyo gusu chi hekatu ash ambe shomo ne; shine michi chikon ruwe ne, Kamui ne, ari itak. 
JHN.8.42	Orota Yesu ene itak-hi:—Kamui anak ne echi koro michi ne chiki, echi utara En omap kusu ne, Kuani anak ne Kamui orowa no ek wa Ku an ruwe ne gusu ne; yaikota rengaine Ku ek shomoki, Shinuma En omande nisa ruwe ne gusu ne na. 
JHN.8.43	Nep gusu Ku yepi shomo echi onnere ya? Ku ye itak echi nu eaikap 
JHN.8.44	ruwe ne gusu ne na. Echi utara anak ne nitne kamui ne echi koro michi orowa no okai, orowa, echi koro michi ki rusui buri echi ki kuni echi ramu. Shinuma anak ne atpake wano keukbe ne, orowa, sonep otta ash shomoki, koro onnaigeta sonep isam ruwe ne gusu ne na. Shunge itak ki chiki yaikota kerobe ye: Shinuma anak shunge guru ne, shunge koro michi ne ruwe ne gusu ne na. 
JHN.8.45	Koroka, sonep Ku ye gusu echi En eishokoro shomoki. 
JHN.8.46	Echi utara tumugeta katpak an sekoro En esanniyo guru anak ne nen ne ruwe he an? sonep Ku ye yakun, hemanda gusu echi En eishokoro shomoki ya? 
JHN.8.47	Kamui orowa no an guru anak ne Kamui itak nu: tan ikkewehe an gusu nei ambe echi nu shomoki, Kamui orowa no an okaibe shomo echi ne ruwe ne gusu ne na. 
JHN.8.48	Yudea un utara ese wa Shinuma otta ene itak-hi:—Eani anak ne Samaria un guru ne, nitne kamui ituren guru E ne ruwe ne, ani shomo chi ye ya? 
JHN.8.49	Yesu ene ese-hi:—Nitne kamui En turen shomoki; koroka, Ku Michi ko-oripak Ku ki, orowa, echi utara En ko-shomo yai-katanu ki ruwe ne. 
JHN.8.50	Koroka, Kuani yaikota ramuayere kuni ambe Ku hunara shomoki; hunara wa koipishi ki Shinen an ruwe ne. 
JHN.8.51	Son no, son no, echi otta Ku ye, Ainu anak ne Ku ye itak shikkashima yakun, ramma pakno rai-i shomo nukara kusu ne na. 
JHN.8.52	Orota Yudea un utara ene itak-hi:—Eani anak ne nitne kamui, ituren wa an sekoro tane chi eraman, Abraham hemhem uweingara utara hemhem rai wa isam; orowa, Ainu anak ne Ku ye itak shikkashima yakun, ramma pakno rai-i sapke shomoki, sekoro Eani itak. 
JHN.8.53	Rai wa isam chikoro michi Abraham kasu no E pase ruwe he an? Uweingara utara ka rai wa isam: Eani anak ne yaikota inan guru yaikara ya? 
JHN.8.54	Yesu ene ese-hi:—Kuani anak ne yaikota yai-nupekte chiki, Ku nupeki anak ne raka sak ruwe ne: En nupekte guru anak ne Ku Michi ne ruwe ne; Shinuma anak echi koro Michi sekoro echi ye ruwe ne; 
JHN.8.55	orowa, echi utara anak ne Shinuma eamkiri shomoki: koroka, Kuani anak Shinuma eamkiri ruwe ne; orowa, Shinuma Ku eamkiri shomoki sekoro Ku ye yak anak ne, echi utara korachi shunge guru Ku ne kusu ne ap: koroka, Kuani anak ne Shinuma eamkiri wa koro itak Ku shikkashima ruwe ne na. 
JHN.8.56	Echi koro michi Abraham anak ne Ku toho nukara kuni enupetne ruwe ne; orowa, shinuma nei toho nukara wa yaikopuntek nisa ruwe ne. 
JHN.8.57	Tambe gusu, Shinuma otta Yudea un utara ene itak-hi:—Eani anak ne naa shomo wan pa ikashima tu hotne pa pakno pa poro ruwe ne, aige, Abraham E nukan nisa ruwe he an? sekoro itak. 
JHN.8.58	Orota Yesu ene itak-hi:—Son no, son no, echi otta Ku ye, Abraham naa shomo hetuku etokota Ku an nisa ruwe ne, sekoro itak. 
JHN.8.59	Okai utara anak ne tambe gusu Shinuma-ko-piyekara gusu shuma uina nisa ruwe ne: koroka, Yesu anuina wa an wa Kamui kora kenru orowa no soine nisa ruwe ne na.
JHN.9.1	Orowa, Shinuma shirikush korʼan ita anak ne hekatu wano shiknak guru shinen anukara. 
JHN.9.2	Awa, Shinuma otta koikara utara nu wa ene itak-hi:—Rabbi, tan guru shiknak wa hekatu gusu shinuma yaikota hene, koro eshikop hene, inan guru katpak ki ya? 
JHN.9.3	Yesu ene ese-hi:—Tan guru ne yakka, koro eshikop ne yakka katpak ki shomoki ruwe ne: koroka, shinuma otta Kamui ikip anukara kuni gusu an ap ne ruwe ne. 
JHN.9.4	Tokap-to an ita anak ne En omandep koro ikip chi ki kusu ne ap: nen ne yakka nep ki eaikap kunne-to ek kusu ne na. 
JHN.9.5	Moshiri otta Ku an rapoketa, moshiri pekere Ku ne ruwe ne. 
JHN.9.6	Tambe ye okere koro, shiri kata topse-kara wa nei non ani teinei toi kara hine ani nei guru koro shikihi aushi, 
JHN.9.7	orowa, otta ene itak-hi:—Oman wa Siroam to otta yashke yan, ari itak (nei ambe eepakita chiki aomande ani an itak ne ruwe ne). Tambe gusu, shinuma oman wa yashke, orowa, nukara koro ek nisa ruwe ne na. 
JHN.9.8	Tambe gusu, aota un utara hemhem, shinuma etokota hoito guru ne ani nukara utara hemhem, ene itak-hi:—Tan guru anak ne a wa iyahupkara guru shomo ne ya? ari itak. 
JHN.9.9	Shinuma ne, ani ye utara okai: shomo, shinuma koheraye guru ne ari ye utara ka okai. Kuani anak ne shinuma ne, sekoro nei guru yaikota ye nisa ruwe ne. 
JHN.9.10	Tambe gusu, okai utara anak ne shinuma otta ene itak-hi:—Nekon a iki wa e koro shiki amaka ya? ani itak. 
JHN.9.11	Shinuma ene ese-hi:—Yesu ani aye ainu teinei toi kara hine ku shiki aushi, aige, Siroam otta e oman wa yashke ari an itak ani en otta ye nisa ruwe ne: tambe gusu, ku oman wa yashke, orowa, ku nukan ruwe ne, sekoro itak. 
JHN.9.12	Orota, nei guru neita an ruwe he an, ari nei utara itak. Ku era-mushkari sekoro shinuma ye nisa ruwe ne na.
JHN.9.13	Orowa, utara anak ne etokota shiknak wa an guru Parisee un utara otta tura wa araki nisa ruwe ne. 
JHN.9.14	Yesu teinei toi kara wa shinuma koro shiki maka toho anak ne Shini toho ne ruwe ne. 
JHN.9.15	Awa, tambe gusu, shui, Parisee un utara anak ne nekon a iki wa gusu nukara eashkai orushpe shinuma otta inu. Orowa, nei guru anak ne, Shinuma ku shikihi kata teinei toi ande, orowa, kuani yashke wa nukara korʼan ruwe ne, ari nei utara otta ye. 
JHN.9.16	Tambe gusu, Parisee un sereke utara anak ne ene itak-hi:—Tan guru anak ne Shini toho shikkashima shomoki gusu Kamui orowa no ekbe shomo ne ruwe ne, ari itak. Koroka, nekon a iki wa tap korachi an shirosh katpak koro guru ki eashkai ya moshima okai utara ye nisa ruwe ne. Orowa no, nei utara tumugeta eukopi an na. 
JHN.9.17	Tambe gusu, shui nei utara anak ne nei shiknak guru otta ene itak-hi:—E koro shiki maka gusu Shinuma epeka no nekon a e ye ya, ari itak. Shinuma anak uweingara guru ne, ani nei guru ye nisa ruwe ne. 
JHN.9.18	Tambe gusu, shiki atumashnure guru koro eshikop hotuyekara wa, Tan guru anak ne shiknak wa hekatu ari echi ye poho ne ya? 
JHN.9.19	nekon a shinuma tane nukara ya? orota ye pakno shinuma shiknak wa hekatu wa atumashnure guru ne sekorʼan orushpe Yudea un utara eishokoro shomoki nisa ruwe ne na. 
JHN.9.20	Koro eshikop ese wa ene itak-hi:—Tan guru anak ne chikoro poho ne, samata, shinuma shiknak wa hekatu nisa ruwe ne sekoro chi eraman: 
JHN.9.21	koroka, hemanda tane shinuma nukara katu chi eramushkare; koro shiki maka guru nen ne ya chi erampeutek; shinuma pa an gusu otta nu yan; aige, shinuma yaikota gusu ese itak ki kusu ne na, ari itak. 
JHN.9.22	Yudea un utara koishitoma gusu nei eshikop anak tap itak ani ye nisa ruwe ne: inambe gusu ne yakun, nen ne yakka Shinuma anak ne Kiristo ne ani eyaipushi guru an yakun uwekarapa chisei orowa no aemaka kusu ne, sekoro Yudea un utara ukoramu-oshima okere nisa ruwe ne gusu ne na. 
JHN.9.23	Tambe gusu, Shinuma pa an gusu, shinuma otta nu yan ani an itak ani koro eshikop utara ye nisa ruwe ne na. 
JHN.9.24	Tambe gusu, nei utara tu shuine nei shiknak guru hotuyekara wa otta ene itak-hi:—Kamui iramye yan: tan guru anak katpak koro guru ne sekoro chi eraman, ani itak. 
JHN.9.25	Tambe gusu, shinuma ene ese-hi: — Shinuma anak ne katpak koro guru ne ya, ku erampeutek: kuani shiknak wa ku an, awa, tane ku nukara korʼan, sekorʼan shine orushpe anak ne ku eramʼan ruwe ne, ari itak. 
JHN.9.26	Tambe gusu, orota nei utara ene itak-hi:—E otta nekon a Shinuma iki ya? Nekon a iki wa e koro shiki Shinuma maka nisa ruwe he an? 
JHN.9.27	Orota shinuma ene ese-hi:—Tane poka echi nure ash, awa, echi nu shomoki: shui echi nu rusui ya? echi utara ne yakka Shinuma koikara utara echi ne rusui ya? ari itak. 
JHN.9.28	Tata otta nei utara anak ne shinuma oitakushi wa ene itak-hi:—Eani anak ne Shinuma koro koikara guru e ne; koroka, chi utara anak Mose koro koikara utara chi ne ruwe ne. 
JHN.9.29	Kamui anak ne Mose otta ye orushpe chi eramʼan: koroka, tan guru anak nei wano an guru ne ya, chi erampeutek ruwe ne, ani itak. 
JHN.9.30	Orota nei guru ese wa ene itak-hi:—Hemanda! te otta aenushkarip an, Shinuma nei wano an guru ne ya echi erampeutek, yakka, ku shikihi Shinuma maka nisa ruwe ne. 
JHN.9.31	Kamui anak ne katpak koro guru shomo nu sekorʼambe chi eramʼan: koroka, nen ne yakka Kamui kooripak, Shinuma korʼirenga ki guru an yak anak ne, Kamui nei guru nu ruwe ne. 
JHN.9.32	Moshiri heashi wano ainu anak ne shiknak wa hekatu an guru koro shiki maka orushpe naa anu shomoki ruwe ne. 
JHN.9.33	Tan guru anak ne Kamui orowa no an guru shomo ne yakun, nep ne yakka ki eaikap ruwe ne, ari itak. 
JHN.9.34	Nei utara ese wa shinuma otta ene itak-hi: — Eani anak ne oara katpak otta hekatu, awa, eani un epakashnu ya? Orowa no, shinuma emaka nisa ruwe ne na.
JHN.9.35	Shinuma aemaka wa an orushpe Yesu nu; orowa, ipa wa nukara chiki otta ene itak-hi:—Eani anak ne Kamui Poho eishokon ruwe he an? 
JHN.9.36	Nei guru ese wa ene itak-hi:—Utarapa, kuani eishokoro kuni anak ne Shinuma inan guru ne ya? ari itak. 
JHN.9.37	Orota Yesu ene itak-hi:—Eani anak ne Shinuma nukara okere, orowa, e tura koitak guru auak ne Shinuma ne ruwe ne. 
JHN.9.38	Shinuma ene itak-hi:—Utarapa, ku eishokon ruwe ne, ari itak. Orowa no, Shinuma ko-ongami nisa ruwe ne. 
JHN.9.39	Aige, Yesu ene itak-hi:—Nukara shomoki utara ingara, nukara wa okai utara shiknak ne kuni ne, koipishi ki gusu tan moshirʼotta Ku ek nisa ruwe ne, ari itak. 
JHN.9.40	Tura no okai Parisee un utara tap okai itak nu wa Shinuma otta, Chi utara ne yakka shiknakbe ne ruwe he an? 
JHN.9.41	Nei utara otta Yesu ene itak-hi:—Echi utara anak ne shiknak chiki katpak echi koro shomoki kusu ne ap: koroka, tane anak ne chi nukara ash ruwe ne, sekoro echi ye: aine, echi koro katpak okai ruwe ne.
JHN.10.1	Son no, son no, echi otta Ku ye, hitsuji topa gusu an ekashi otta apa kari ahun shomoki no, oya ru kari ta yan gurʼanak ne, shinuma anak ikka guru ne, niwen no iki ikka guru ne ruwe ne. 
JHN.10.2	Koroka, apa kari ahun guru anak ne hitsuji koro reshpa guru ne. 
JHN.10.3	Apa pungi Shinuma gusu apa maka; orowa, hitsuji anak ne Shinuma koro hawe nu: samata, Shinuma yaikota koro hitsuji areikore an reihei ani hotuyekara wa soyumba wa tura ruwe ne. 
JHN.10.4	Shinuma anak ne obitta no yaikota korobe soyumbare chiki, nei kotchaketa oman wa hitsuji nei osh paye ruwe ne: koro hawe kiri ruwe ne gusu ne na. 
JHN.10.5	Nei hitsuji anak ne oya guru oshi paye shomoki, koroka, orowa no kira ruwe ne: oya utara koro hawe kiri shomoki ruwe ne gusu ne na. 
JHN.10.6	Yesu tan itak-maukushte-itak utara otta ye: koroka, orota Shinuma ye orushpe ibehe nei utara erampeutek nisa ruwe ne na.
JHN.10.7	Tambe gusu, shui, nei utara otta Yesu ene itakhi:—Son no, son no, echi otta Ku ye, Kuani anak ne hitsuji apa Ku ne ruwe ne. 
JHN.10.8	En etokota araki obitta no okai utara anak ne ikka utara ne, niwen no iki ikka utara ne: koroka, hitsuji anak ne nei utara ko-nu shomoki nisa ruwe ne. 
JHN.10.9	Kuani anak nei apa Ku ne: En kari otta ahun guru an chiki, kashi-a-obiuki kusu ne, orowa, ahun hemhem ki, soine hemhem ki wa aep koro kusu ne na. 
JHN.10.10	Ikka hemhem ki, ronnu hemhem ki, isamka hemhem ki kuni gusu moshima ikka guru anak ne ek shomoki ruwe ne; Ku ek ikkewehe anak ne echi utara inotu koro, nuye an no echi koro kuni gusu ne ruwe ne na. 
JHN.10.11	Kuani pirika hitsuji reshpa guru Ku ne: nei pirika reshpa guru anak ne hitsuji gusu koro inotu ande ruwe ne. 
JHN.10.12	Nei hitsuji koro shomoki reshpa guru shomo ne no an ayatoine guru anak ne, horokeu ek shiri nukara wa kira hine nei hitsuji ande ruwe ne, orowa, horokeu anak ne hitsuji kishima hemhem ki, chari hemhem ki ruwe ne; 
JHN.10.13	nei guru ayatoine guru ne wa gusu hitsuji shomo ko-eyam no an ruwe ne gusu ne na. 
JHN.10.14	Kuani anak ne pirika reshpa guru Ku ne; yaikota Ku korobe Ku eamkiri, orowa, Ku korobe anak En eamkiri ruwe ne, 
JHN.10.15	Michi anak ne En eamkiri, Kuani anak Michi Ku eamkiri ukorachi ne na; orowa, hitsuji gusu Ku inotu Ku ande 
JHN.10.16	ruwe ne. Tan hitsuji topaha gusu an ekashi shomo tura an moshima okai hitsuji Ku koro: nei ambe ne yakka Ku ani kusu ne ap, orowa, nei ambe Ku hawe nu kusu ne na; aige, shine topaha, shine reshpa guru an kusu ne na. 
JHN.10.17	Tambe gusu, Ku Michi anak ne En omap ruwe ne, shui nei ambe ku uk kuni gusu ku ande ruwe ne gusu ne. 
JHN.10.18	En orowa no nei ambe uk guru isam, koroka, Kuani rengaine nei ambe ku ande ruwe ne. Nei ambe ande kuni mondum Ku koro, shui, uk kuni mondum Ku kon ruwe ne. Ku Michi orowa no tan ikashpaotte a en kore nisa ruwe ne na.
JHN.10.19	Shui, tan itak gusu, Yudea un utara tumugeta eukopi hopuni nisa ruwe ne. 
JHN.10.20	Shinuma anak ne nitne kamui shikatkare wa chiitasare an; Nep gusu Shinuma otta echi nu ya? ani an itak ani inne utara ye ruwe ne. 
JHN.10.21	Orowa, Tan itak anak ne nitne kamui shikatkare guru ye itak shomo ne. Nitne kamui anak ne shiknak guru koro shiki maka eashkai ruwe he an? moshima utara ye nisa ruwe ne.
JHN.10.22	Orowa, Yerusarem kotan ta Kamui kora kenru yange marapto an: mata-pa ne ruwe ne; awa, 
JHN.10.23	Yesu Kamui kora kenru un Soromon ikushpe tumta apkash korʼan. 
JHN.10.24	Tambe gusu, Yudea un utara anak ne Shinuma okari un araki wa otta ene itak-hi:—Hembara pakno un utumashire ya? Aokai Kiristo ne yakun irammakaka un nure yan, ari itak Orota Yesu ene itak-hi:— 
JHN.10.25	Ku echi nure ash nisa, awa, echi shomo eishokoro: Ku Michi reihei ankushkeraipo Ku ki ikip anak ne En gusu paweteshu ki ruwe ne. 
JHN.10.26	Koroka, echi utara anak ne Ku koro hitsuji chikoikip shomo ne gusu eishokoro shomoki ruwe ne. 
JHN.10.27	Ku koro hitsuji anak ne Ku hawe nu, samata, Kuani anak ne nei ambe eamkiri, nei ambe anak En eamkiri wa En osh araki: 
JHN.10.28	orowa, orota ramma okere shomoki inotu Ku kore ruwe ne; nei ambe hembara ne yakka aisamka shomoki, orowa, Ku teke wano nei ambe etaye guru isam kusu ne na. 
JHN.10.29	En otta nei ambe kore Ku Michi anak ne nen ne yakka kasu no eitasa pase ruwe ne; orowa, Ku Michi tekehe wano etaye eashkai guru isam ruwe ne. 
JHN.10.30	Kuani newa Ku Michi anak ne shinep ne ruwe ne, ari itak. 
JHN.10.31	Orowa, shui, Shinuma kopiyekara gusu, Yudea un utara shuma uina nisa ruwe ne. 
JHN.10.32	Orota Yesu ene ese-hi:—Kuani anak ne Michi orowa no inne pirika ikip echi nukare; awa, nekon a an ikip gusu echi En kopiyekara ya? 
JHN.10.33	Orota nei Yudea un utara ene ese-hi:—Pirika ikip gusu E kopiyekara ash shomoki, Eani Kamui koatcha gusu; orowa, Eani ainu E ne wa Kamui yaikara ruwe ne gusu ne na. 
JHN.10.34	Orota Yesu ene ese-hi:—Kamui utara echi ne sekoro Ku ye, ani an itak ambe anak ne echi koro tuitak kambi kata anuye wa an shomo ne ya? 
JHN.10.35	Otta Kamui itak ek utara, Kamui utara ani shinuma reikore yak anak ne (orowa, Kamui nuyere itak aotereke eaikapbe), 
JHN.10.36	Michi oripak wa moshiri kata omande guru epeka no, Kuani anak ne Kamui Poho Ku ne ani Ku ye gusu, Eani Kamui koatcha, ari echi ye ya? 
JHN.10.37	Ku Michi koro ikip Ku iki shomoki yak anak ne iteki En eishokoro yan. 
JHN.10.38	Koroka, nei ambe Ku iki yakun, echi utara En eishokoro shomoki yakka, nei ikip eishokoro yan: Michi anak ne En onnaigeta an, Kuani anak Michi onnaigeta Ku an shiri echi eraman wa ramepakari kuni gusu ne na, ari itak. 
JHN.10.39	Shui nei utara Shinuma kishima kuni ramu, koroka, nei tekehe wano oman nisa ruwe ne na.
JHN.10.40	Orowa, etokota Yoannes baptisma kore Yorodan pet kushta an ushiketa Yesu shui oman wa an nisa ruwe ne. 
JHN.10.41	Awa, inne utara Shinuma orota araki wa ene itak-hi: Son no poka, Yoannes anak ne shirosh ki shomoki: koroka, tan guru gusu Yoannes ye obitta no okai orushpe anak ne son no ambe ne, sekoro itak. 
JHN.10.42	Orowa, toan ushiketa okai inne utara Shinuma eishokon nisa ruwe ne na.
JHN.11.1	Orowa, Maria newa koro sapo Maruta koro kotan ta, Betania kotan ta, Razaros ani aye shine ainu tashum ki wa an ruwe ne. 
JHN.11.2	Tashum ki Razaros anak ne Utarapa kata shum ota wa koro otop ani Shinuma koro chikiri piruba Maria koro ainu iriwak ne ruwe ne. 
JHN.11.3	Tambe gusu, mat uiriwak utara Yesu orota teshkara wa ene itakte-hi:—Utarapa, E ikatairotke a guru tashum wa an ruwe ne, ari itakte. 
JHN.11.4	Koroka, Yesu nei ambe nu wa:—Tan tashum anak ne rai gusu an tashum shomo ne, ani Kamui Poho nupektere, Kamui nupeki gusu an tashum ne, ari itak. 
JHN.11.5	Yesu anak ne Maruta hemhem, Maruta koro turesh hemhem, Razaros hemhem omap nisa ruwe ne. 
JHN.11.6	Tambe gusu, shinuma tashum wa, an sekorʼambe nu chiki, tane an ushiketa naa tutko okai nisa ruwe ne. 
JHN.11.7	Orowa, tap okaketa koikara utara otta:—Shui Yudea moshirʼotta paye anro, ari itak. 
JHN.11.8	Orota koikara utara ene itak-hi:—Rabbi, tap nahun Yudea un utara E shuma kopiyekara rusui, awa, shui nei orota E oman a? 
JHN.11.9	Yesu ene ese-hi:—Tokapto ta tup ikashima wan pakihi isam ruwe he an? Tokapto uturuta ainu apkash ko anak ne epetchiu shomoki, tan-moshiri un pekere nukara ruwe ne gusu ne na. 
JHN.11.10	Koroka, kunne to ta ainu apkash ko anak ne epetchiu ruwe ne, pekere anak ne koro oshiketa isam ruwe ne gusu ne na. Yesu tap ambe ye: 
JHN.11.11	Orowa no, Chikoro ikatairotke Razaros anak ne mokon ruwe ne; koroka, Ku oman katu anak ne shinuma mososo kuni gusu an ambe ne. 
JHN.11.12	Tambe gusu, koikara utara Shinuma otta ene itak-hi:—Utarapa, shinuma mokoro chiki anak ne riten kusu ne, ari itak. 
JHN.11.13	Koroka, Yesu anak ne shinuma rai-i epeka no tap ye nisa ruwe ne; koroka, Razaros mokoro wa shini wa an sekoro, Shinuma ye ani nei utara yainu ruwe ne. 
JHN.11.14	Tambe gusu, Razaros rai ruwe ne, sekoro nei utara otta Yesu irammakaka ye. 
JHN.11.15	Orowa, Kuani toada isam-i echi utara gusu Ku yaikopuntek, echi utara eishokoro kuni gusu ne na; yakka orota paye anro, ari itak. 
JHN.11.16	Tambe gusu, Didimos ani aye Tomas anak ne tura an koikara utara otta, Chi utara ne yakka paye wa Shinuma tura rai anro, ari itak.
JHN.11.17	Yesu ek koro anak ne shinuma tane ine rereko uturu tushiri oro aomare a an wa an ani nu ruwe ne. 
JHN.11.18	Betania kotan anak Yerusarem machiya ehange wa arawan cho ikashima hotne cho pakno patek kattuima ruwe ne; 
JHN.11.19	awa, koro ainu iriwak gusu Maruta newa Maria ramu-ritenga kuni ne Yudea un utara araki wa okai ruwe ne. 
JHN.11.20	Tambe gusu, Yesu ek korʼan sekoro Maruta nu chiki, ekanok gusu oman-nisa ruwe ne: koroka, Maria anak ne naa chisei ta a kane an ruwe ne. 
JHN.11.21	Orowa, Yesu otta Maruta ene itak-hi:—Utarapa, Aokai teda E an chiki ku iriwak rai a shomoki ruwe ne. 
JHN.11.22	Tane ne yakka nep ne yakka Aokai Kamui koramkorope anak ne Kamui E kore sekorʼambe ku eramʼan, ani Maruta itak. 
JHN.11.23	E koro ainu iriwak hetopo-shiknu kusu ne, ari shinuma ye ruwe ne. 
JHN.11.24	Orota Maruta ene itak-hi:—Okese an toho ta an hetopo-shiknu-i ta shinuma hetopo-shiknu kusu ne-hi ku eramʼan. 
JHN.11.25	Orota, Yesu ene itak-hi:—Kuani anak ne hetopo-shiknu ambe Ku ne, inotu Ku ne ruwe ne: En eishokoro guru anak ne rai yakka ishu kusu ne: 
JHN.11.26	samata, nen ne yakka ishu wa En eishokoro guru anak ne hembara pakno ne yakka rai shomoki ruwe ne. 
JHN.11.27	Eani anak tap ambe eishokoro ya? Orota:—Ruwe un, Utarapa, Aokai anak ne moshiri orota ek shiri Kamui koho ne Kiristo E ne ruwe ne, sekoro ku eishokon nisa ruwe ne, ani Maruta ye ruwe ne. 
JHN.11.28	Tan itak ye okere chiki shinuma oman wa arorokishne no koro saha Maria hotuyekara wa:—Epakashnu guru ek wa an hine e hotuyekara ruwe ne, sekoro itak. 
JHN.11.29	Shinuma nei ambe nu chiki chashnu no hopuni wa orota oman nisa ruwe ne. 
JHN.11.30	(Yesu naa shomo machiya orota ek, Maruta etunangara ushiketa naa an ruwe ne na.) 
JHN.11.31	Awa, chisei otta tura no okai wa shinuma omaoma Yudea un utara, Maria ekushkonna hopuni wa soita oman-i nukara chiki, shinuma rai guru echishkara gusu tushiri orota oman kuni ramu gusu, shinuma osh paye nisa ruwe ne. 
JHN.11.32	Tambe gusu, Maria anak ne Yesu an ushi ta ek wa Shinuma nukara chiki, koro chikiri samaketa hachiri wa orota ene itak-hi:—Utarapa, Aokai teda E an chiki, ku ainu iriwak anak ne rai a shomoki ruwe ne, ari itak. 
JHN.11.33	Tambe gusu, Yesu shinuma chish shiri nukara, samata, tura no araki Yudea un utara ne yakka chish shiri nukara chiki, shinuma keutum ta oro omande wa Yaikota yaichiukopoyere ruwe ne, 
JHN.11.34	aige, Inan ushiketa shinuma echi ande ya? ari itak. Utarapa, ek wa ingara, sekoro nei utara ye nisa ruwe ne. Yesu chish. 
JHN.11.35+JHN.11.36	Tambe gusu, Ingara, nep katairotke ki gusu Shinuma ikatairotke humi! ari Yudea un utara ye nisa ruwe ne. 
JHN.11.37	Koroka, sereke okai utara ene itak-hi:—Shiknak guru koro shiki maka tan guru anak ne, nei guru ne yakka iteki rai kuni ne kara eaikap ya? 
JHN.11.38	Tambe gusu, Yesu shui keutum uta oro omande hine tushiri orota ek ruwe ne. Tushiri anak ne poru ne, orowa, shuma apa otta aekopashte wa an ruwe ne. Shuma uk yan, ani Yesu itak. 
JHN.11.39	Rai guru koro mat iriwak Maruta Yesu otta ene itak-hi:—Utarapa, tane hura at: ine rere ko an ruwe gusu ne na. 
JHN.11.40	Orota Yesu ene itak-hi:—Eani eishokoro yak anak ne Kamui nupeki e nukara kusu ne, ani e otta Ku ye shomoki ya? ari itak. 
JHN.11.41	Orowa no, nei shuma auk ruwe ne. Awa, Yesu hepuni wa ene itak-hi:—Michi, Aokai En nu nisa ruwe ne gusu Ku yaiiraige ash na. 
JHN.11.42	Aokai ramma En nu shiri Ku eraman: koroka, okari ta roshki wa okai utara gusu Ku ye, nei utara anak ne Kuani E orowa no aomande guru Ku ne sekorʼi eishokoro kuni ne tap Ku ye nisa ruwe ne. 
JHN.11.43	Orowa, Shinuma tap ambe ye okere chiki, rui hau ani:—Razaros, soine wa ek, ari an itak ani ye ruwe ne. 
JHN.11.44	Orowa no, rai guru anak ne senkaki ani teke newa chikiri akokarakari, nanuhu senkaki ani akamure wa an shiri soine nisa ruwe ne. Pita wa omande yan, ani Yesu utara otta ye ruwe ne.
JHN.11.45	Tambe gusu, Maria tura no araki Yudea un inne utara shinuma iki ambe nukara chiki, eishokon nisa ruwe ne. 
JHN.11.46	Koroka, tumugeta okai utara anak ne Parisee un utara orota paye wa, Yesu ki ikip nure nisa ruwe ne.
JHN.11.47	Tambe gusu, Kamui kora kenru poro esapane utara newa Parisee un utara ukoramkoro wa ene itak-hi:—Nekon a chi ki ya? tan guru poron no okai shirosh ki ruwe ne gusu ne na. 
JHN.11.48	Tap korachi Shinuma moshima no chi ande ash chiki, ainu obitta Shinuma eishokoro: orowa, Roma moshirʼun utara ek wa chikoro kotan hemhem, utara uirup hemhem, isamka kusu ne, ari itak. 
JHN.11.49	Koroka, nei tumugeta an shine ainu, Kaiapas ani an reihei koro ainu, nei paha ta Kamui kora kenru esapane utara esapane guru ne, nei guru anak ne utara otta ene itak-hi:— 
JHN.11.50	Echi utara nep ne yakka erampeutek, naa samata, utara ikiri obitta rai shomoki kuni ne, utara shirihine shine ainu rai kusu ne kunip echi esanniyo shomoki ruwe ne, ari itak. 
JHN.11.51	Tap ambe ye katu anak ne yaikota rengaine ye shomoki; koroka, nei paha ta Kamui kora kenru esapane utara esapane guru ne wa gusu, utara shirihine Yesu rai kusu ne, ani uweingara nisa ruwe ne; 
JHN.11.52	nei utara shirihine patek shomo ne, moshiri kata chichari wa okai Kamui poho utara shineanda uwekarapare kuni gusu ne na. 
JHN.11.53	Tambe gusu, nei toho wano Shinuma raige kuni nei utara esanniyo shiriki okai ruwe ne.
JHN.11.54	Tambe gusu, Yesu tewa no poka yainukare no Yudea un utara tumugeta apkash shomoki no, nupuri samaketa an kotan Epraim machiya otta oman; awa, koro koikara utara tura no reushi nisa ruwe ne. 
JHN.11.55	Orowa, Yudea un utara koro Kamakush marapto ehange ruwe ne; awa, yaiashkannere kuni ne inne utara Kamakush marapto etokota kotan pishkaneke orowa no Yerusarem machiya orota paye nisa ruwe ne. 
JHN.11.56	Tambe gusu, nei utara Yesu hunara wa, Kamui kora kenru ta roshki kane, utashpa ene itak-hi:—Nekon a echi yainu? Shinuma marapto gusu ek kuni echi ramu ya? 
JHN.11.57	Orowa no, Kamui kora kenru esapane utara newa Parisee un utara anak ne, nen ne kuru ka Shinuma an i eraman guru an yakun, akishima kuni ne orota nure, ani ikashpaotte nisa ruwe ne na.
JHN.12.1	Aige, Kamakush marapto iwan rereko etokota Yesu anak ne rai orowa no hetopo-shiknure Razaros an kotan Betania kotan orota ek nisa ruwe ne. 
JHN.12.2	Nei kotan ta Shinuma gusu kunne-ibe akara; awa, Maruta anak ne yaishieiwangere nisa ruwe ne; koroka, Razaros anak ibe gusu Shinuma tura no a korʼan ruwe ne. 
JHN.12.3	Aine, Maria anak shi no oro an no an turu-sak nardos shum shine ikkin koro hine Yesu koro chikiri kashi-ota wa yaikota koro otop ani nei chikiri piruba nisa ruwe ne: orowa, nei hura chisei upshoro obitta etushnatki nisa ruwe ne. 
JHN.12.4	Koroka, koro koikara utara tumugeta an Shinuma ekoshi kusu ne Kariot kotan un Youdas anak ne ene itak-hi:— 
JHN.12.5	Hemanda gusu tan shum ashikne hotne denaria ikashima shine wan hotne denaria gusu aehok wa irapokkari utara otta akoropare shomoki ya? sekoro itak. 
JHN.12.6	Nei guru anak ne irapokkari utara ramu-ehahge gusu tambe ye shomoki, koroka, shinuma ikka guru ne, orowa, shuop koro wa nei oshiketa aomare okaibe ani wa oman nisa ruwe ne. 
JHN.12.7	Tambe gusu, Yesu ene itak-hi:—Moshima no okai yan, tushiri oro Ku aomare kuni toho gusu tan shiwentep nei no ki nisa ruwe ne. 
JHN.12.8	Irapokkari utara ramma echi tura no okai, koroka, Kuani anak ramma echi tura no an shomo ne ruwe ne gusu ne na, ari itak.
JHN.12.9	Tambe gusu, Shinuma anak ne nei ushiketa an shiri Yudea un utara tumugeta okai use utara eraman; awa, ouse Yesu rengap gusu patek shomo ne, koroka, Shinuma rai orowa no shiknure Razaros nukara kuni gusu araki ruwe ne. 
JHN.12.10	Koroka, Kamui kora kenru esapane utara anak ne Razaros ne yakka raige kuni eukoramkoro; 
JHN.12.11	shinuma gusu inne utara paye wa Yesu eishokon nisa ruwe ne gusu ne na.
JHN.12.12	Nei shimge toho ta marapto gusu araki poro inne utara anak ne Yesu Yerusarem kotan ta ek kusu ne shiri nu chiki, 
JHN.12.13	shuro chikuni ni-tek koro wa ekanok gusu paye, orowa, itak sange hawe ene okai-hi:—Hosanna: Utarapa reihei ankushkerai ek Israeru un utara Shikkashima guru airamye an na, ari itak. 
JHN.12.14	Orowa, Yesu pon roba pa chiki kata o nisa ruwe ne;— 
JHN.12.15	Zion matnepo iteki ishitoma yan, ingara, Aokai gusu an Moshiri shikkashima guru anak ne roba po kata o wa ek ruwe ne, chieshinnuye wa an korachi ne na. 
JHN.12.16	Koro koikara, utara anak ne atpaketa tap okaibe erampeutek: koroka, Yesu anak anupekte okaketa, nei ita anak ne tap okaibe Shinuma gusu chieshinnuye wa an shiri, samata, tap okaibe Yesu gusu iki nisa ruwe ne shiri, eshkarun nisa ruwe ne na. 
JHN.12.17	Shinuma anak ne tushiri orowa no Razaros hotuyekara wa soinere hine rai orowa no hetopo-shiknure ita tura no okai utara paweteshu ki nisa ruwe ne. 
JHN.12.18	Tan ikkewe an gusu ne yakka inne utara paye wa Shinuma ekanok ruwe ne. Shinuma anak tan shirosh iki nisa ruwe ne shiri nei utara nu okere ruwe ne gusu ne na. 
JHN.12.19	Tambe gusu, Parisee un utara anak ne utashpa ene uweitak-hi:—Echi utara nep ne yakka ki okaibe raka isambe shiri ingara yan; ingarʼan, moshirʼebitta nei osh paye nisa ruwe ne, ari itak.
JHN.12.20	Orowa, marapto an ita ongami gusu hemespa utara tumugeta Herenes un utara okai; nei utara 
JHN.12.21	anak ne Gariraya moshiri ta an Betsaida kotan un Piripos otta araki hine nu wa ene itak-hi:— 
JHN.12.22	Nishpa, Yesu chi nukan rusui, ari itak. Piripos anak ne ek wa Andreas otta nure: orowa, Andreas newa Piripos anak araki wa Yesu nure nisa ruwe ne na. 
JHN.12.23	Orota Yesu ese wa ene itak-hi:—Ainu Poho anupekte kuni pakihi ek an ruwe ne. 
JHN.12.24	Son no, son no, echi otta Ku ye, munge piye num anak ne toi tumu hachiri wa munin shomoki yakun, yaikota shinep ne a an ruwe ne; koroka, munin yak anak ne poron no ibehe o ruwe ne. 
JHN.12.25	Kon ramat omap gurʼanak ne nei ambe turainu ruwe ne; orowa, tap moshiri kata an wa kon ramat etunne gurʼanak ne ramma okere shomoki ishu-i otta nei ambe shikkashima kusu ne. 
JHN.12.26	Nen ne yakka En gusu yaishieiwangere kuni ramu guru an yakun, En osh araki yan; Ku an ushiketa Ku goro uitek guru ne yakka nei ita an kusu ne; nen ne yakka En gusu yaishieiwangere guru an chiki, Ku Michi anak ne shinuma kooripak kusu ne na. 
JHN.12.27	Tane Ku ramat anak ne chiukopoye ruwe ne: Hemanda Ku ye kusu ne ya? Michi, tan pakihi En ohaitare wa En kore. Koroka, tambe gusu tan pakihi pakno Ku an. 
JHN.12.28	Michi, E reihei nupekte wa En kore, ari itak. Tambe gusu, kando orowa no hawe anu, Kuani anak ne nei ambe nupekte nisa ruwe ne, orowa kanna Ku nupekte kusu ne na, ene hawe anu. 
JHN.12.29	Samaketa roshki wa okai utara nei hawe nu chiki, Kamui-humi ash, sekoro itak: Orota Kamui hauturumbe itak nisa ruwe ne, ani ye utara okai. 
JHN.12.30	Yesu ese wa, ene itak-hi:—En gusu tan hawe ek ka shomoki, echi utara gusu ek nisa ruwe ne. 
JHN.12.31	Tane anak ne tan moshiri koipishi an ruwe ne; tane anak ne tan moshiri un esapanep aoashinge kusu ne na. 
JHN.12.32	Orowa, Kuani anak ne shiri wano a en ayange yakun, yaikota orun ingi-utara Ku nimba kusu ne na, ari itak. 
JHN.12.33	Koroka, tan itak ye katu anak ne nekon a rai katu ani ekot kusu ne i epeka no aye katu ne ruwe ne. 
JHN.12.34	Tambe gusu, inne utara Shinuma otta ene ese-hi:—Kiristo anak ne ramma an kusu ne shiri tuitak kata chi nu: awa, nekon a Ainu Poho ayange kusu ne ap sekoro E ye ya? Tan Ainu Poho nen ne ruwe he an? 
JHN.12.35	Tambe gusu, nei utara otta Yesu ene itak-hi:—Naa irukai pekere anak ne echi tumta an. Shirikunne echi oshkoni shomoki kuni gusu pekere echi koro rapoketa apkash yan; shirikunne ta apkash gurʼanak ne ine un oman shiri erampeutek ruwe ne. 
JHN.12.36	Pekere poho echi ne kuni gusu nei pekere echi otta an rapoketa, nei pekere eishokoro yan.
JHN.12.36	Yesu tap okaibe ye okere koro, oman wa nei utara gusu yai-nuina nisa ruwe ne na. 
JHN.12.37	Koroka, okai utara kotchaketa nei pakno shirosh ki a yakka Shinuma eishokoro shomoki nisa ruwe ne: 
JHN.12.38	tambe anak uweingara guru ne Isaya ye ene okai itak auweomare kuni gusu nep,
JHN.12.38	Utarapa, chikoro shongo eishokoro guru nen ne ruwe?
JHN.12.38	Inan guru otta Utarapa koro amunini anukare ruwe he an?
JHN.12.39	Tambe gusu, nei utara anak ne eishokoro eaikap ruwe ne, orowa, Isaya shui ene ye ruwe ne gusu ne na,
JHN.12.40	Shinuma anak ne nei utara koro shiki shik-nakte, koro sambe nishtere ruwe ne;
JHN.12.40	Ikineipeka, shomo shiki ani nukara, keutum aui ramepakari,
JHN.12.40	Orowa, hoshipi hine
JHN.12.40	Nei utara Ku iwangere kuni gusu ne na.
JHN.12.41	Isaya anak ne Shinuma koro arakuru nukara gusu tan okaibe ye nisa ruwe ne: orowa, Shinuma gusu itak ki nisa ruwe ne na. 
JHN.12.42	Yakka, esapane utara tumugeta okai inne utara anak Shinuma eishokon nisa ruwe ne; koroka, uwekarapa chisei orowa no iteki aemaka kuni ne Parisee un utara okai gusu eyaipushi shomoki ruwe ne; 
JHN.12.43	Kamui orowa no airamye kuni ambe kasu no ainu orowa no airamye kuni ambe omap nisa ruwe ne gusu ne na.
JHN.12.44	Orowa, Yesu hawe ashte wa ene itak-hi:—En eishokoro gurʼanak ne En eishokoro shomoki, koroka, En omandep eishokon ruwe ne. 
JHN.12.45	Samata, En nukara gurʼanak ne En omandep nukan ruwe ne. 
JHN.12.46	En eishokoro guru anak ne iteki kunne-i ta oshiroma kuni gusu moshirʼotta ek pekere Ku ne ruwe ne. 
JHN.12.47	Orowa, Ku ye orushpe nu wa nei ambe shikkashima shomoki guru an chiki, Kuani anak shinuma koipishi shomoki: inambe gusu ne yakun, moshiri koipishi gusu Ku ek ka shomo ne, moshiri kashiobiuki gusu Ku ek ruwe ne. 
JHN.12.48	En emaka wa Ku ye orushpe koro shomoki guru gusu anak ne shine koipishi ki guru an: Ku ye okere itak anak ne nei ambe okese toho ta shinuma koipishi kusu ne na. 
JHN.12.49	Inambe gusu ne yakun, Kuani yaikota orowa no Ku ye shomoki; koroka, En omande Michi anak Ku ye kuni orushpe, Ku sange kuni itak, En ikashpaotte nisa ruwe ne. 
JHN.12.50	Orowa, Shinuma ki ikashpaotte anak ne ramma okere shomoki ishu ambe ne sekoro Ku eraman: tambe gusu, orushpe Ku ye-hi anak Ku goro Michi En nure korachi nei ambe Ku ye ruwe ne.
JHN.13.1	Nei Kamakush marapto etokota moshiri hoppa wa Michi orun oman kuni pakihi ek an shiri Yesu eraman, aige, moshiri otta okai yaikota korobe omap wa okese pakno omap nisa ruwe ne. 
JHN.13.2	Orowa, marapto e rapoketa nitne kamui anak ne Simon poho Kariot kotan un Youdas koro keutum ta Shinuma ekoshi kuni yainu-hi tane omare okere, 
JHN.13.3	samata, koro tekehe otta Michi anak ne nep ne yakka koropare an, orowa, Shinuma Kamui orowa no ek hine Kamui orota oman sekoro eraman wa, 
JHN.13.4	ibe orowa no hopuni hine koro mipihi ande; aige, tekpiribap koro wa kut kon ruwe ne. 
JHN.13.5	Orowa no, tukibachi oro wakka omare wa koikara utara koro chikiri furaye hine ani akutkoro tekpiribap ani nei chikiri piruba heashi nisa ruwe ne. 
JHN.13.6	Awa, Simon Petros orota ek. Aige, Shinuma otta Petros ene itak-hi:—Utarapa, ku goro chikiri E furaye ya? 
JHN.13.7	Orota Yesu ese wa ene itak-hi:—Ku iki ambe anak ne tane eani erampeutek; koroka, okaketa eraman kusu ne na. 
JHN.13.8	Orota Petros ene itak-hi:—Aokai anak ne oara ku chikiri furaye shomoki kusu ne, ari itak. Orota Yesu ene ese-hi:—Kuani e furaye ash shomoki yak anak ne En otta irenga e koro shomoki ruwe ne, sekoro itak. 
JHN.13.9	Orota Petros ene itak-hi:—Utarapa, ouse ku chikiri patek shomo ne, ku teke hemhem, ku sapa hemhem. 
JHN.13.10	Orota, Yesu ene itak-hi:—Sus okere guru anak ne ouse koro chikiri patek furaye yak pirika, netobake ebitta turu-sak ruwe ne gusu ne na, echi utara anak ne turu-sak ruwe ne, yakka, obitta turu-sak shomo ne ruwe ne, ari itak. 
JHN.13.11	Shinuma ekoshi kusu ne guru eraman ruwe ne gusu, tambe gusu, echi okai utara obitta turu-sak shomo ne ruwe ne, ani Shinuma ye nisa ruwe ne na.
JHN.13.12	Orowa nei utara koro chikiri Shinuma furaye okere wa koro mipihi uk hine shui a, aige, nei utara orota ene itak-hi:—Echi otta Ku karape echi eraman ya? 
JHN.13.13	Echi utara anak ne Epakashnu guru ari an itak ani hene Utarapa ari an itak ani hene En ye: nei no ye katu anak ne pirikap ne; nei ambe Ku ne ruwe ne gusu ne na. 
JHN.13.14	Tambe gusu, Utarapa Ku ne Epakashnu guru Ku ne wa echi koro chikiri Ku furaye okere yak anak ne, echi utara ne yakka utashpa chikiri uwe-furaye kusu ne kunip ne ruwe ne. 
JHN.13.15	Inambe gusu ne yakun, echi utara gusu Ku kara korachi echi utara ne yakka kara kuni ne epakashi echi kore ash na. 
JHN.13.16	Son no, son no, echi otta Ku ye, koro nishpa kasu no anak usshiune guru anak ne pase shomo ne; samata, apostoro anak ne shinuma omande guru kasu no pase shomo ne ruwe ne. 
JHN.13.17	Tap okai orushpe echi eraman wa nei no ki yakun echi anunuke an ruwe ne. 
JHN.13.18	Obitta no okai echi utara epeka no Ku ye shomoki: Kuani Ku numge guru Ku eraman: koroka, Kamui nuye itak auweomare kuni gusu, Ku goro aep ibe guru anak ne En epeka koro keshup puni nisa ruwe ne. 
JHN.13.19	Te wano nei okaibe hetuku etokota echi nure ash na, nei ambe hetuku chiki Kuani Shinuma ne sekoro echi eishokoro kuni gusu ne na. 
JHN.13.20	Son no, son no, echi otta Ku ye, nen ne yakka Ku omande guru uk gurʼanak ne En uk ruwe ne; orowa, En uk gurʼanak ne En omandep uk ruwe ne.
JHN.13.21	Yesu anak ne nei itak ye okere chiki keutum chiukopoye ruwe ne, awa, ene paweteshu-hi:—Son no, son no, echi otta Ku ye, echi utara shinen anak ne En ekoshi kusu ne, ari itak. 
JHN.13.22	Orowa, koikara utara anak ne inan guru gusu Shinuma ye shiri utumashi wa utashpa orun uwe-ingan nisa ruwe ne. 
JHN.13.23	Aige, Yesu omap shiri an koro koikara guru shinen anak ne Yesu upshoro ta ekopash wa an. 
JHN.13.24	Tambe gusu, Simon Petros anak nei guru orun nishuk wa;—Inan guru gusu Shinuma itak ya nure wa un kore, orota itak. 
JHN.13.25	Hoshiki no an korachi Yesu kotpara ta nei guru ekopash wa,—Utarapa, inan guru ne ruwe he an? ari itak. 
JHN.13.26	Tambe gusu, Yesu ene ese-hi:—Gusu aep Ku omare wa otta Ku kore guru ne ruwe ne, ari itak. Orowa, Shinuma nei aep oro omare okere chiki Kariot kotan un Simon poho Youdas otta koropare nisa ruwe ne. 
JHN.13.27	Nei aep okaketa Satan anak ne nei guru otta ahun. Tambe gusu, shinuma otta Yesu ene itak-hi:—E ki okaibe tunashi no kara yan, ari itak. 
JHN.13.28	Tura no ibe utara tumugeta nep ikkewehe an gusu Shinuma nei no itak ani shinuma otta ye ya eramushkari ruwe ne. 
JHN.13.29	Koroka, Youdas anak ne shuop koro wa an gusu, marapto otta eiwange kuni gusu an okaibe hok yan hene, irapokkari guru otta nep ka kore kuni an itak ani hene Yesu shinuma otta ye ruwe ne, ari yainu. 
JHN.13.30	Orowa, nei guru anak ne nei aep uk wa nani soine: awa, anchikara ne ruwe ne na.
JHN.13.31	Orowa, shinuma soine wa isam chiki Yesu ene itak-hi:—Tane anak ne Ainu Poho aeoripak ruwe ne, orowa, Kamui anak ne Shinuma otta aeoripak an na; 
JHN.13.32	samata, Kamui anak ne yaikota otta Shinuma kooripak kusu ne, orowa, nani Shinuma kooripak kusu ne ruwe ne. 
JHN.13.33	Nokan utara! naa pon no uturuta echi tura no Ku an. Echi utara En hunara kusu ne; orowa, Yudea un utara otta,—Ku oman ushike un echi araki eaikap ruwe ne, Ku ye korachi, tane echi otta Ku ye ruwe ne. 
JHN.13.34	Echi utara utashpa uweomap kuni ashiri ikashpaotte echi kore ash na: Kuani echi omap ash korachi, echi utara ne yakka utashpa uweomap kuni gusu ne na. 
JHN.13.35	Echi utara anak ne utashpa uweomap shiri an yakun, Ku koro koikara utara echi ne sekoro utara obitta eraman ruwe ne kusu ne na.
JHN.13.36	Orota Simon Petros ene itak-hi:—Utarapa, ine orun E oman ya? ari itak. Yesu ene ese-hi:—Ku oman ushike un tane En osh e ek eaikap ruwe ne; koroka, okaketa En osh e ek kusu ne na. 
JHN.13.37	Utarapa, hemanda gusu tane ne yakka E osh Ku ek eaikap ruwe he an? Aokai shirihine ku rai kusu ne, ari itak. 
JHN.13.38	Yesu ene ese-hi:—En shirihine e rai ya? son no, son no, e otta Ku ye, re shuine eani En eshikeshke pakno niwatori-chikap hau koro shomoki kusu ne na, sekoro itak.
JHN.14.1	Iteki echi sambe chiukopoye yan: Kamui eishokoro, samata En eishokoro yan. 
JHN.14.2	Ku Michi chisei ta inne oshiroma kuni ushike okai; shomo ne yakun, Kuani echi nure ash na; echi utara okai kuni ushike Ku etokooiki gusu Ku arapa ruwe ne gusu ne na. 
JHN.14.3	Echi okai kuni ushike Ku etokooiki gusu Ku arapa yak anak ne, shui Ku ek wa, Ku an ushiketa echi utara ne yakka okai kuni gusu Kuani Yaikota En tura no echi koande ash ruwe ne. 
JHN.14.4	Otta Ku oman ushike echi eraman, samata, nei ruhu echi eraman ruwe ne. 
JHN.14.5	Orota Tomas ene itak-hi:—Utarapa, otta E oman ushike chi erampeutek; hemanda ani nei ruhu chi eraman ya? ani itak. 
JHN.14.6	Orota Yesu ene itak-hi:—Kuani anak ne ruhu ne, sonep ne, inotu Ku ne ruwe ne; En kari shomoki no Michi orun ek guru isam ruwe ne. 
JHN.14.7	Echi utara En eamkiri yak anak ne, Ku Michi ne yakka eamkiri kusu ne ap: te wano echi utara Shinuma eamkiri, orowa, Shinuma nukan nisa ruwe ne na. 
JHN.14.8	Shinuma otta Piripos ene itakhi:—Utarapa, Un otta Michi nukare wa un kore, yakun chi ramuashinnere ash kusu ne, ani itak. 
JHN.14.9	Orota Yesu ene itak-hi:—Tap ohonno echi tura no Ku an wa eani En eamkiri shomoki ya? En nukara guru anak ne Michi nukan nisa ruwe ne; Michi un nukare, sekoro hemanda e ye ya? 
JHN.14.10	Kuani anak ne Michi oshiketa Ku an, orowa, Michi anak ne En oshiketa an sekoro shomo eishokoro ya? Echi otta Ku ye itak anak ne Kuani yaikota orowa no a ye shomoki ruwe ne: koroka, En oshiketa oshiroma wa an Michi anak koro ikip ki ruwe ne. 
JHN.14.11	Kuani anak ne Michi oshiketa an, orowa, Michi anak ne En oshiketa an sekoro eishokoro yan: shomo ne yakun, aki ikip gusu eishokoro yan. 
JHN.14.12	Son no, son no, echi otta Ku ye, En eishokoro guru anak ne Ku ki ikip nei guru ne yakka ki kusu ne; orowa, tambe kasu no poro ikip ki kusu ne; Michi orota Ku arapa ruwe ne gusu ne na. 
JHN.14.13	Orowa, Poho oshiketa Michi anak ne aeoripak kuni ne, Ku reihei ankushkerai nep ne yakka echi koramkorope Ku kara kusu ne. 
JHN.14.14	Nep ne yakka Ku reihei ankushkerai echi En koramkoro yakun Ku kara kusu ne. 
JHN.14.15	Echi utara En omap yakun, Ku ki ikashpaotte echi shikkashima kusu ne. 
JHN.14.16	Orowa, Michi Ku koramkoro wa hembara pakno ne yakka echi tura no an gusu Shinuma moshima no an Kotchane ki kunip echi kore kusu ne, nei ambe anak ne Sone an Ramat ne: 
JHN.14.17	moshiri anak Shinuma uk eaikap Shinuma nukara shomoki samata shomo Shinuma eamkiri gusu ruwe ne gusu ne na, echi utara anak ne Shinuma eamkiri; echi tura no oshiroma wa echi otta an kusu ne gusu ne na. 
JHN.14.18	Eshikop sak no Kuani echi ande ash shomoki, echi otta Ku ek kusu ne na. 
JHN.14.19	Naa nisako ta moshiri anak ne En nukara shomoki kusu ne, koroka, echi utara anak En nukan ruwe ne: Kuani ishu gusu, echi utara ne yakka ishu kusu ne. 
JHN.14.20	Nei toho ta Kuani anak ne Ku Michi otta Ku an, orowa, echi utara En otta okai, samata, Kuani anak echi otta Ku an shiri echi eraman kusu ne na. 
JHN.14.21	Ku ikashpaotte koro wa nei ambe shikkashima gurʼanak ne En omap gunʼne: orowa, En omap guru anak ne Ku Michi orowa no aomap kusu ne, orowa, Kuani anak shinuma omap wa otta yaikota Ku yainukara kusu ne na. 
JHN.14.22	Shinuma otta Youdas (Kariot kotan un guru shomo ne) ene itak-hi:—Utarapa, nep hetuku wa an gusu Aokai anak ne moshiri otta shomo ne no koroka un otta yainukara ya? sekoro itak. 
JHN.14.23	Orota Yesu ese wa ene itak-hi:—Ainu En omap yakun Ku itak shikkashima kusu ne: orowa, Ku Michi anak ne nei guru omap kusu ne, orowa, nei guru otta chi araki ash wa tura no oshiroma ash kusu ne ruwe ne. 
JHN.14.24	En omap shomoki guru anak ne Ku itak shikkashima shomoki ruwe ne: orowa, echi nu itak anak ne Ku korobe shomo ne, koroka, En omande Michi korobe ne ruwe ne.
JHN.14.25	Echi tura no Ku an rapoketa tap okaibe echi otta Ku ye nisa ruwe ne. 
JHN.14.26	Koroka, Ku reihei rengap gusu Ku Michi omande Kotchane kuni Ashkanne Ramat anak ne, Shinuma anak obitta no okaibe echi epakashnu kusu ne, orowa, echi otta obitta no okai Ku ye ambe echi eshikarunde kusu ne na. 
JHN.14.27	Itomo echi otta Ku hoppa: Ku goro itomo echi kore ash na: moshiri kore nei no Kuani echi kore shomoki ruwe ne. Iteki echi sambe yaikowepekerere, iteki sambe kimatekte yan. 
JHN.14.28	Ku oman wa shui echi otta Ku ek kusu ne ani an itak ani Ku ye-hi echi nu nisa. Echi utara En omap yakun, Kuani Michi otta Ku arapa gusu echi yaikopuntek kusu ne: En kasu no Michi anak ne pase ruwe ne gusu ne na. 
JHN.14.29	Orowa, tane nei ambe hetuku etokota Kuani echi nure ash nisa, nei ambe hetuku chiki echi utara eishokoro kuni gusu ne ruwe ne. 
JHN.14.30	Te wano poron no echi tura Ku koitak shomoki, inambe gusu ne yakun, moshiri esapanep ek: orowa, En otta shinuma nep ka koro shomoki ruwe ne; 
JHN.14.31	koroka, Kuani anak ne Michi Ku omap sekorʼambe eraman kuni ambe ne, orowa, Michi En kashpaotte nei no Ku ki ruwe ne. Hopuni, te wano paye anro.
JHN.15.1	Kuani anak ne son no hat pungara Ku ne ruwe ne, orowa, Ku Michi anak nei toita guru ne ruwe ne. 
JHN.15.2	En otta okai ibe o shomoki ni-tek, Shinuma obitta oyake un omande: orowa, obitta no okai ibe o ni-tek anak ne naa kasu no ibe o kuni gusu, Shinuma turusakte ruwe ne. 
JHN.15.3	Tane echi otta Ku ye okere itak gusu echi utara anak ne turu-sak wa okai ruwe ne. 
JHN.15.4	En oshiketa echi okai yan, orowa, echi oshiketa Ku an kusu ne. Ni-tek anak ne pungara otta shomo kotuk chiki yaikota ibe o eaikap korachi, echi utara ne yakka En otta okai shomo ne chiki ibe o eaikap ruwe ne. 
JHN.15.5	Kuani anak ne pungara Ku ne, echi utara nei ni-tek ne ruwe ne: En oshiketa an wa, samata, oshiketa Ku an guru anak ne, nei guru anak poron no ibe o ruwe ne: En oyakta an chiki nep ne yakka echi ki eaikap ruwe ne gusu ne na. 
JHN.15.6	Ainu anak ne En oshiketa an shomo ne chiki, ni-tek korachi oyakta aosura wa shumumge ruwe ne: orowa, utara nei ambe eumashnu wa abe otta osura, aige, auhuyeka ruwe ne. 
JHN.15.7	Echi utara En oshiketa okai, orowa, Ku itak anak echi oshiketa an chiki, nep ne yakka echi rengaine koramkoro yakka, echi gusu akara kusu ne na.
JHN.15.8	Tambe otta Ku Michi anak ne aeoripak an, echi utara poron no ibe o; 
JHN.15.9	Ku goro koikara utara echi ne ruwe ne kusu ne na. Michi poka En omap korachi, Kuani ne yakka echi omap ash nisa ruwe ne: 
JHN.15.10	Ku omap ambe oshiketa echi okai yan. Echi utara Ku ki ikashpaotte shikkashima chiki, Ku omap ambe oshiketa echi okai kusu ne; Kuani anak Ku Michi ki ikashpaotte Ku shikkashima wa Shinuma omap ambe oshiketa Ku an korachi ne ruwe ne. 
JHN.15.11	Ku ki yaikopuntek-i anak ne echi oshiketa an wa echi ki yaikopuntek-i auweomare kuni gusu tap okaibe echi orun Ku ye nisa ruwe ne. 
JHN.15.12	Kuani echi omap ash korachi echi utara utashpa uweomap kuni ambe anak ne, tambe anak Ku ki ikashpaotte ne ruwe ne. 
JHN.15.13	Ainu anak ne ikatairotki guru gusu yaikota kon ramat ande ambe kasu no naa poro omap ambe isama. 
JHN.15.14	Echi utara anak ne Ku ki ikashpaotte nei no ki yakun, Ku katairotki utara echi ne ruwe ne. 
JHN.15.15	Te wano usshiune utara ani an itak ani echi reikore ash shomo Ku ki; usshiune guru anak ne kon nishpa iki ambe erampeutek ruwe ne gusu ne na: koroka, katairotki utara ani Kuani echi reikore ash nisa ruwe ne; inambe gusu ne yakun, obitta Ku Michi orowa no Ku nu okaibe echi nure ash nisa ruwe ne gusu ne na. 
JHN.15.16	Echi utara anak ne En numge shomoki, koroka, echi paye wa ibe o, samata, echi o ibehe okai kuni gusu Kuani echi numge wa ande nisa ruwe ne; orowa, nep ne yakka Ku reihei rengap gusu Michi otta echi koramkorobe anak ne akore kuni gusu ne ruwe ne. 
JHN.15.17	Echi utara utashpa uweomap gusu, tap okaibe echi kashpaotte ash na. 
JHN.15.18	Moshiri anak ne echi etunne yakun, echi etokota En etunne nisa ruwe ne, sekoro eraman. 
JHN.15.19	Moshiri orowa no an okaibe echi ne yakun, moshiri anak ne yaikota korobe omap kusu ne: koroka, moshiri orowa no an okaibe shomo echi ne wa moshiri wano Kuani echi numge ash gusu, tambe gusu, moshiri anak ne echi etunne ruwe ne. Echi otta Ku ye itak eshkarun yan:— 
JHN.15.20	Ausshiune guru anak ne kon nishpa kasu no shomo ne ruwe ne. Utara anak ne En epokba yak anak ne, echi utara ne yakka aepokba kusu ne na; nei utara anak ne Ku ki itak shikkashima yak anak ne, echi ki itak ne yakka shikkashima kusu ne na. 
JHN.15.21	Koroka, nei utara anak ne En omandep eamkiri shomoki gusu Ku reihei rengap gusu obitta no okai tap okaibe echi otta ki kusu ne na. 
JHN.15.22	Kuani anak ne ek wa nei utara otta Ku ye a shomoki yakun, katpak koro shomoki kusu ne ap; koroka, tane anak nei katpak gusu yaiunashke ushike sak ruwe ne. 
JHN.15.23	En etunne guru anak ne Ku Michi ne yakka etunne ruwe ne. 
JHN.15.24	Moshima guru kara shomoki ikip nei utara tumugeta Ku kara shomoki yak anak ne, katpak ki a shomoki: koroka, nei utara tane Kuani hemhem, Ku Michi hemhem un nukara hemhem ki, etunne hemhem ki nisa ruwe ne na. 
JHN.15.25	Koroka, nei utara koro tuitak otta anuye wa an ap auweomare kuni gusu,—Ikkewe sak no nei utara En etunne nisa ruwe ne. 
JHN.15.26	Koroka, Michi orowa no echi utara otta Ku omande kusu ne Kotchane ki kunip, Michi orowa no hetuku Sone an Ramat ek chiki, Shinuma anak ne En gusu paweteshu ki kusu ne; 
JHN.15.27	orowa, echi utara ne yakka atpake wano En tura no okai nisa ruwe ne gusu, paweteshu echi ki kusu ne na.
JHN.16.1	Echi utara shomo aureepetchiure kuni gusu tap okaibe echi otta Ku ye nisa. 
JHN.16.2	Utara anak ne Uwekarapa chisei orowa no echi emaka: ruwe ne wa, nen ne yakka echi ronnu guru anak ne Kamui otta yaishieiwangere kuni ramu kusu ne pakihi ek ruwe ne. 
JHN.16.3	Nei utara Michi eamkiri shomoki, En eamkiri ka shomoki gusu tap okaibe ki kusu ne. 
JHN.16.4	Koroka, tan orushpe echi otta Ku ye ikkewehe anak ne, nei pakihi hetuku chiki, nei orushpe Kuani echi nure ash a ambe echi eshkarun kuni gusu an ap ne ruwe ne. Orowa, atpake wano tap okai orushpe shomo echi orun Ku ye, echi tura no Ku an nisa ruwe ne gusu ne na. 
JHN.16.5	Koroka, tane anak ne En omandep otta Ku oman ruwe ne; aige, Ine un E oman ya? sekoro echi utara tumugeta nu guru isama. 
JHN.16.6	Koroka, tap okaibe echi otta Ku ye gusu echi sambe anak ne ok ani aeshik ruwe ne. 
JHN.16.7	Yakka, son no ambe echi nure ash na; Kuani Ku oman-i anak ne echi utara gusu pirikap ne: inambe gusu ne yakun, Ku oman shomoki chiki nei Kotchane ki kunip echi otta ek shomoki kusu ne na; koroka, Ku oman yakun echi otta Shinuma Ku omande kusu ne na. 
JHN.16.8	Orowa, Shinuma anak ne ek chiki, chikokatpakhe gusu hemhem, oupeka ambe gusu hemhem, koipishi ambe gusu hemhem moshiri kokatpakte kusu ne: 
JHN.16.9	chikokatpakbe gusu ne ap anak, nei utara En eishokoro shomoki gusu ne; oupeka ambe gusu ne ap anak, 
JHN.16.10	Kuani Michi orun Ku oman wa naa echi utara En nukara shomoki gusu ne; 
JHN.16.11	koipishi ambe gusu an ap anak, tan moshiri un esapanep akoipishi nisa ruwe ne gusu ne gusu ne na. 
JHN.16.12	Echi otta Ku ye kuni okaibe poron no okai, koroka, tane echi nu eaikap ruwe ne. 
JHN.16.13	Koroka, nei Sone an Ramat anak ne ek wa an chiki, Shinuma anak obitta no okai sonep otta echi ani wa tura kusu ne: inambe gusu ne yakun, Shinuma anak ne Yaikota orowa no ye shomoki; koroka, Shinuma nu kusu ne okaibe obitta ye kusu ne gusu ne na: orowa, Shinuma anak ne ek kusu ne okaibe echi nure kusu ne ruwe ne. 
JHN.16.14	Shinuma En ko-oripakte kusu ne: Ku korobe Shinuma uina wa echi nure kusu ne gusu ne na. 
JHN.16.15	Nep ne yakka obitta no Ku Michi korobe anak ne Ku korobe ne: tambe gusu, Shinuma Ku korobe uina wa echi nukare kusu ne, ani Ku ye nisa ruwe ne na. 
JHN.16.16	Nisako ta naa echi En nukara shomoki ruwe ne; orowa, shui nisako ta echi En nukara kusu ne, sekoro itak. 
JHN.16.17	Tambe gusu, koro koikara utara ene utashpa uweitak-hi:—Tap nisako ta naa echi En nukara shomoki ruwe ne; orowa, shui nisako ta echi En nukara kusu ne: orowa, Michi otta Ku oman kusu ne gusu ne na, ani Shinuma ye itak, nekon a itak ambe ne ya? 
JHN.16.18	Tambe gusu, nei utara ene itak-hi:—Shinuma ye, Nisako ta, ani itak, nekon a ambe ne ya? Shinuma ye itak chi eramushkari. 
JHN.16.19	Orowa, nei utara anak ne tan orushpe nu rusui sekoro Yesu eraman wa otta ene itak-hi:—Nisako ta naa echi En nukara shomoki ruwe ne, orowa, shui nisako ta echi En nukara kusu ne: ani Ku ye itak gusu echi utara utashpa uwepekennu ruwe he an? 
JHN.16.20	Son no, son no, echi otta Ku ye, echi utara anak ne chish hemhem ki, esarachish hemhem echi ki, koroka, moshiri anak yaikopuntek kusu ne: echi oknatara kusu ne, koroka echi oknatarap anak ne yaikopuntekbe ne akara kusu ne na. 
JHN.16.21	Po usapte shiri an shiwentep anak ne koro pakihi epa gusu oknatara: koroka, po shikore okere yakun, moshirʼotta ainu hetuku gusu an yaikopuntek-i gusu nei eramchuptekbe naa eshkarun shomoki ruwe ne. 
JHN.16.22	Tambe gusu, echi utara anak ne tane oknatara: koroka, shui, Kuani echi nukara wa echi yaikopuntek kusu ne, orowa, nei okai echi koro yaikopuntek-i echi orowa no uk guru isama. 
JHN.16.23	Nei toho ta nep ne yakka En otta echi uwepekennu shomoki. Son no, son no, echi otta Ku ye:—Nepka Ku Michi otta echi koramkoro yakun, Shinuma Ku reihei rengap gusu echi kore kusu ne. 
JHN.16.24	Tane pakno Ku reihei rengap gusu nep ne yakka echi koramkoro shomoki: koramkoro yan, orowa, echi yaikopuntek-i auweoma kuni gusu echi akore kusu ne na.
JHN.16.25	Itak-maukushte-itak ani tap okaibe echi otta Ku ye nisa: itak-maukushte-itak Ku eiwange shomoki no, koroka, anu no Michi orushpe echi nure ash pakihi ek ruwe ne. 
JHN.16.26	Nei toho ta Ku reihei rengap gusu echi koramkoro kusu ne; orowa, echi utara gusu Kuani anak ne Michi otta ku koramkoro sekoro echi otta Ku ye shomoki; 
JHN.16.27	inambe gusu ne yakun, Michi anak ne yaikota echi omap ruwe ne, echi utara En omap wa Michi orowa no Ku ek an sekoro echi eishokon nisa ruwe ne gusu ne na. 
JHN.16.28	Kuani Michi orowa no Ku ek wa moshirʼotta Ku an shiri ne: shui, moshiri Ku hoppa wa Michi orota Ku oman ruwe ne.
JHN.16.29	Orota koikara utara ene itak-hi:—Tane anak Aokai anak ne itak-maukushte-itak ani ye shomoki no, anu no E ye ruwe ne. 
JHN.16.30	Tane anak ne Aokai obitta no an okaibe eraman, orowa, inan guru ne yakka Aokai otta koramkoro shomoki yakka pirika shiri chi eraman; tambe gusu, Aokai anak ne Kamui orowa no ek an sekoro chi eishokon ruwe ne. 
JHN.16.31	Orota Yesu ene ese-hi:— 
JHN.16.32	Tane echi eishokoro ya? Ingarʼan, echi utara anak pishno yaikota korobe otta acharichari wa moshima no En ande pakihi ek; ruwe ne wa, tane nei pakihi ek shiri an ruwe ne: yakka, Michi anak ne En tura no an gusu shinen nepo Ku an shomo ne ruwe ne na. 
JHN.16.33	Echi utara anak ne En oshiketa itomo irenga echi koro kuni gusu tap okaibe echi otta Ku ye nisa ruwe ne. Moshiri otta echi aeramchuptekka kusu ne: koroka, ramu-ritetke yan; Kuani anak Moshiri annokan nisa ruwe ne na.
JHN.17.1	Yesu tap okaibe ye; orowa, kando orun shikihi hepuni wa ene itak-hi:—Michi, pakihi ek an; Poho anak ne E ko-oripak kuni ne E koro Poho ko-oripak wa En kore: 
JHN.17.2	Aokai anak ne Shinuma otta kore obitta no okai kam esapane kuni mondum kore korachi, nep ne yakka Shinuma orun Aokai korarape otta Shinuma ramma okere shomoki inotu kore kuni gusu ne na. 
JHN.17.3	Orowa, nei utara anak ne patek shinen ne an sone an Kamui newa Aokai omande Yesu Kiristo eamkiri-i anak, tambe anak ne ramma okere shomoki inotu ne ruwe ne. 
JHN.17.4	Ku ki kuni Aokai En kore ikip Ku kara okere gusu moshiri kata E oripak ash nisa ruwe ne. 
JHN.17.5	Orowa, tane, Ku Michihi, moshiri naa shomo an etokota E tura no Ku an wa a En ko-oripakte-i ani, E yaikota E tura no En ko-oripakte wa En kore. 
JHN.17.6	Moshiri orowa no En otta Aokai koropare utara otta E kon reihei Ku eramande nisa ruwe ne: nei utara E korope ne, awa, Aokai anak ne En kore nisa ruwe ne: orowa nei utara E koro itak shikkashima nisa ruwe ne na. 
JHN.17.7	Aokai En kore nep ne yakka obitta no okaibe anak ne E orowa no ekbe ne, tane nei utara eraman: 
JHN.17.8	inambe gusu ne yakun, Aokai En kore itak nei utara otta Ku kore nisa ruwe ne; orowa, nei utara nei itak uk, samata, son no newa, Kuani E orowa no ek shiri eraman, orowa, Aokai En omande nisa ruwe ne sekoro eishokon nisa ruwe ne na. 
JHN.17.9	Nei utara gusu Ku koramkoro: moshiri gusu Ku koramkoro shomoki, koroka, Aokai En kore utara gusu Ku koramkon na; 
JHN.17.10	nei utara Ku korope ne gusu ne na: orowa, nep ne yakka Ku korope anak ne E korope ne, orowa, E korope anak Ku korope ne ruwe ne: orowa, nei ambe otta Kuani a En ko-oripak an ruwe ne. 
JHN.17.11	Orowa, naa moshiri otta Ku an shomo ne, tan utara anak ne moshiri otta okai, orowa, E otta Ku ek. Ashkanne Michi, Chi utara shinep ne korachi, nei utara shinep ne an kuni gusu En otta Aokai koropare utara E reihei otta shikkashima wa En kore. 
JHN.17.12	Kuani nei utara tura no Ku an rapoketa, Aokai En kore reihei otta nei utara Ku shikkashima nisa ruwe ne: Kuani nei utara Ku epungine nisa ruwe ne, orowa, Kamui nuyere itak auweomare kuni gusu aisamka kuni poho moshima shinen ka seenne isam ruwe ne. 
JHN.17.13	Koroka, tane anak ne E orun Ku ek; aige, nei utara otta Ku yaikopuntek-i auweomare kuni gusu tap okaibe moshiri otta Ku ye. 
JHN.17.14	E korʼitak nei utara otta Ku koropare; orowa, Kuani anak ne moshiri orowa no an ambe shomo Ku ne korachi, nei utara moshiri orowa no an okaibe shomo ne gusu, moshiri anak ne nei utara etunne ruwe ne. 
JHN.17.15	Moshiri orowa no Aokai anak ne nei utara uk kuni Ku koramkoro shomoki, koroka, wenbe orowa no ohaitare kuni ne Ku koramkon na. 
JHN.17.16	Nei utara anak ne Kuani moshiri orowa no an ambe shomo ne korachi moshiri orowa no an okaibe shomo ne ruwe ne. 
JHN.17.17	E koro sonep otta nei utara ashkannere wa En kore: E koro itak anak ne sonep ne ruwe ne na. 
JHN.17.18	Aokai anak ne moshiri otta En omande korachi, Kuani nei utara ne yakka moshiri otta Ku payere ruwe ne. 
JHN.17.19	Nei utara gusu Kuani yaikota Ku ashkannere, nei utara yaikota ne yakka sonep otta aashkannere kuni gusu ne na. 
JHN.17.20	Tan utara gusu patek Ku koramkoro shomoki ruwe ne, koroka, nei utara ki itak gusu En eishokoro utara gusu ne yakka Ku koramkoro; 
JHN.17.21	obitta no okai nei utara anak ne shinep ne kuni gusu ne; Aokai, Ku Michi En oshiketa an, orowa, Kuani E oshiketa an korachi, nei utara ne yakka un oshiketa okai kuni gusu ne: Aokai anak ne En omande nisa ruwe ne, sekoro moshiri eishokoro kuni gusu ne na. 
JHN.17.22	Orowa, En otta E kore arakuru Kuani nei utara otta Ku kore nisa ruwe ne; chi utara shinep ne korachi, nei utara ne yakka shinep ne kuni gusu ne na; 
JHN.17.23	nei utara shinep otta aokere kuni gusu, Kuani nei utara oshiketa Ku an, orowa, Aokai En oshiketa E an; samata, Aokai anak ne En omande wa En omap korachi, nei utara ne yakka Aokai omap shiri moshiri eraman kuni gusu ne na. 
JHN.17.24	Michi, Aokai En kore utara anak ne Ku an ushiketa nei utara ne yakka En tura no okai kuni Ku kon rusui; nei utara anak ne Aokai En kore arakuru nukara kuni gusu ne na: Aokai anak ne moshiri heashi etokota En omap nisa ruwe ne gusu ne na. 
JHN.17.25	Aa oupeka an Michihi! Moshiri anak ne Aokai eamkiri shomoki, koroka, Kuani anak ne E eamkiri nisa ruwe ne; orowa, tan okai utara anak ne Aokai En omande sekorʼambe eraman nisa ruwe ne: 
JHN.17.26	orowa, nei utara otta E reihei Ku eramande, orowa naa eramande kusu ne na, ani Aokai En omap omap-ambe anak nei utara oshiketa an, orowa, Kuani nei utara oshiketa Ku an kuni gusu ne na.
JHN.18.1	Yesu tap okai itak ye okere chiki, koro koikara utara tura no samaketa toi an Kedron ani aye nai kush, awa, Shinuma koikara utara tura nei toi otta ahun nisa ruwe ne. 
JHN.18.2	Orowa, Yesu ekoshi Youdas ne yakka nei ushike eraman: Yesu kanna-kanna koro koikara utara tura no nei ushike orun arapa nisa ruwe ne gusu ne na. 
JHN.18.3	Awa, Youdas anak ne Kamui kora kenru esapane utara newa Parisee un utara orowa no tumikoro utara shine ikiri hemhem, uitek utara hemhem koro wa, ratchako hene, shune-ni hene, eshipopkep hene ani wa nei ushike orota ek nisa ruwe ne. 
JHN.18.4	Tambe gusu, Yesu anak ne yai otta hetuku kusu ne obitta no okaibe eraman hine nei utara otta oman wa orota ene itak-hi:—Inan guru echi hunara ya? ari itak. 
JHN.18.5	Orota, Nazaret kotan un Yesu, sekoro nei utara ese wa itak. Kuani ne, ani nei utara otta Yesu ye nisa ruwe ne. Orowa, Shinuma ekoshi Youdas ne yakka nei okai utara tura no ash wa an ruwe ne. 
JHN.18.6	Tambe gusu, nei utara otta, Kuani ne, ani Yesu itak chiki, nei utara koroka paye wa shiri kata hachiri nisa ruwe ne. 
JHN.18.7	Tambe gusu, shui, nei utara otta,—Inan guru echi hunara ya? ari Shinuma nu. Orota, Nazaret kotan un Yesu ne, sekoro nei utara ye nisa ruwe ne.
JHN.18.8	Yesu ene ese-hi:—Kuani ne, ari echi nure ash: awa, tambe gusu, echi utara En hunara yakun, tan okai utara oyakta payere yan, ari itak: 
JHN.18.9	tambe anak ne,—Aokai En kore utara tumuge un shinen ka Ku turainu shomoki, sekorʼan itak auweomare kuni gusu an ap ne ruwe ne. 
JHN.18.10	Orowa, Simon Petros anak ne emush koro wa an gusu etaye wa Kamui kora kenru esapane guru koro usshiune guru tauge wa shimon kisaraha meshpa nisa ruwe ne na. Nei usshiune guru kon reihei anak ne Marukos ne ruwe ne. 
JHN.18.11	Tambe gusu, Petros otta Yesu ene itak-hi:—E koro emush shirika oro omare yan: En otta Ku Michi kore itangi shomo Ku iku kusu ne ya? ari itak.
JHN.18.12	Orowa, nei tumi-koro utara ikiri hemhem, esapane guru hemhem, auitek utara hemhem anak ne Yesu tupetupe wa, 
JHN.18.13	hoshiki no Annas otta tura wa paye; Annas anak ne nei paha ta Kamui kora kenru iyotta esapane guru Kaiapa koro Michi ne ruwe ne gusu ne na. 
JHN.18.14	Orosama, nei Kaiapa anak ne utara shirihine shine ainu rai kusu ne kunip ne an orushpe ani Yudea un utara otta esanniyo wa ye a guru ne ruwe ne.
JHN.18.15	Orowa, Simon Petros newa moshima an shine koikara guru Yesu osh paye nisa ruwe ne. Nei koikara guru anak ne Kamui kora kenru iyotta esapane guru otta aeamkiri wa an, awa, Yesu tura no nei Kamui kora kenru esapane guru koro tumbu otta ahun: 
JHN.18.16	koroka, Petros anak ne soita apa samaketa ash kane an. Tambe gusu, nei esapane guru otta aeamkiri wa an moshima an koikara guru anak ne soine wa apa epungine matkachi otta ye wa Petros ahunge nisa ruwe ne. 
JHN.18.17	Tambe gusu, apa epungine matkachi anak ne Petros otta ene itak-hi:—Eani ne yakka tan guru koro koikara guru e ne ruwe ne, ari ye. 
JHN.18.18	Shomo, sekoro, shinuma itak. Aige, ausshiunere utara newa uitek utara anak ne paspas ani abe are wa nei ushiketa roshki wa okai nisa ruwe ne; me an ruwe ne gusu abe kuru korʼan ruwe ne: orowa, Petros ne yakka nei utara tura no ash wa abe kuru wa an shiri ki.
JHN.18.19	Orowa, Kamui kora kenru iyotta esapane guru anak ne Yesu koro koikara utara gusu hemhem, koro epakashi gusu hemhem Shinuma otta inu nisa ruwe ne. 
JHN.18.20	Orota Yesu ene ese-hi:—Anu no moshirʼotta Ku ye; otta obitta no okai Yudea un utara uwekarapa Uwekarapa chisei ta hemhem, Kamui kora kenru ta hemhem Ku epakashnu nisa ruwe ne: arorokishne no nep ne yakka Ku ye shomoki ruwe ne na. 
JHN.18.21	Hemanda gusu En otta E nu ya? Orota Ku ye utara otta Ku ye orushpe nu yan; ingarʼan, nei utara anak ne Ku ye itak eraman ruwe ne, ari itak. 
JHN.18.22	Orowa, Shinuma tan okaibe ye okere chiki; samaketa ash wa an shine uitek guru anak ne kuwa ani Yesu shirikik hine ene itak-hi:—Nei no Eani Kamui kora kenru iyotta esapane guru ko-ese ya? 
JHN.18.23	Orota Yesu ene ese-hi:—Wenbe Ku ye a chiki, nei wenbe gusu paweteshu ki wa en kore yan; koroka, pirikap nei yakun, hemanda gusu, eani En shirikik ya? ari itak. 
JHN.18.24	Tambe gusu, atupetupe wa an wa Annas anak ne Kamui kora kenru iyotta esapane guru Kaiapa otta Shinuma omande nisa ruwe ne na.
JHN.18.25	Orowa, Simon Petros anak ne ash wa abe kuru korʼan ruwe ne. Tambe gusu,—Eani ne yakka Shinuma koro koikara guru shomo e ne ruwe he an? otta utara itak. Shinuma eshikashke wa, Kuani anak shomo, sekoro itak. 
JHN.18.26	Kamui kora kenru iyotta esapane guru koro usshiune guru shinen anak ne, koro kisara Petros meshpa guru iriwak ne wa,—Eani nei toi otta e an shiri ku nukara shomoki ya? ari itak. 
JHN.18.27	Tambe gusu, Petros shui eshikashke: orowa, nani niwatori chikap hau kon nisa ruwe ne na.
JHN.18.28	Tambe gusu, utara anak ne Kaiapa orowa no Yesu tura wa ipishi tumbu otta ahunge: awa, aro-kunnei-wano ne; orowa, nei utara anak ne iteki yaituru-ushte, koroka, Kamakush marapto ibe kuni gusu, yaikota ipishi tumbu otta ahup shomoki nisa ruwe ne. 
JHN.18.29	Tambe gusu, Pirato anak ne soine wa nei utara otta ene itakhi:—Tan guru gusu nekon a eiyonnuppa ambe ani echi ki ya? ari itak. 
JHN.18.30	Nei utara ese wa orota ene itak-hi:—Tan guru wen-buri koro guru shomo ne chiki, e otta Shinuma ekoshi ash shomoki kusu ne, sekoro itak. 
JHN.18.31	Tambe gusu, Pirato anak ne nei utara otta ene itak-hi:—Echi utara yaikota tan guru uk wa echi koro tuitak nei no koipishi yan, ari itak. Orota nei Yudea un utara ene itak-hi:—Inan guru ne yakka chi utara raige ash kuni ambe anak ne ikashpaotte oterekep ne, ari itak: 
JHN.18.32	tambe anak, nekon a rai ambe ani Shinuma ekot ya sekoro Yesu ye wa epeka no an itak auweomare kuni gusu an orushpe ne ruwe ne.
JHN.18.33	Tambe gusu, Pirato anak ne shui nei ipishi tumbu otta ahun wa Yesu hotuyekara, orowa, otta ene itakhi:—Eani anak ne Yudea un utara shikkashima guru E ne ruwe he an? ari itak. 
JHN.18.34	Yesu ene ese-hi:—Eani yaikota tap ambe e ye ya? moshima utara En gusu tambe e nure ya? sekoro itak. 
JHN.18.35	Pirato ene ese-hi:—Kuani anak ne Yudea un guru Ku ne ya? E koro heru utara hemhem, Kamui kora kenru esapane utara hemhem en otta E ekoshi nisa ruwe ne: Nekon a ambe E ki ruwe he an? ari itak. 
JHN.18.36	Yesu ene ese-hi:—Ku goro moshiri anak ne tan moshirʼumbe shomo ne: Ku goro moshiri anak ne tan moshirʼumbe ne yak anak iteki Yudea un utara a en ekoshi kani ne Ku uitek utara tumi-koro korʼan kusu ne na: koroka, tane Ku goro moshiri anak te orowa no shomo ne ruwe ne, ari itak. 
JHN.18.37	Tambe gusu, orota Pirato ene itak-hi:—Yakun, Eani anak ne Moshiri shikkashima guru E ne ruwe he an? Yesu ene ese-hi:—Moshiri shikkashima guru Ku ne ani e ye ruwe ne. Tambe gusu A en shikore ruwe ne, tambe gusu moshirʼotta Ku ek ruwe ne, sonep gusu paweteshu Ku ki kuni gusu ne na. Nen ne yakka sonep orowa no an guru auak ne Ku hawe nu ruwe ne, ari itak. 
JHN.18.38	Orota, sonep anak ne nekon a ambe ne ya? ari Pirato ye nisa ruwe ne.
JHN.18.38	Pirato tap okaibe ye okere chiki, shui soine wa Yudea un utara otta ene itak-hi:—Nei guru otta chikokatpak ku nukara shomoki ruwe ne. 
JHN.18.39	Koroka, Kamakush marapto ta echi gusu shine ainu Ku honnere buri echi otta an ruwe ne: Yudea un utara Shikkashima guru ku honnere kuni echi kon rusui ya? ari itak. 
JHN.18.40	Tambe gusu, shui nei utara hawe ashte wa ene itak-hi:—Tan guru shomo, koroka Barabbas un kore, ari itak. Barabbas anak ne niwen no iki ikka guru ne ruwe ne.
JHN.19.1	Tata otta, Pirato anak ne Yesu uk wa shirikik nisa ruwe ne. 
JHN.19.2	Orowa, tumikoro utara anak ne ai-ush ni ani sapa-umbe kara wa Shinuma sapa eushi, 
JHN.19.3	samata, fure amip ani mire nisa ruwe ne; orowa, orota araki wa ene itak-hi:—Yudea un utara shikkashima guru, Irangarapte! ari itak; orowa, teke ani Shinuma shirikik nisa ruwe ne na. 
JHN.19.4	Aine, shui Pirato soine wa nei utara otta ene itak-hi:—Ingarʼan, nei guru otta katpak ku nukara shomoki ruwe ne shiri echi eramande kuni ne tura wa Ku ek na, ani itak. 
JHN.19.5	Tambe gusu, nei ai-ush ni sapa-umbe sapa aeushi, orowa, nei fure amip ami wa Yesu soine nisa ruwe ne. Orowa, nei utara otta Pirato ene itak-hi:—Nei ainu ingara yan, ani itak. 
JHN.19.6	Tambe gusu, Kamui kora kenru esapane utara hemhem, uitek utara hemhem Shinuma nukara chiki hawe ashte wa ene itak-hi:—Utasa chikuni otta kungi kokikkik; utasa chikuni otta kungi kokikkik yan, ani itak. Nei utara otta Pirato ene itak-hi:—Echi utara yaikota Shinuma uk wa utasa chikuni otta kokikkik yan: Kuani anak ne Shinuma otta katpak nukara shomoki ruwe ne gusu ne na, sekoro itak. 
JHN.19.7	Orota, Yudea un utara ene ese-hi:—Chi utara otta tuitak an, nei tuitak gusu Shinuma rai kusu ne ap, Shinuma anak yaikota ani Kamui Poho yai-nere nisa ruwe ne gusu ne na, sekoro itak. 
JHN.19.8	Tambe gusu, Pirato anak ne tan itak nu chiki naa ishitoma: 
JHN.19.9	aige, shui nei ipishi tumbu otta ahun wa,—Aokai nei wano an guru E ne ya? ani an itak ani Yesu otta nu nisa ruwe ne. Koroka, Yesu anak ne shomo ese itak ki nisa ruwe ne. 
JHN.19.10	Tambe gusu, orota Pirato ene itak-hi:—En orun shomo E itak ya? Kuani anak ne honnere ash mondum hene ku goro, utasa chikuni otta kungi kokikkik ash mondum hene ku goro shiri E erampeutek ruwe he an? ani itak. 
JHN.19.11	Otta Yesu ene ese-hi:—Kik orowa no e koropare shomoki yak anak ne En epeka no mondum e koro shomoki kusu ne ruwe ne: tambe gusu, e otta En ekoshi gurʼanak ne naa poro katpak an, sekoro itak. 
JHN.19.12	Tata otta, Pirato anak ne Shinuma honnere kuni hunara ruwe ne: koroka, Yudea un utara hawe ashte wa ene itak-hi:—Eani anak ne tan guru honnere yakun, Kaisaros tura no iki guru shomo e ne ruwe ne: nen ne yakka yaikota ani Moshiri shikkashima guru yai-nere guru anak ne Kaisaros epokba no ye ruwe ne. 
JHN.19.13	Tambe gusu, Pirato tan itak nu chiki, Yesu soinere, orowa, Apirasa-shuma ani aye ushiketa (tan ushike anak Hebrai un itak ani Gabbata ani ayep ne) an koipishi set kata a nisa ruwe ne. 
JHN.19.14	Tane Kamakush marapto gusu etokooiki toho ne: iwan pakihi paketa ne ruwe ne. Orowa, Yudea un utara otta shinuma ene itak-hi:—Echi koro Moshiri shikkashima guru ingara yan! ani itak. 
JHN.19.15	Tambe gusu, nei utara hawe ashte wa ene itak-hi:—Oyake un omande, oyake un omande, Utasa chikuni otta kungi kokikkik yan, sekoro itak. Orota Pirato ene itak-hi:—Echi koro Moshiri shikkashima guru utasa chikuni otta akokikkikte kusu ne ya? ani itak. Nei Kamui kora kenru esapane utara ene ese-hi:—Kaisaros moshima un otta Moshiri shikkashima guru isam ruwe ne, ani itak. 
JHN.19.16	Tambe gusu, Shinuma utasa chikuni otta akungi kokikkik kuni ne nei utara otta ekoshi nisa ruwe ne na.
JHN.19.17	Tambe gusu, nei utara Yesu tura: aige, Shinuma yaikota gusu utasa chikuni sei wa Hebrai un itak ani Gorogota aporose, Mechakko un ushike orota oman nisa ruwe ne; 
JHN.19.18	nei ushiketa utara anak ne Shinuma utasa chikuni otta kokikkik, orowa, uren tek samata shinen range moshima okai utara Shinuma tura no akokikkik, Yesu anak ne nei noshiketa an nisa ruwe ne na. 
JHN.19.19	Orowa, Pirato anak ne anuye ikiri ne yakka nuye wa utasa chikuni kata ande nisa ruwe ne. Orowa, nei anuyep otta,—Yudea un utara Shikkashima guru Nazaret kotan un Yesu, sekorobe an ruwe ne. 
JHN.19.20	Tambe gusu, inne Yudea un utara nei anuye ikiri oro-o-itak: Yesu utasa chikuni otta akokikkik ushike anak ne nei machiya ehange no an i ne ruwe ne gusu ne na; samata, nei ambe anak ne Hebrai un itak ani hemhem, Roma un itak ani hemhem, Herenes un itak ani hemhem anuye wa an nisa ruwe ne na. 
JHN.19.21	Tambe gusu, Yudea un utara koro Kamui kora kenru esapane utara anak ne Pirato otta ene itak-hi:—Yudea un utara Shikkashima guru ani iteki nuye yan; koroka,—Kuani anak ne Yudea un utara Shikkashima guru Ku ne ani an itak ani Shinuma ye, 
JHN.19.22	sekorobe nuye wa un kore, ani itak. Ku nuye okerep anak ne Ku nuye nisa ruwe ne na, ani Pirato ese nisa ruwe ne.
JHN.19.23	Tambe gusu, tumi-koro utara anak ne Yesu utasa chikuni otta kungi kokikkik okere chiki, Shinuma koro amip uk hine inep ne usaraye, okai tumi-koro utara shinen range uk kuni usaraye nisa ruwe ne; hopoknashi amip ne yakka nei no an ruwe ne: nei hopoknashi amip anak ne ukauukau ikiri sak no an wa kashike wano ebitta ashitaigi amip ne ruwe ne. 
JHN.19.24	Tambe gusu, nei utara utashpa ene itak-hi:—Nei amip iteki yaspa, koroka, inan guru koro kusu ne ya ingara gusu ukokonchi etaye yanro, sekoro itak: tambe anak:—
JHN.19.24	Nei utara anak ne utashpa Ku mipihi uweusaraye,
JHN.19.24	Ku mi amip gusu ukokonchi etaye nisa ruwe ne na,
JHN.19.24	sekorʼan Kamui nuyere itak auweomare kuni gusu an ap ne. Tambe gusu, tumi-koro utara anak ne tap okaibe ki nisa ruwe ne na. 
JHN.19.25	Koroka, Yesu koro utasa chikuni samaketa Shinuma koro habo hemhem, koro habo koro turesh hemhem, Kuropas koro machi Maria hemhem, Makdarene un Maria hemhem roshki wa okai nisa ruwe ne. 
JHN.19.26	Tambe gusu, samaketa roshki wa okai koro habo hemhem, Shinuma omap koro koikara guru Yesu nukara chiki, koro habo otta ene itak-hi:— 
JHN.19.27	Shiwentep, E koro poho ingara yan! Orowa, nei koikara guru otta,—E koro habo ingara yan! ani itak. Orowa, nei pakihi wano nei koikara guru anak ne yaikota koro uni orun shinuma tura wa ande nisa ruwe ne na. 
JHN.19.28	Tap okaketa, tane nep ne yakka aokere sekoro Yesu eraman wa, Kamui nuyere itak auweoma kuni gusu,—Ku iku rusui, ani an itak ani itak nisa ruwe ne. 
JHN.19.29	Nei ushiketa shukkakep ani shikno an shine op anak ne aande wa an ruwe ne; tambe gusu, utara shukkakep ani atui-wata shikte hine hisop kata eushi wa Shinuma koro paro otta kotukka nisa ruwe ne na. 
JHN.19.30	Tambe gusu, Yesu nei shukkakep uk okere chiki,—Aokere na, ani itak; orowa, sapaha hepokiki wa kon ramat arapare nisa ruwe ne.
JHN.19.31	Tambe gusu, Etokooiki toho ne gusu, Yudea un utara anak ne, nei kaisei Shini toho ta shomo utasa chikuni kata an kuni ne (nei Shini toho pase toho ne gusu), nei utara koro chikiri kayere wa aeiwak kuni Pirato otta koramkon nisa ruwe ne. 
JHN.19.32	Tambe gusu, nei tumi-koro utara araki wa hoshiki no an guru hemhem, tura no utasa chikuni otta akokikkik tutanu an guru hemhem koro chikiri kaye nisa ruwe ne: 
JHN.19.33	koroka, Yesu otta araki wa Shinuma rai okere shiri nukara chiki, koro chikiri kaye shomoki ruwe ne: 
JHN.19.34	yakka ibe op koro shine tumi-koro guru anak ne Shinuma koro ut eotke, aige, nani kem newa wakka anak ne oashin nisa ruwe ne. 
JHN.19.35	Orowa, nukan nisa guru anak ne paweteshu ki nisa ruwe ne, orowa, nei guru ki paweshu-i anak ne son no ambe ne: shinuma son no ambe ye-hi shinuma eraman, echi utara ne yakka eishokoro kuni gusu ne na. 
JHN.19.36	Inambe gusu ne yakun,—Tap okaibe hetuku ikkewehe anak ne,—Shinuma koro shine pone ne yakka shomo kaye kusu ne, ari an Kamui nuyere itak auweoma kuni gusu an ap ne. 
JHN.19.37	Orowa, shui Kamui nuyere moshima no an itak ene ye-hi:—Aotke guru orun nei utara ingara kusu ne na.
JHN.19.38	Tap orushpe okaketa Yudea un utara koishitoma gusu arorokishne no Yesu koikara guru ne Arimatea un Yosep anak ne Yesu koro kaisei koro wa oman kuni Pirato ekoramkon nisa ruwe ne: orowa, Pirato ramuoshma nisa ruwe ne. Tambe gusu, shinuma ek wa nei kaisei uk. 
JHN.19.39	Samata, hoshiki anchikara ta Yesu orota ek Nikodemos ne yakka motsuyaku newa rokwai ukopoyegep ukotamge ashikne hotne shine 
JHN.19.40	ikkin koro wa ek nisa ruwe ne. Tambe gusu, nei utara anak ne Yesu koro kaisei uk wa Yudea un utara iwak buri nei no pirika hura ushbe tura senkaki otta kokarakari nisa ruwe ne. 
JHN.19.41	Yesu akungi kokikkik ushiketa toi an ruwe ne; orowa, nei toi otta naa shomo ainu aande ashiri tushiri an. 
JHN.19.42	Yudea un utara Etokooiki buri an gusu nei ushiketa Yesu ande nisa ruwe ne (nei tushiri ehange no an ruwe ne gusu ne na).
JHN.20.1	Orowa, Mawari atpake an toho ta, naa shirikunne an ita, Makdarene un Maria anak ne tushiri otta ek, awa, nei tushiri wano shuma auk wa an shiri nukara. 
JHN.20.2	Tambe gusu, shinuma hoyupu hine Simon Petros newa moshima an Yesu omap koikara guru otta ek wa orota ene itak-hi:—Nei utara anak ne tushiri orowa no Utarapa uk, awa, neita Shinuma ande ya chi erampeutek ruwe ne, sekoro itak. 
JHN.20.3	Tambe gusu, Petros newa nei moshima an koikara guru soyumba wa tushiri orun paye. 
JHN.20.4	Aige, nei tun anak ne ukotura hoyuppa nisa ruwe ne; awa, nei moshima an koikara guru anak ne Petros kasu no nitan wa hoshiki no tushiri otta ek ruwe ne; 
JHN.20.5	orowa, hotku wa tushiri orun ingara wa nei senkaki amip aande wa an shiri nukara; yakka, ahun shomoki ruwe ne. 
JHN.20.6	Orowa, Simon Petros ne yakka shinuma noshpa wa ek hine tushiri orota ahun; awa, nei aande wa an senkaki amip hemhem nukara, 
JHN.20.7	samata, ani Yesu koro sapa akokarakari senkaki hemhem, nei senkaki amip tura shomo ne, niki akara wa moshima an ushiketa shinep ne po aande wa an shiri nukan nisa ruwe ne. 
JHN.20.8	Tata otta hoshiki no ek nei moshima an koikara guru ne yakka ahun, aige, nukara, orowa, eishokon nisa ruwe ne. 
JHN.20.9	Rai orowa no Shinuma hetopo-shiknu kusu ne ap shiri an Kamui nuyere kambi naa nei utara erampeutek ruwe ne gusu ne na. 
JHN.20.10	Tambe gusu, koikara utara anak ne yaikota koro uni orun shui paye nisa ruwe ne.
JHN.20.11	Koroka, Maria anak ne chish koro soita tushiri samaketa ash wa an ruwe ne: awa, chish shiri an koro hotku wa tushiri orun ingan nisa ruwe ne; 
JHN.20.12	aige, retara amip mi wa okai tu Kamui hauturumbe nukara, Yesu kon netobake aande ushiketa, shinep nei sapaha an ushike shinep nei chikiri an ushiketa a wa an ruwe ne. 
JHN.20.13	Nei utara shinuma otta ene itak-hi:—Shiwentep, hemanda gusu e chish ruwe he an? Orota shinuma ene itak-hi:—Nen ka Ku goro Utarapa koro wa paye wa isama, neita Shinuma ande ushike Ku erampeutek ruwe ne gusu ne na, ari itak. 
JHN.20.14	Shinuma nei no ye okere chiki oshmake orun hosari hine Yesu ash korʼan shiri nukara, awa, Yesu ne sekoro erampeutek. 
JHN.20.15	Orota Yesu ene itakhi:—Shiwentep, nep gusu e chish ruwe he an? Inan guru e hunara ruwe? ari itak. Nei guru anak ne toi kara guru ne kuni shinuma yainu koro, orota ene itak-hi:—Nishpa, te wano Aokai anak ne Shinuma ani wa oman yak anak ne, neita aande ushike en nure wa en kore, orowa Kuani Shinuma ani wa oman kusu ne na, ari itak. 
JHN.20.16	Orota, “Maria,” ani Yesu itak. Orowa, nei shiwentep yai-hosari wa Hebrai un itak ani Rabboni, ari itak; tan itak ikkewehe anak ne Epakashnu guru ani an itak ikkewehe ne ruwe ne. 
JHN.20.17	Orota Yesu ene itak-hi:—Iteki En tomooshma yan; naa shomo Michi otta Ku rikin nisa ruwe ne gusu ne na: koroka, Ku iriwak otta arapa wa, orota, Kuani anak ne Ku goro Michi newa echi koro Michi, Ku goro Kamui newa echi koro Kamui otta Ku rikin ruwe ne, ani an itak ani ye yan, ari itak. 
JHN.20.18	Makdarene un Maria ek wa Shinuma koro koikara utara otta ene itak-hi:—Utarapa Ku nukan nisa, orowa, tap okaibe Shinuma orowa no a en nure an na, ari itak.
JHN.20.19	Orowa, nei toho ta, Mawari atpake an toho ta anak, shiri-onuman an koro, Yudea un utara koishitoma wa okai gusu, koikara utara okai ushiketa an apa-ushta ashi wa an, awa, nei ita Yesu ek hine utara tumugeta ash wa,—Echi utara otta itomo anro, ani ye. 
JHN.20.20	Orowa, tap ye okere chiki koro teke hemhem, ut hemhem nei utara otta nukare nisa ruwe ne na. Awa, koikara utara Utarapa nukara chiki, yaikopuntek nisa ruwe ne. 
JHN.20.21	Orowa, shui nei utara otta Yesu ene itak-hi:—Echi otta itomo anro; Michi anak ne En omande korachi, Kuani echi payere ash ruwe ne, sekoro itak. 
JHN.20.22	Tap ambe ye okere chiki nei utara kashiketa heise ki wa orota ene itak-hi:— 
JHN.20.23	Ashkanne Ramat echi uk yan: nen ne yakka koro katpak echi tusare yakun, atusare ruwe ne, orowa, nen ne yakka koro katpak echi ande yakun, aande ruwe ne kusu ne na, sekoro itak.
JHN.20.24	Koroka, nei tun ikashima wa niu tumuge un Didimos ani areikore Tomas anak ne, Yesu ek ita, nei utara tura no an shomoki nisa ruwe ne. 
JHN.20.25	Awa, moshima okai koikara utara anak ne:—Utarapa chi nukara ash nisa, ani an itak ani shinuma otta ye. Koroka, nei utara otta shinuma ene itak-hi:—Shinuma koro teke otta okai kungi kochi ku nukara, orowa, nei kungi kochi otta ku ashikipet ku omare, samata, koro ut otta ku teke ku omare shomoki yakun, ku eishokoro shomoki kusu ne na, ani itak.
JHN.20.26	Orowa, tupesan rereko okaketa shui koikara utara anak ne chisei ta okai, awa, Tomas nei utara tura no an nisa ruwe ne. Aige, apa-ushte ashi wa an, awa, Yesu ek wa utara tumugeta ash, aige, ene itak-hi:— 
JHN.20.27	Echi otta itomo anro, ani itak. Orowa, Tomas otta Shinuma ene itak-hi:—Eteun e koro ashikipet turi wa Ku teke ingara; e koro teke turi wa Ku ut otta omare yan; orowa, iteki eishokor-i sak no an, eishokoro yan, ani itak. 
JHN.20.28	Tomas ese wa Shinuma orota ene itak-hi:— 
JHN.20.29	Ku goro Utarapa, Ku goro Kamui. Orota Yesu ene itak-hi:—Eani En nukan nisa ruwe ne gusu eishokon nisa ruwe ne, awa, nukara shomoki no eishokon nisa utara anak ne anunuke ne ruwe ne, ani itak.
JHN.20.30	Tambe gusu, tan kambi-sosh kashiketa chieshinnuye shomoki poron no moshima okai shirosh Yesu anak ne koikara utara tek-samata kan nisa; 
JHN.20.31	koroka, teda anuye wa an okaibe anak ne, Yesu anak Kiristo ne, Kamui Poho ne, sekoro echi utara eishokoro kuni gusu chieshinnuye wa an; orowa, echi eishokoro wa Shinuma reihei ani inotu echi koro kuni gusu ne na.
JHN.21.1	Tap okaketa Yesu anak ne Tiberias ani aye atui samta shui koikara utara otta yainukare nisa ruwe ne; awa, tap korachi yainukare. 
JHN.21.2	Simon Petros hemhem, Didimos ani aye Tomas hemhem, Gariraya moshiri ta Kana kotan un Natanaeru hemhem, Zebedee koro poho utara hemhem, naa moshima okai tu koikara utara hemhem shineanda okai nisa ruwe ne. 
JHN.21.3	Nei utara otta,—Kuani anak ne chep koiki gusu Ku arapa, ari Simon Petros ye ruwe ne. Chi utara ne yakka e tura no ariki ash na, ani shinuma orota nei utara ye. Orowa, nei utara paye wa chip orun ahup; awa, nei anchikarata eomken nisa ruwe ne. 
JHN.21.4	Koroka, tane peken-nisat koro, Yesu atuisam kata ash ruwe ne: aige, Yesu ne sekoro koikara utara erampeutek ruwe ne. 
JHN.21.5	Tambe gusu, nei utara otta Yesu ene itak-hi:—Poho utara, nep ka aep echi koro ya? Shomo, ani an itak ani nei utara ese nisa ruwe ne. 
JHN.21.6	Orota Shinuma ene itak-hi:—Chip oshimon samta ya eyapkiri yan, yak anak ne chep auk kusu ne, ari itak. Tambe gusu, ya eyapkiri, aige, tane chep inne ne gusu ya etaye eaikap ruwe ne. 
JHN.21.7	Tambe gusu, nei Yesu omap koikara guru anak ne,—Utarapa ne, ari an itak ani Petros otta ye. Orowa, Utarapa ne sekoro Simon Petros nu chiki koro amip kut koro wa (shinuma atusa ne wa gusu), 
JHN.21.8	atui otta yai osura—, koroka, nei moshima an koikara guru anak ne pon chip o hine otta chep okai ya etaye wa ek (atui-sam ehangeko no an shomoki, go jikken nepkoro pakno kattiuma ruwe ne). 
JHN.21.9	Aine, yap wa ya ta sap chiki paspas abe anukara, orowa, nei kaskiketa chep an, samata, pantak an ruwe ne. 
JHN.21.10	Nei utara orota Yesu ene itak-hi:—Tane echi koiki chep koro wa ek yan, ari itak. 
JHN.21.11	Tambe gusu, Simon Petros anak ne chip ahun wa ya ta nei ya etaye, poro chep ani ya eshik ruwe ne; rep pish ikashima wan e tupesan hotnep okai ruwe ne: nei pakno inne chep okai yakka ya pereke shomoki nisa ruwe ne na. 
JHN.21.12	Nei utara otta Yesu ene itak-hi:—Echi araki wa ibe yan, ari itak. Orowa, Shinuma anak ne Utarapa ne sekoro koikara utara eraman gusu,—Aokai nen ne ruwe he an? ani nu eashkai guru isam ruwe ne. 
JHN.21.13	Orowa, Yesu ek wa nei pantak uk hine utara otta kore, chep ne yakka shem korachi. 
JHN.21.14	Tambe anak ne Yesu rai orowa no hetopo-a-shiknure okake re shui ne koro koikara utara otta ayainukare ushi ne ruwe ne na.
JHN.21.15	Nei utara ibe okere chiki Petros otta Yesu ene itakhi:—Yoannes poho Simon tap okaibe kasu no aokai En omap ya? ari itak. Orota, Ruwe un, Utarapa, Kuani E omap ash shiri Aokai eraman, ruwe ne, sekoro ye. Orota,—Ku pon hitsuji ibere yan, ari Shinuma itak nisa ruwe ne. 
JHN.21.16	Kanna, tu otutanu shui orota,—Yoannes poho Simon, aokai En omap ya? ari itak. Orota shinuma ene itak-hi:—Ruwe un, Utarapa, Kuani E omap ash shiri Aokai eraman ruwe ne, ari itak. Orota,—Ku hitsuji reshpa yan, ari Yesu itak. 
JHN.21.17	Re otutanu shui orota,—Yoannes poho Simon, aokai En omap ya? ari itak. Re shuine aokai En omap ya? ani an itak ani orota ye gusu, Petros anak ne oknatara ruwe ne. Awa, orota ene itak-hi:—Utarapa, Aokai anak ne nep ne yakka E eraman; Kuani E omap ash shiri Aokai eraman ruwe ne, ani itak. Orota, Ku hitsuji ibere yan, ani an itak ani Yesu itak. 
JHN.21.18	Son no, son no, e otta Ku ye:—Aokai upen ita anak ne yaikutkoro wa e rengaine neita ne yakka apkash nisa ruwe ne: koroka, e onne koro anak tekehe e turi hine moshima guru e kutkoro wa e oman rusui shomoki ushike orun e tura kusu ne na, ari itak. 
JHN.21.19	Shinuma tap ambe ye katu anak ne, Petros nekon a rai ambe ani Kamui nupek te kusu ne ya epeka no ye nisa ruwe ne. Orowa, Shinuma tambe ye okere chiki, orota,—En osh ek, ani itak. 
JHN.21.20	Petros hosari wa Yesu omap koikara guru osh ek shiri nukara; nei guru anak ne onuman ibehe ki rapoketa Shinuma koro kotparata ekopash wa,—Utarapa, E ekoshi guru nen ne ruwe he an, sekoro ye gunʼne. 
JHN.21.21	Tambe gusu, Petros nei guru nukara, aige, Yesu otta ene itak-hi:—Utarapa, tan guru gusu nekon a ambe ikichi ruwe? sekoro itak. 
JHN.21.22	Orota, Yesu ene itak-hi:—Shinuma Ku ek pakno an sekoro Kuani ramuoshma yakun, e otta nep an a? Eani En osh ek yan, sekoro itak. 
JHN.21.23	Tambe gusu, nei koikara guru rai shomoki kusu ne sekorʼan orushpe utara tumuge orun ashipi-raspare wa an ruwe ne: koroka, shinuma rai shomoki kusu ne, ani an itak ani Yesu ye shomoki nisa ruwe ne; koroka,—Shinuma Ku ek pakno an sekoro Kuani ramuoshma yakun, e otta nep an a? ani an itak ani Shinuma ye nisa ruwe ne.
JHN.21.24	Tan okaibe gusu paweteshu hemhem ki, tan okaibe nuye hemhem ki guru anak ne nei koikara guru ne ruwe ne; orowa, nei guru ki paweteshu-i anak ne son no ambe ne sekoro echi eraman ruwe ne.
JHN.21.25	Orowa, naa moshima Yesu iki poron no okaibe an, nei okaibe obitta pishno pishno anuye an chiki, moshiri yaikota ne yakka nei nuye kambi-sosh koro eaikap kuni Ku ramu ruwe ne.
ACT.1.1	Teopirus, eeshiri Kambi-sosh ku heashire, awa, nei kambi kata Yesu anak ne koro numge Apostoro utara otta Ashkanne Ramat ani eikashpaotte yara okaketa, 
ACT.1.2	Shinuma arikinde toho pakno kara hemhem ki epakashnu hemhem ki heashire obitta no okaibe gusu ku nuye nisa ruwe ne: 
ACT.1.3	Shinuma ayairamshitnere okaketa inne no okai shirosh ani shiknu wa an wa nei utara otta yainukare ne yakka ki hine tu hotne rereko uturuta nei utara otta anukara wa, Kamui moshiri gusu an orushpe nure nisa ruwe ne: 
ACT.1.4	aige, nei utara tura no uwekarapa wa an ita Yerusarem kotan orowa no shomo paye kuni ne, koroka, En orowa no echi nu a Michihi kara aeitakamkire ambe ehuye wa okai yan ani ikashpaotte ki nisa ruwe ne: 
ACT.1.5	inambe gusu ne yakun, Yoannes anak ne son no poka wakka ani baptisma kore; koroka, echi utara anak ne naa pon no okake an koro Ashkanne Ramat ani baptisma akore na.
ACT.1.6	Tambe gusu nei utara uwekarapa wa okai ita, Shinuma otta nu wa ene itak-hi:—Utarapa, Aokai tane an pakita Israeru un utara otta moshiri hoshipire ruwe he an? 
ACT.1.7	Orota Shinuma ene itak-hi:—Michi anak ne yaikota koro mondum rengaine esanniyo pakihi hemhem paha hemhem aeramande kuni-hi anak ne shomo echi akore na. 
ACT.1.8	Koroka, Ashkanne Ramat echi kashiketa an chiki, kiroro echi akore kusu ne: orowa, echi utara anak ne Yerusarem kotan otta hene, Yudea moshirʼebitta hene, Samaria moshirʼotta hene, moshiripa pakno moshirigesh pakno hene, En gusu paweteshu ki utara echi ne kusu ne, sekoro itak. 
ACT.1.9	Orowa, nei okaibe Shinuma ye okere chiki, utara ingara korʼan rapoketa, Shinuma arikinde nisa ruwe ne; awa, nei utara shiksam wano nishkuru Shinuma uk nisa ruwe ne. 
ACT.1.10	Orowa, Shinuma rikin uturuta, nei utara kando orun kashioingara rapoketa, ingarʼan, retara amip rai tu ainu nei samakegeta roshki wa okai awa, itak omare ene oka-hi:— 
ACT.1.11	Gariraya un echi utara, nep gusu echi roshki kane kando orun ingan ruwe he an? echi orowa no kando otta auk tan Yesu kando orun oman ambe echi nukara okere korachi, nei no Shinuma ek kusu ne na, sekoro itak.
ACT.1.12	Orowa nei utara anak ne Kanran-ush ari aye nupuri orowa no Yerusarem kotan orun hekomba nisa ruwe ne; nei nupuri anak ne Yerusarem kotan ehange, Kamui toho ta paye-hi pakno an ushike ne ruwe ne. 
ACT.1.13	Orowa ahup an chiki, otta okai shiri rikta an tumbu orun rikin nisa ruwe ne; nei ita Petros hemhem Yoannes hemhem Yakob hemhem Andreas hemhem okai, Piripos newa Tomas, Bartoromaios newa Mattaios, Arupeus koro Yakob, Zerotes ne Simon, orowa, Yakob koro Youdas okai ruwe ne. 
ACT.1.14	Tan utara obitta shineikinne shiwentep utara tura, samata, Yesu koro habo Maria newa Shinuma koro akihi utara tura ramma-kane inonno-itak shiriki okai korʼan nisa ruwe ne na.
ACT.1.15	Orowa, nei toho ta Petros anak ne iriwak utara tumugeta ash wa ene itak-hi (nei ita inne utara uwekarapa wa okai, iwan hotne niu pakno ehange ruwe ne):— 
ACT.1.16	Iriwak utara, Yesu kishima utara otta ru epakashnu Youdas gusu etokota Ashkanne Ramat Dabid paroho ani ye Kamui kambi auweomare ambe anak ne nekon a ka hetuku kunip ne ruwe ne. 
ACT.1.17	Inambe gusu ne yakun, nei guru anak un tura aepishki wa tan yaishieiwangere-hi otta iki kuni ikip akore nisa ruwe ne. 
ACT.1.18	(Tan guru anak ne wenbe pummaha ani shine toi hok; orowa, ehoroka hachiri wa onnaige tuye pereke, orowa, koro kan kan obitta soyoshma nisa ruwe ne. 
ACT.1.19	Orowa, tan orushpe Yerusarem kotan ta oshiroma wa okai utara obitta nu; nei utara koro itak ani nei toi Akerudama ari an itak ani aporose pakno aeramanbe ne: nei itak ibehe anak ne “kem-ush” toi ari an ibehe ne ruwe ne). 
ACT.1.20	Inambe gusu ne yakun, Iyobaichish oma kambi kata ene chieshinnuye wa an:—
ACT.1.20	Nei guru kot chisei mun konchi kore
ACT.1.20	Orowa, nei chisei ta nen ne yakka iteki oshiroma kuni ne kara yan.
ACT.1.20	Shui,
ACT.1.20	Shinuma koro kuni ushike oya guru shikkashimare yan, sekorʼambe anuye wa an ruwe ne gusu ne na.
ACT.1.21	Tambe gusu, Yoannes kore baptisma wano heashi wa Shinuma un orowa no arikinde pakno ramma Utarapa ne Yesu un tumugeta soyun shiri hemhem ki ahun shiri hemhem ki rapoketa un tura 
ACT.1.22	no an teda okai utara otta shinen anak ne Shinuma hetepo-a-shiknure ambe gusu un tura paweteshu ki kuni kusu ne na, sekoro itak. 
ACT.1.23	Orowa, nei utara tun atte, shinen anak ne Yosep ari areikore Barsabbas Yustus ne, shinen auak Mattias ne ruwe ne na. 
ACT.1.24	Orowa, nei utara inonno-itak ki wa ene itak-hi:—Aokai, Utarapa, obitta no okai utara koro keutum eraman Kamui E ne ruwe ne; koro ushike orun oman kuni ne orowa no ohaita Youdas kon nisa tap otta yaishieiwangere kunip newa 
ACT.1.25	Apostoro ki kuni ambe ukouina gusu tan tun otta Aokai numgep inambe ne ya sekoro un eramande wa un kore, ani itak, 
ACT.1.26	orowa, nei guru gusu ukokonchi etaye; awa, Mattias epeka nisa ruwe ne: orowa, shinuma anak ne nei shinen ikashima wa niu ne Apostoro tura aipishki nisa ruwe ne na.
ACT.2.1	Orowa, Pentekoste toho tane auweomare shiri an ita anak ne, nei utara obitta shineanda uwekarapa wa okai. 
ACT.2.2	Awa, ekushkonna kando orowa no poro rera pash humi humkosanu hine, otta nei utara rok wa okai chisei upshoro etushnatki nisa ruwe ne. 
ACT.2.3	Aige, ausaraye wa okai abe-o nepkoro parumbe nei utara otta anukara, awa, pishno okai nei utara kata rok nisa ruwe ne. 
ACT.2.4	Orowa nei utara Ashkanne Ramat ani aeshik, aige, nei Ramat yere korachi, oya moshirʼun itak ani itak heashire nisa ruwe ne.
ACT.2.5	Nei ita kando choropoketa obitta no okai moshiri uirup wano araki aainukoro Yudea un utara Yerusarem kotan ta oshiroma nisa ruwe ne. 
ACT.2.6	Awa, tan humi anu chiki, inne utara uwekarapa, orowa, okai utara anak ne pishno pishno yaikota koro kotan un itak ani nei utara ye hawe nu gusu, sambe-a-kokuruse nisa ruwe ne. 
ACT.2.7	Aige, utara obitta oyamokte wa enushkari hine ene hawe oka-hi:—Ingarʼan, tap ye utara anak ne obitta Gariraya un utara shomo ne ya? 
ACT.2.8	Yakun, nekon a chi utara anak pishno pishno otta shiko nroshirʼun itak anu ya? 
ACT.2.9	Partos un utara hene, Medea un utara hene, Eram un utara hene, samata, Mesopotamia, Yudea, 
ACT.2.10	Kapadokia, Ponto, Asia, Eurugia, Ramfuria, Echipt newa Kurene samaketa an Ribua kotan un utara hene, orowa, Roma otta reushi utara, Yudea un utara newa Yudea un epakashi koikara kuni akara utara hene, 
ACT.2.11	Kurete un utara newa Arabia un utara hene, chikoro kotan un itak ani nei utara anak ne Kamui kiroro ki ikip ye-hi chi nu ruwe ne, sekoro itak. 
ACT.2.12	Orowa, nei utara obitta oyamokte wa keutum chiutumashbare, aige;—Tap okaibe ikkewehe nekon a ambe ne ya? ari an itak ani 
ACT.2.13	utashpa ye nisa ruwe ne. Koroka, moshima okai utara anak ne eoya-itak wa ene hawe oka-hi:—Nei utara ashiri tonoto aeshik no okai ruwe ne na, ari itak nisa.
ACT.2.14	Koroka, Petros anak ne nei shinen ikashima wa niu tura no ash wa hawe sange hine orota ene itak-hi:—Yudea un nishpa utara, shui, Yerusarem kotan ta ne yakka oshiroma utara uwesamamba tambe uonnere yan, tap ku ye itak inu wa en kore yan. 
ACT.2.15	Echi yainu-hi nei no tan utara anak ne ihoshki utara shomo ne ruwe ne; ouse tokap re ikinne an pakihi ne ruwe ne gusu ne na; 
ACT.2.16	koroka, tambe anak ne uweingara guru ne Yoeru paroho chiitakte hawe ne:—
ACT.2.17	Kamui ene itak-hi:—Okese an toho ta,
ACT.2.17	Kuani anak ne obitta no okai kam kata Ku Ramat Ku ohetu kusu ne:
ACT.2.17	Aige, echi koro okkai poho newa matne poho uweingara ki,
ACT.2.17	Echi koro okkaibo utara anak ne anukarape nukara,
ACT.2.17	Echi koro ekashi utara wendarap nukara kusu ne:
ACT.2.18	Ruwe nu, nei toho ta, ku goro usshiune okkai usshiune matne utara kata
ACT.2.18	Ku Ramat Ku ohetu kusu ne; aine, nei utara uweingara ki kusu ne na.
ACT.2.19	Orowa, rikta an kando ta aeiyokunnure ambe kene,
ACT.2.19	Rata an moshiri kata hene shirosh Ku nukare kusu ne;
ACT.2.19	Kem newa abe newa shupuya pa ne ruwe ne:
ACT.2.20	Aige, Utarapa koro toho,
ACT.2.20	Nei poro newa ashitoma toho ek etokota,
ACT.2.20	Tokap chup anak ne kunne ne kuni aitasare,
ACT.2.20	Orowa, kunne chup anak ne kem ne kuni aitasare kusu ne:
ACT.2.21	Orowa, inan guru ne yakka Utarapa reihei konishuk gurʼanak ne kashi-a-obiuki kusu ne na.
ACT.2.22	Israeru un echi utara tap an itak nu wa ikore yan: Echi utara yaikota echi eraman korachi, ari Kamui anak ne echi tumugeta iki ari Kamui sonnere kiroro an ikip newa iyokunnurep newa shiroshi newa kara Nazaret un Yesu anak ne; 
ACT.2.23	Shinuma, Kamui etoko wano an eraman irenga newa aesanniyo esanniyop an gusu aekoshi okere chiki, echi utara anak ne ikashpaotte otereke utara koro teke ani, utasa chikuni otta kungi kokikkik 
ACT.2.24	wa raigere nisa ruwe ne: Kamui anak ne rai gusu an nuwapbe pita chiki Shinuma hetopo-shiknure nisa: inambe gusu ne yakun, nei ambe ani Shinuma ashikkashima eaikapbe ne ruwe ne. 
ACT.2.25	Shinuma gusu Dabid ene itak-hi:—
ACT.2.25	Ramma ku shik-samata Utarapa ku nukan nisa;
ACT.2.25	Shinuma ku shimon-tek samata an gusu shomo a en moimoigere kusu ne:
ACT.2.26	Tambe gusu ku sambe yainuchattek, orowa, ku parumbe nupetne nisa;
ACT.2.26	Orosama, ku kam anak ne chipachipa wa oshiroma kusu ne na.
ACT.2.27	Inambe gusu ne yakun, Aokai anak ne Hedes oshiketa ku ramat ande shomoki,
ACT.2.27	Shui, e koro Ashkanne Guru iteki munin kuni ne e kara kusu ne gusu ne na.
ACT.2.28	Ishu oma ru Aokai en eramande nisa;
ACT.2.28	Orowa, Aokai an gusu yainuchattek-hi ani e en shikte kusu ne na.
ACT.2.29	Iriwak utara, akoro keushut ne Dabid gusu rametokkon no ku ye yak pirika, shinuma rai wa iyurui orota aomare nisa, aige, tanto pakno shinuma gusu an ashni an na. 
ACT.2.30	Shinuma anak ne uweingara guru ne wa gusu, orosama, koro araset kata rok kuni guru shinuma etumam noshke wa hetuku kusu ne ari an ambe ani Kamui shiyuppa no itak wa uitaknu nisa ruwe ne sekoro eraman gusu; 
ACT.2.31	shinuma tap okaibe etoko wano eraman wa Kiristo hetopo-shiknu-hi epeka no ye; Shinuma Hedes oshiketa shomo aande nisa, koro kara shomo munin nisa ruwe ne na. 
ACT.2.32	Kamui anak ne tan Yesu hetopo-shiknure nisa, nei ambe gusu paweteshu ki utara chi ne ruwe ne. 
ACT.2.33	Shinuma anak ne Kamui shimon-tek samata arikta ande wa an gusu, orowa, Michi orowa aeitakamkire okere Ashkanne Ramat akore gusu, tap echi nukara hemhem ki inu hemhem ki ambe ohetu nisa ruwe ne.
ACT.2.34	Inambe gusu ne yakun, Dabid anak ne kando orun rikin shomoki: koroka yaikota yaiotta ene itak-hi:—
ACT.2.34	Utarapa anak ne ku goro Utarapa otta ene itak-hi:—E epokba utara ani e chikiri andep ne ku kara pakno,
ACT.2.35	Ku shimon-tek samata a yau, ari itak.
ACT.2.36	Israeru ikiri un utara obitta utura ashi shomoki no tambe uonnere yan, Kamui anak ne, tan echi utara utasa chikuni otta raige Yesu ani Utarapa newa Kiristo ne kan nisa ruwe ne na.
ACT.2.37	Aige, nei utara anakne tap an itak nu chiki, koro sarabe aotke-otke wa Petros newa moshima okai Apostoro utara otta,—Iriwak utara, nekon 
ACT.2.38	a chi ki yak pirika ya?— ari itak. Orota Petros ene itak-hi:—Yaikokatpak yan, orowa, koro katpak atusare gusu pishno pishno Yesu Kiristo kon reihei otta baptisma uina yan; yak anak ne Ashkanne Ramat ari an korarabe akore kusu ne na. 
ACT.2.39	Inambe gusu ne yakun, nei aeitakamkire ambe anak ne echi koro sanikiri gusu hemhem, otta konishuk chikoro Utarapa ne Kamui koro utara gusu, ehangeko no an ushiketa okai utara gusu hemhem an ambe ne ruwe ne, sekoro itak. 
ACT.2.40	Orowa, inne moshima okai itak ani shinuma paweteshu ki wa onishnishi hine ene itak-hi:—Tan oheuge ainu ikiri orowa no yaikota yaiohaitare yan. 
ACT.2.41	Tata otta shinuma ye itak uina utara anak ne baptisma akore nisa: aige, nei toho ta shinuma utara otta san sen nin ne utara tura no akopishki nisa ruwe ne. 
ACT.2.42	Awa, nei utara ramma-kane Apostoro epakashi koro hine tura no ukopoye, aine, nei pan meshpa hemhem ki nei inonno-itak hera hem ki shiriki okai nisa ruwe ne na.
ACT.2.43	Orowa, nei utara pishno pishno ishitoma, awa, Apostoro utara ani inne iyokunnurep newa shirosh aki nisa. 
ACT.2.44	Orowa, obitta no okai eishokoro utara anak ne ukotura no okai wa nep ne yakka utura ouse no koro; 
ACT.2.45	aige, ikoro newa korobe newa eiyok wa nen ne yakka aeishiramne-hi an nei no obitta no okai utara gusu eimek nisa ruwe ne. 
ACT.2.46	Orowa, to pishno shine ikinne ramma keutum atte wa Kamui kora kenru ta okai hene ki, koro uni ta pan meshpa hene ki, aine, oheuge sak no an keutura koro wa yainuchattek no aep ibe hene ki, 
ACT.2.47	Kamui ramye hene ki, obitta no okai utara gusu irenga koro bene ki wa okai nisa ruwe ne na. Aige, Utarapa anak ne kashiaobiuki shiri okai utara kesto range ko-are nisa ruwe ne.
ACT.3.1	Orowa, inonno-itak ki kuni pakihi ta, ku ji pakihi ta, Petros newa Yoannes anak ne Kamui kora kenru orun hemeshpa korʼan. 
ACT.3.2	Awa, koro habo honi wa san orowa no hera ruwe ne a an ainu anak ne aani wa, Kamui kora kenru ta ahup utara otta eungeraitep koramkoro kuni ne, nei kenru koro Chitomtep ari an itak ani aporose apa-ushta samaketa ahotkere wa an nisa ruwe ne; 
ACT.3.3	nei guru anak ne tane Kamui kora kenru ta ahup korʼan shiri Petros newa Yoannes nukara chiki, eungeraitep koramkon ruwe ne. 
ACT.3.4	Aige, Petros anak ne Yoannes tura shinuma orun oshit-kurukote wa—Iorun ingara yan, ani itak. 
ACT.3.5	Orowa, shinuma nep ka akore kuni aramu wa nei utara eun ikokanu nisa ruwe ne. 
ACT.3.6	Koroka, Petros ene itak-hi:—Shirokani hene kongani hene ku sak: a koroka, koro wa ku an okaibe e kore ash na. Nazaret kotan un Yesu Kiristo reihei ankushkeraipo apkash yan, ari itak. 
ACT.3.7	Aige, shinuma shimon-teke kishima wa hopunire: awa, nani koro kema newa tokom-pone atumashnure nisa ruwe ne. 
ACT.3.8	Aine, nei guru matkosanu wa ash, orowa apkash heashi ruwe ne; aige, shinuma apkash hene ki, horipi hene ki, Kamui ramye hene ki wa nei utara tura no Kamui kora kenru ta ahun nisa ruwe ne. 
ACT.3.9	Orowa, obitta no okai utara shinuma apkash wa Kamui ramye-hi nukara: aige, shinuma anak ne 
ACT.3.10	eungeraitep akore gusu Kamui kora kenru ta an Chitomte apa samaketa a kane an gunʼne sekoro eraman: orowa, shinuma gusu hetuku orushpe gusu nei utara shiri oyamokte wa ara enushkari nisa ruwe ne.
ACT.3.11	Nei guru anak ne Petros newa Yoannes kishima korʼan rapoketa, obitta no okai utara shiri iyokunnure hine Soromon koro shem ari aye ushike un uwekarapa nisa ruwe ne. 
ACT.3.12	Aige, Petros anak ne nei ambe nukara chiki, utara otta ese wa ene itak-hi:—Israeru un echi utara, hemanda gusu tapan orushpe gusu echi enushkari ruwe he an? Samata shui, nep gusu chi utara yaikota koro kiroro ani hene Kamui kooripakbe pirikap ani hene tan guru chi apkash te korachi un orun oshitkurukote ruwe he an? 
ACT.3.13	Echi utara ekoshi wa Pirato anak ne Shinuma honnere kusu ne sekoro esanniyo ita, nei kotchaketa echi eshikeshke okere, Abraham newa Isaak newa Yakob koro Kamui, chikoro ekashi koro Kamui anak ne koro poho ne Yesu nupekte nisa ruwe ne. 
ACT.3.14	Koroka, echi utara anak ne nei Ashkanne Oupeka ambe eshikashke, aige, keuk guru echi kore kuni koramkoro, Inotu esapanep echi raige; 
ACT.3.15	Kamui anak ne rai orowa no Shinuma hetopo-shiknure, aine, chi utara anak ne Shinuma gusu an paweteshu ki utara chi ne ruwe ne. 
ACT.3.16	Orowa, tane echi nukara wa eamkiri guru anak ne, Shinuma reihei eishokoro ankushkeraipo atumashnure a an: ruwe un, Shinuma gusu an eishokor-i anak ne, obitta no okai echi utara kotchaketa tapan ara nisashnu ambe hetukure nisa ruwe ne. 
ACT.3.17	Awa, tane iriwak utara, echi esapane utara poka iki korachi, echi utara ne yakka eramushkare no iki kuni ku ramu. 
ACT.3.18	Koroka, obitta no okai uweingara utara koro paroho ani etoko wano Kamui eupaskuma okaibe, koro Kiristo ayairamshitnere kuni ambe, tambe nei no auweomare nisa ruwe ne. 
ACT.3.19	Tambe gusu, echi koro katpak aushka kuni ne, yaikokatpak wa hoshippa yan, tambe anak Utarapa tek-sam wano sambe-shiturire pakihi an kusu ne kuni ambe ne; 
ACT.3.20	shui, echi utara gusu aashte Kiristo Shinuma ette kuni ambe ne, Shinuma anak Yesu ne ruwe ne: 
ACT.3.21	obitta no okaibe kanna aatte pakihi pakno kando anak ne Shinuma uk kunip ne; nei ambe gusu moshiri heashi wano koro Ashkanne uweingara utara paroho ani Kamui itak nisa ruwe ne. Mose ene itak-hi:— 
ACT.3.22	Echi koro uiriwak utara tumuge wano, en korachi Utarapa ne Kamui anak ne uweingara guru hopunire kusu ne; nep nep ne yakka echi otta Shinuma itak chiki echi inu kusu ne na. 
ACT.3.23	Orowa, nei uweingara orun inu shomoki inan guru ne yakka utara tumuge wano ara aushtekka kusu ne na. 
ACT.3.24	Ruwe newa, obitta no okai uweingara utara, Samueru okake araki obitta no okai itak sange utara, nei utara ne yakka tapan toho gusu ye nisa ruwe ne na. 
ACT.3.25	Echi utara anak ne uweingara utara koro san-ikiri echi ne, shui;—E koro santek gusu obitta no okai moshiri uirup anunuke kusu ne—ari an itak ani Abraham otta ye Kamui koro aeuitaknup oma poho echi ne ruwe ne. 
ACT.3.26	Kamui anak ne koro Poho hetopo-shiknure wa echi utara pishno koro wen-buri wano shiknure an ambe ani echi nunuke kuni ne, hoshiki no echi orota Shinuma omande nisa ruwe ne na.
ACT.4.1	Orowa, utara otta itak korʼan rapoketa anak ne, Kamui kora kenru esapane utara newa tumikoro utara esapane guru newa Saddokai un utara tura nei utara orota araki; 
ACT.4.2	Yesu ankushkeraipo rai-i orowa no hetopo-shiknu ambe ani eupaskuma ki wa utara epakashnu gusu shi no yairamkoiki nisa ruwe ne gusu ne na. 
ACT.4.3	Aige, tek-kokishima wa nei shimge toho pakno shikkashima nisa ruwe ne: tane onuman ne ruwe ne gusu ne na. 
ACT.4.4	Koroka, nei itak nu inne utara eishokon nisa; nei ainu utara pishki-hi anak ne go sen nin ne ainu ukorachi ne ruwe ne.
ACT.4.5	Orowa, nishatta an chiki, sapane utara newa ekashi utara newa kambi nuye utara tura Yerusarem kotan ta uwekarapa wa okai an; 
ACT.4.6	awa, Kamui kora kenru esapane iyotta poro guru ne Annas hemhem, Kaiapas hemhem, Yoannes hemhem, Areksandros hemhem, shui, Kamui kora kenru esapane iyotta poro guru koro utaribi hemhem obitta okai nisa ruwe ne. 
ACT.4.7	Orowa, tumugeta nei utara are chiki, nekon a mondum ani, nep reihei ankushkerai gusu, tap okai orushpe echi ki ya? ari an ambe ani uwepekennu nisa ruwe ne. 
ACT.4.8	Tata otta Petros anak ne, Ashkanne Ramat ani aeshik wa nei utara orota ene itak-hi:— 
ACT.4.9	Utara esapane echi utara newa ekashi utara, tanto shine katchak ainu otta aki pirika ikip gusu, nekon a ambe ankushkeraipo tan guru kashiaobiuki ruwe he an? sekorʼan orushpe gusu, chi utara akoipishi yakun, obitta no okai echi utara ne yakka, 
ACT.4.10	Israeru un obitta no okai utara ne yakka tambe uonnere yan; echi utara utasa chikuni otta kungi kokikkik rai orowa no Kamui hetopo-shiknure Nazaret kotan un Yesu Kiristo kon reihei ankushkerai, Shinuma gusu iwange no an wa tan guru teda echi kotchaketa ash korʼan ruwe ne na. 
ACT.4.11	Chisei kara echi utara orowa no aemaka shuma anak ne Shinuma ne ruwe ne, awa, shikkeu sapa nep ne akan nisa ruwe ne. 
ACT.4.12	Shinuma gusu shomoki yakun kashiobiuki ambe isam ruwe ne: inambe gusu ne yakun, kando choropoketa utara tumta akore nei reihei moshima un kashiobiuki kuni reihei isam ruwe ne gusu ne na.
ACT.4.13	Orowa nei utara anak ne Petros newa Yoannes koro rametok korobe nukara, samata, kambi-erampeutek wa eramush utara shomo ne ari an ambe eraman chiki, enushkari nisa ruwe ne; aige, nei utara Yesu tura no okai utara ne sekoro eraman.
ACT.4.14	Orowa, aiwangere ainu nei utara tura no ash wa an i nukara chiki, nei ambe gusu nep eiyonnuppa itak ye eaikap ruwe ne. 
ACT.4.15	Koroka, nei ukoramkoro ushi wano soyumba kuni akashpaotte chiki, utashpa uweukoramkoro hine ene itak-hi:— 
ACT.4.16	Tan utara eun nekon a chiki kusu ne ya? Shi no assuru ash shirosh nei utara gusu aki sekorʼambe anak, Yerusarem kotan ta oshiroma utara obitta eraman, aine, chi utara eshikashke eaikap ruwe ne. 
ACT.4.17	Koroka, utara tumta tap orushpe shomo shipirasa kuni gusu, nei utara tewa no tan ainu reihei gusu shomo itak kuni pakashnu yanro, ari itak. 
ACT.4.18	Orowa, nei utara anak ne ihotuyekara wa Yesu reihei gusu epakashnu hene itak hene ara shomoki kuni ne ikashpaotte nisa ruwe ne na. 
ACT.4.19	Koroka, Petros newa Yoannes anak ne nei utara orun ese wa ene itak-hi:—Kamui tek-samata, Kamui orun koitaknu hene ki, echi orun koitaknu hene ki-hi anak, inambe pirika ambe ne ya, 
ACT.4.20	sekorʼambe echi esanniyo yan: inambe gusu ne yakun, chi utara anak ne nukarape hene inu ambe hene moshima ye eaikap ruwe ne gusu ne na. 
ACT.4.21	Orowa, nei utara anak, naa pakashnu chiki, honnere nisa ruwe ne; utara okai gusu panakte kuni ika pa eaikap ruwe ne gusu ne na; inambe gusu ne yakun, nei akara orusbpe gusu obitta no okai utara Kamui ramye wa okai nisa ruwe ne gusu ne na. 
ACT.4.22	Aige, otta tapan iwangere shirosh aki ainu paha anak ne tu hotne pa ikashima an pa ne ruwe ne.
ACT.4.23	Orowa, ahonnere chiki, nei utara anak ne koro utari orun paye wa, otta Kamui kora kenru iyotta pase esapane utara newa ekashi utara ye orushpe obitta nure nisa ruwe ne. 
ACT.4.24	Awa, nei ambe anu chiki, shine-ikinne Kamui orun hawe ashte wa ene itak-hi:—Aa Utarapa, Aokai anak ne kando newa toitoi newa atui newa, samata, oshiketa obitta no okaibe E kan nisa ruwe ne: 
ACT.4.25	Aokai anak ne Ashkanne Ramat ani, E koro uitek guru ne chikoro michi Dabid paroho ani, ene itak-hi:—
ACT.4.25	Nep gusu Oya uirup utara sakayo ki?
ACT.4.25	Orowa, nep gusu utara ohap ramepakari ya?
ACT.4.26	Moshiri shikkashima utara yaikota yaiyatte,
ACT.4.26	Utara epungine utara auak ne Utarapa epeka no hemhem,
ACT.4.26	Shinuma koro Kiristo epeka no hemhem uwekarapa ruwe ne:
ACT.4.27	Inambe gusu ne yakun, son no newa tan machiya otta Aokai kashiota E koro ashkanne Uitek guru ne Yesu epeka no Herod newa Pontio Pirato anak ne 
ACT.4.28	Oya uirup utara newa Israeru un utara tura, etoko wano E teke newa E ki esanniyop hetukure kusu ne esanniyo okaibe obitta ki kuni gusu uwekarapa nisa ruwe ne. 
ACT.4.29	Awa, tane, Utarapa, nei utara ki pakashnu itak orun ingara: aige, E koro usshiune utara rametokkon no. 
ACT.4.30	E koro itak ye kuni ne kara, rapoketa, iwangere kuni gusu E tekehe turi wa un kore; shui, E koro ashkanne Uitek guru ne Yesu kon reihei ankushkeraipo shirosh newa iyokunnure ikip aki kuni gusu akoramkon na. 
ACT.4.31	Orowa, inonno-itak aokere chiki; otta uwekarapa wa okai ushike ashuyeshuye; aige, nei utara obitta Ashkanne Ramat ani aeshikte, orowa rametokkon no Kamui itak ye nisa ruwe ne na.
ACT.4.32	Orowa, eishokoro wa okai nei inne utara anak ne shine sambe shine keutura koro; aige, nen ne yakka koro wa an okaibe anak ne yaikota korobe ne ari shomo itak ruwe ne, koroka nep nep ne yakka utura ouse no kon nisa ruwe ne na. 
ACT.4.33	Aine, poro kiroro ani nei Apostoro utara anak ne Utarapa ne Yesu hetopo-shiknu ambe gusu koro paweteshu ki nisa ruwe ne: awa, obitta nei okai utara kashi poro irenga an ruwe ne. 
ACT.4.34	Samata, nei utara tumugeta nep ne yakka gusu eikohaye guru isam: inambe gusu ne yakun, inan guru ne yakka toitoi hene chisei hene koro yakun, shinuma nei ambe eiyok, aige, eiyok oro koro wa araki hine Apostoro chikiri samta are: 
ACT.4.35	aine, pishno pishno eishiramne-i aesanniyo wa aeimek nisa ruwe ne na.
ACT.4.36	Orowa, Barnabas ari an reihei ani Apostoro utara orowa no areikore Yosep anak ne (Barnabas ari an itak ibehe anak kotchane ki poho ne ruwe ne), Rebi ikiri un guru ne, 
ACT.4.37	Kuprios un uirup otta an gunʼne; shinuma toi koro, awa, nei ambe eiyok, aige, auk ichen koro wa ek hine Apostoro kotʼchikiri samta ande nisa ruwe ne.
ACT.5.1	Koroka, Ananias ari an reihei koro an guru anak ne koro machi Sappeira tura ukosanniyo wa, korope eiyok, 
ACT.5.2	aige, oro emko anire, koro machi ne yakka nei ambe eraman, awa, an emko koro wa ek hine Apostoro kotʼchikiri samta ande nisa ruwe ne. 
ACT.5.3	Koroka, Petros ene itak-hi:—Ananias, Ashkanne Ramat otta koshunge wa nei toi oro emkoho anire kuni ne nep gusu Satan anak ne e koro sambe shiktere nisa ruwe he an? nei ambe an ita anak ne eani yaikota korope shomo ne ya? 
ACT.5.4	Samata, aeiyok okaketa e koro kiroro ta an shomo ne ruwe he an? Hemanda gusu tap ambe e koro keutura ta e esanniyo ya? Ainu eun shomo e shunge koroka, Kamui otta e ko-shunge nisa ruwe ne. 
ACT.5.5	Orowa, Ananias anak ne nei itak nu chiki hachiri hine ramat arapare nisa: aine, obitta no okai nei orushpe nu utara shiri ishitoma nisa ruwe ne.
ACT.5.6	Orowa, upen utara hopumba wa shinuma kokarakari hine ani wa iyurui otta omare nisa ruwe ne.
ACT.5.7	Orowa, re ichi ji kan paki okaketa, koro machi anak ne nei orushpe erampeutek no ahun nisa ruwe ne. 
ACT.5.8	Awa, orota Petros ese wa ene itak-hi:—Nei oro gusu nei a toi echi eiyok nisa ruwe he an? Ruwe un, nei oro gusu eiyok nisa ruwe ne na, ari nei shiwentep itak. 
ACT.5.9	Koroka, orota Petros ene itak-hi:—Hemanda gusu echi utara anak ne Utarapa Ramat koramnukara kuni utura ukoramkon nisa ruwe he an? Ingarʼan, e koro hoku iyurui orota omare utara kotʼchikiri anak ne apa samaketa okai, aine, e ani wa soyumba kusu ne na, ari itak. 
ACT.5.10	Orowa, nani nei shiwentep anak ne shinuma kotʼchikiri samta hachiri wa ramat arapare nisa: aige, nei upen utara ahup wa shinuma rai shiri an sekoro nukara chiki, ani wa koro hoku samaketa iyurui otta omare nisa ruwe ne. 
ACT.5.11	Orowa, ramne karisia kata ne yakka, tap orushpe nu obitta no okai utara kata ne yakka, poro ishitoma-hi hetuku nisa ruwe ne na.
ACT.5.12	Orowa, Apostoro koro teke ani inne no okai shiroshi newa iyokunnurep anak ne utara tumugeta aki nisa ruwe ne; aige, nei utara obitta shineatki no Soromon koro shem otta okai nisa ruwe ne. 
ACT.5.13	Koroka, moshima okai utara anak nei utara tura no okai kuni niukesh: yakka, 
ACT.5.14	utara anak ne nei utara pasere; orowa, naa naa eishokoro ki utara, inne no okai ainu ne yakka shiwentep ne yakka Utarapa otta ako-okaire nisa ruwe ne; 
ACT.5.15	utara anak ne machiya ruhu otta tashum ki utara sei wa shotki kata hene atarape kata hene hotkere pakno ne, tambe anak Petros shirikush chiki koro kuruhi poka nei utara tumuge un utara kashke-kamu kuni ne akarape ne ruwe ne. 
ACT.5.16	Samata shui, Yerusarem okari an machiya orowa no ne yakka inne utara anak ne tashum ki utara newa ichakkere ramat ashikatkare utara newa sei wa araki: awa, pishno aiwangere nisa ruwe ne na.
ACT.5.17	Koroka, Kamui kora kenru iyotta esapane guru anak ne tura no okai utara obitta tura hopuni (nei 
ACT.5.18	utara anak ne Saddokai un utara ne), awa, ikoitupa aeshik koro, teke ani Apostoro utara kishima hine utara gusu an ipakashnu chisei ta ahupte nisa ruwe ne. 
ACT.5.19	Koroka, Utarapa uitekbe anchikara ta ipakashnu chisei koro apa maka wa nei utara soyumbare hine ene itak-hi:— 
ACT.5.20	Echi paye wa Kamui kora kenru ta roshki hine tan Inotu gusu an obitta no okai itak utara otta ye yan, ari itak. 
ACT.5.21	Orowa, nei utara tap ambe nu chiki, kunne-nisat pakita Kamui kora kenru ta ahup wa epakashnu nisa ruwe ne. Koroka, Kamui kora kenru iyotta pase esapane guru anak ne tura no okai utara tura ek, aige, ukoramkoro kuni utara newa Israeru un utara koro tono utara uwekarapare, awa, nei utara atak gusu ipakashnu chisei ta teshkara nisa ruwe ne. 
ACT.5.22	Koroka, auitek utara araki chiki, nei utara ipakashnu chisei ta isam shiri nukara; aige, hoshippa wa orushpe nure hene ene itak-hi:— 
ACT.5.23	Son no newa nei ipakashnu chisei aseshke wa an shiri chi nukara, samata, nei apa samta pungi utara okai an: koroka, apa maka ash chiki, nen ne yakka isam ruwe ne na, ari itak. 
ACT.5.24	Kamui kora kenru epungine tono newa nei kenru esapane iyotta pase utara tap orushpe nu chiki, hunak wa hetuku an orushpe ne ya? sekorʼokaibe gusu shi no utumotne nisa ruwe ne. 
ACT.5.25	Awa, shine ainu ek wa orota ene nure-hi:—Ingarʼan, ipakashnu chisei ta echi ahupte utara anak ne Kamui kora kenru ta roshki wa utara epakashnu shiri okai ruwe ne, sekoro itak. 
ACT.5.26	Tata otta Kamui kora kenru epungine pase nishpa anak ne tono utara tura arapa wa niwen shomoki no nei utara ani nisa; inambe gusu ne yakun, ikineipeka utara orowa no shuma ari apiyekara kuni aramu wa koishitoma wa okai ruwe ne gusu ne na. 
ACT.5.27	Orowa, atura wa okai yakun, nei ukoramkoro ki utara kotpokita roshkire nisa ruwe ne. Aige, Kamui kora kenru esapane iyotta pase guru anak ne nei utara otta uwepekennu wa ene itak-hi:— 
ACT.5.28	Tan reihei gusu iteki epakashnu kuni ne yupke no akashpaotte ash nisa: awa, ingarʼan, echi utara echi koro epakashi ani Yerusarem kotan shikte okere, aige, tan guru koro kem un kashi-omare kuni echi esanniyo koran ruwe ne, ari itak. 
ACT.5.29	Koroka, Petros newa Apostoro utara ese wa ene itak-hi:—Ainu utara orun koitaknu kuni ambe kasu no, Kamui orun koitaknu kunip chi ne ruwe ne. 
ACT.5.30	Chikoro ekashi koro Kamui anak ne chikuni otta echi eokte wa raige Yesu hetopo-shiknure nisa ruwe ne. 
ACT.5.31	Shinuma anak ne Sapane guru newa kashiobiukip ne kuni ne koro shimon tek sam un Kamui riknare nisa; nei ambe anak ne Israeru un utara ayaikokatpakte wa koro chikokatpak atusare kuni ne aki ruwe ne. Awa, chi 
ACT.5.32	utara anak ne tap orushpe gusu paweteshu ki utara chi ne, samata, otta koitaknu utara eun Kamui koropare Ashkanne Ramat ne yakka ene ani ne ruwe ne na, ari itak.
ACT.5.33	Koroka, nei utara anak ne tambe nu chiki, sambe aotte gusu, ronnu kuni yainu nisa ruwe ne. 
ACT.5.34	Koroka, nei ukoramkor-i ta Gamarieru ari an reihei koro shine Parisee un guru, tuitak epakashnu guru, obitta no okai utara orowa no aainukoro guru ash wa nei utara irukai gusu asoyumbare kuni kashpaotte nisa ruwe ne. 
ACT.5.35	Aige, otta ene itak-hi:—Israeru un echi utara, nei utara gusu nekon a echi ikichi kuni orushpe yaikota yaikota yaitubare yan. 
ACT.5.36	Inambe gusu ne yakun, tap etokota Teudas hopuni wa yaikota nenka ne sekoro ye; aige, ine ashikne hotne utara shinuma otta kotuk: awa, nei guru araige; orowa, shinuma koitaknu utara obitta shitchari wa isam ruwe ne. 
ACT.5.37	Tan guru okake, auwatori an toho ta, Gariraya un Youdas hopuni wa okai utara shiren: shinuma ne yakka aisamka; orowa, shinuma koitaknu utara obitta shitchari nisa ruwe ne. 
ACT.5.38	Orowa, tane echi otta ku ye, tan okai utara iteki ekottanu yan, moshima no okai yan: inambe gusu ne yakun, tan esanniyo hene, tan iki ikip hene ainu utara orowa no an ambe ne chiki, aisamka kusu ne: 
ACT.5.39	koroka, Kamui orowa no an ap ne yakun, echi utara anak ne nei utara isamka eaikap ruwe ne; ikineipeka echi utara Kamui epeka ukoiki kuni anukara kusu ne na, sekoro itak. 
ACT.5.40	Orowa, orota nei utara ramuoshma nisa: aige, Apostoro utara shihekote hotuyekara chiki, shirikik wa Yesu reihei gusu iteki ye kuni ikashpaotte, aine, honnere nisa ruwe ne. 
ACT.5.41	Tambe gusu nei utara anak ne nei ukoramkoro ushi wano paye, aige, nei Reihei gusu akoatcha kuni aesanniyo utara ne sekoro aramepakari gusu yaikopuntek nisa ruwe ne. 
ACT.5.42	Orowa no kesto Kamui kora kenru ta hene koro uni ta hene, yomne shomoki no Yesu anak ne Kiristo ne sekoro epakashnu hene ki eupaskuma hene ki nisa ruwe ne na.
ACT.6.1	Orowa, tan toho ta, koikara utara pishki-hi ainnere ita, koro shiyompiyara shiwentep kesto gusu an eungerai ambe kama ruwe ne gusu Herenes un utara tumta Hebrai un utara epeka no oromam hopuni nisa ruwe ne. 
ACT.6.2	Tata otta nei tun ikashima wa niu anak ne orota nei inne koikara utara shihekote hotuyekara wa ene itak-hi:—Chi okai utara anak ne Kamui itak ande wa set gusu yaishieiwangere-hi anak ne pirikap shomo ne ruwe ne. 
ACT.6.3	Tambe gusu, iriwak utara, echi tumugeta okai pirika assuru koro, Ramat newa wayashnu-hi ani aeshik arawa niu numge, aige, tap okaibe esapanere kuni gusu ashte ash kusu ne. 
ACT.6.4	Koroka, chi utara anak ne shine-ikinne ramma-kane inonno-itak hemhem ki, itak otta yaishieiwangere hemhem ki kusu ne na, ari itak. 
ACT.6.5	Awa, tan itak anak ne obitta no okai inne utara nupetnere; aige, nei utara eishokor-i newa Ashkanne Ramat ani aeshik Stepanos hemhem numge, shui, Piripos hemhem, Prokoros hemhem, Nikanor hemhem, Timon hemhem, Parmenas hemhem, Antiok kotan wano an koikara guru ne Nikoras hemhem numge nisa: 
ACT.6.6	tan okai utara Apostoro kotchaketa aroshkire: orowa, inonno-itak ki okere chiki, kashiketa koro teke ande nisa ruwe ne.
ACT.6.7	Orowa, Kamui itak shipiraspa; shui, koikara utara anak ne Yerusarem kotan ta shi no ainnere nisa; samata, Kamui kora kenru esapane utara tumuge un shiri inne utara nei eishokor-i koitaknu nisa ruwe ne.
ACT.6.8	Orowa Stepanos anak ne irenga newa kiroro ani aeshik no an wa, utara tumugeta poro aeiyokunnure ambe newa shirosh iki nisa ruwe ne. 
ACT.6.9	Koroka, Ribertin ari an ambe ari aye uwekari un utara hemhem, Kurene un utara hemhem, Areksandria un utara hemhem, Kirikia newa Asia un utara hemhem hopumba wa Stepanos tura upahunara nisa. 
ACT.6.10	Orowa, ani shinuma itak wayashnu ambe newa Ramat nei utara shisamchashnure eaikap ruwe ne. 
ACT.6.11	Tata otta nei okai utara anak ne moshima utara eiyonnupbare wa ene itakte-hi:—Tan guru anak ne Mose epeta ne yakka Kamui epeka ne yakka koatcha itak sange-hi chi nu nisa, ari itakte. 
ACT.6.12	Orowa, nei utara anak ne ouse utara newa ekashi utara newa kambi-nuye utara oyupupu wa orota araki hine shinuma kishima; aige, ukoramkoro utara orun tura, orowa, shunge paweteshu ki utara ashte wa ene itakte-hi:— 
ACT.6.13	Tan guru okere shomoki no tan ashkanne ushike epeka hemhem, tuitak epeka hemhem, itak sange ruwe ne: inambe gusu ne yakun, 
ACT.6.14	Nazaret kotan un Yesu anak ne tan ushike isamka, orowa Mose un koropare buri itasare kusu ne ari an itak ani shinuma ye ambe chi nu nisa, ari itakte. 
ACT.6.15	Orowa, nei ukoramkoro ushi rok wa okai utara obitta shinuma orun oshikkurukote, aige, nanuhu nukara chiki Kamui hauturumbe nei no an nanuhu nepkoro anukan na.
ACT.7.1	Orowa, Kamui kora kenru iyotta pase esapane guru ene itak-hi:—Tap okaibe tapne ne ruwe he an? 
ACT.7.2	Aige, orota shinuma ene itak-hi:—
ACT.7.2	Iriwak utara newa ekashi utara inu yan. Haran kotan ta oshiroma etokota, Mesopotamia moshiri ta an ita, arakuru koro Kamui anak ne chikoro ekashi 
ACT.7.3	Abraham orota yainukare hine, orota ene itak-hi:—E koro moshiri wano, e koro utarihi wano oman wa, Kuani e nukare ash kotan orun arapa yan, ari itak. 
ACT.7.4	Nei ita shinuma Karudea un utara koro moshiri wano arapa wa Haran kotan ta oshiroma: orowa, koro michi rai wa isam okake, nei kotan wano otta tane echi oshiroma moshiri ta atupte nisa ruwe ne: 
ACT.7.5	orowa, tan moshiri ta eikeshkorobe shomo akore, ruwe un, kashiketa kema ande kuni i pakno shomo akore nisa ruwe ne: orowa, naa shomo shinuma po an etokota, shinuma newa koro santek tan moshiri aeikeshkoro kuni sekoro eitakamkire nisa ruwe ne. 
ACT.7.6	Orowa, tap korachi itak nisa, koro sanikiri oya moshiri ta riya, aige, nei moshirʼun utara orowa no ausshiunere, orowa, tu shine wan hotne paha uturuta wen no ikichi wa akore kusu ne, sekoro itak. 
ACT.7.7	Orowa, orowa no ausshiunere uirup ku koipishi kusu ne, ari Kamui itak: orowa, okaketa nei utara araki wa tan ushiketa En otta yaishieiwangere kusu ne na. 
ACT.7.8	Orosama, Shinuma anak ne nei utara otta okarituye buri oma aeuitaknup koro: tambe gusu Isaak asangere chiki, tupesan ikinne an toho ta okarituye buri akire nisa; orowa Isaak anak ne Yakob sangere, orowa, Yakob anak ne ne tun ikashima wan mak-un ekashi sangere nisa ruwe ne na. 
ACT.7.9	Orowa, nei mak-un ekashi anak ne eyaitunnap gusu Echipt moshiri orota Yosep ehok: 
ACT.7.10	awa, Kamui shinuma tura no an, aige, obitta no okai aeyairamchuptekbe orowa no ohaitare, orowa, Echipt moshiri esapane Parao kotchaketa irenga kore wa wayashnure nisa; samata, Echipt moshiri newa koro chisei epunginere nisa hawe ne na. 
ACT.7.11	Okake an koro Echipt newa Kanaan moshirʼebitta kem-ush iki wa shi no aeyairamchuptekka, aige, chikoro ekashi gusu aep isam ruwe ne. 
ACT.7.12	Koroka, Echipt moshiri ta aep an sekoro Yakob nu chiki, atpaketa chikoro ekashi utara payere nisa. 
ACT.7.13	Orowa, nei okaketa paye chiki, Yosep anak ne koro iriwak otta yaieamkire nisa; aige, Yosep koro uirup Parao orun aeamkiri nisa ruwe ne na. 
ACT.7.14	Orowa, Yosep teshkara wa koro michi ne Yakob obitta no okai utarihi tura tak, nei utara pishkihi anak ne ashikne niu ikashima wa niu e ine hotne niu ne ruwe ne. 
ACT.7.15	Orowa, Yakob anak ne Echipt moshirʼotta san; aine, shinuma ne yakka, chikoro ekashi utara ne yakka rai nisa; awa, nei utara Shekem kotan orota aani wa, 
ACT.7.16	shirokani oro gusu Abraham Shekem kotan ta okai Emmor koro poho otta hok iyurui orota ande nisa ruwe ne. 
ACT.7.17	Koroka, Kamui anak ne Abraham gusu koeitakamkire arabe epa kuni pakihi epa ehange chiki, utara anak Echipt moshiri ta uare wa ainnere nisa, 
ACT.7.18	Yosep eamkiri shomoki no moshima an nei moshiri esapane guru hetuku pakno ne ruwe ne. 
ACT.7.19	Nei esapane guru anak ne chikoro utarihi gusu irarape ki, awa, shomo ishu kuni ne koro poho osurupa kuni chikoro ekashi orun wen no ikichi nisa ruwe ne na. 
ACT.7.20	Nei ita anak ne Mose shiko, aine, Kamui shiretok kon ruwe ne; 
ACT.7.21	awa, koro michi kot chisei ta re chup uturuta aoresu, orowa, asoinere chiki, Parao koro matnepo shinuma uk hine, yaikota koro poho korachi ioresu nisa ruwe ne. 
ACT.7.22	Orowa, Mose anak ne Echipt nroshirʼun utara koro wayashnu ambe gusu aepakashnu; aige, itak gusu ne yakka ki ikip gusu ne yakka shinuma kiroroashnu nisa. 
ACT.7.23	Koroka, shinuma tane tu hotne pa pakno pa poro ehange chiki, koro iriwak ne Israeru un utara hotanukara gusu arapa kuni keutum atte nisa. 
ACT.7.24	Awa, shinen aiwende shiriki nukara chiki, nei guru kikikara, aige, aepokba guru ikemnu wa nei Echipt moshiri un guru shirikik nisa ruwe ne: 
ACT.7.25	orowa, Kamui anak ne shinuma koro teke ani koro iriwak utara kashiobiuki kusu ne sekoro nei utara eraman kuni shinuma ramu nisa ruwe ne a koroka, erampeutek ruwe ne. 
ACT.7.26	Orowa nei shimge toho ta, nei utara ukoiki wa okai ita, shui, shinuma irenga ratchire kuni a ramu, aige ene itak-hi:—Nishpa utara, uiriwak utara echi ne; nep gusu utashpa iwende ruwe he ara? 
ACT.7.27	Koroka, nei a-un guru wende gurʼanak ne oyak un shinuma oputuye wa ene itak-hi:—Hunna eani ani un esapane wa koipishi guru ne kuni kara ya? 
ACT.7.28	Numan nei Echipt nroshirʼun guru e raige korachi e en raige rusui ruwe he an? 
ACT.7.29	Orowa, tap itak an gusu Mose kira, aige, Midian moshiri ta riya, awa, nei moshiri ta tu okkai poho sangere nisa ruwe ne. 
ACT.7.30	Aine, tu hotne pa epa chiki, paraparase hash abenui oshiketa nei nup otta an Sina nupuri ta Kamui hauturumbe shinuma orun yainukare nisa. 
ACT.7.31	Orowa, Mose anak ne nei anukarabe nukara chiki, gusu iyokunnure: awa, ingara gusu karange no ek chiki, 
ACT.7.32	Utarapa hawehe anu-hi:—Kuani anak ne e koro ekashi utara koro Kamui Ku ne, Abraham koro Kamui, Isaak newa Yakob koro Kamui Ku ne ruwe ne, ari hawashi. 
ACT.7.33	Orowa, Mose tusushke wa ingara kuni ishitoma ruwe ne. Awa, orota Utarapa ene itak-hi:—E kema wano keire pita yan: kata e ash ushike anak ne Ashkanne toi ne ruwe ne gusu ne na. 
ACT.7.34	Son no newa Kuani anak ne Echipt moshiri ta okai Ku goro uirup wen no akore ambe nukara hemhem ki, ashte oromande hawe nu hemhem Ku ki, awa, nei utara kashiobiuki gusu Ku ran ruwe ne: hetak, tane ek, aige, Echipt moshirʼotta e omande kusu ne, ari itak. 
ACT.7.35	Hunna eani un esapane wa koipishi guru ne kuni kara ya? ari an itak ani ye wa eshishi tan Mose anak, hash oshiketa, orota yainukare hauturumbe koro teke ani esapane guru newa kikirayep ne kuni gusu Kamui anak ne shinuma omande nisa ruwe ne. 
ACT.7.36	Tan guru anak ne nei utara tura, Echipt moshiri ta ne yakka Kokai atui otta ne yakka, samata, tu hotne pa uturuta nup otta ne yakka iyokunnure ikip newa shirosh ki nisa ruwe ne. 
ACT.7.37	En korachi, echi koro iriwak utara tumuge wano echi utara gusu Kamui anak ne uweingara guru hetukure kusu ne, ari an itak ani Israeru utara otta ye Mose anak ne tan guru ne ruwe ne. 
ACT.7.38	Tan guru anak ne Sina nupuri kata otta ye hauturumbe tura hene, chikoro ekashi utara tura hene, nup otta an uwe-kari ta an gunʼne; un otta koropare kuni ne shinuma anak ne ishu shongo akore nisa: 
ACT.7.39	chikoro ekashi utara anak ne shinuma orun koitaknu shomoki, koroka, yai orowa no oputuye wa sambe ani Echipt moshiri orun hosari, 
ACT.7.40	aige, Aaron otta ene itak-hi:—Un kotchaketa paye kuni Kamui kara yan: inambe gusu ne yakun, Echipt moshiri wano un tura tan Mose gusu anak ne, nekon a aki koro okai ya, chi erampeutek ruwe ne gusu ne na, ari itak. 
ACT.7.41	Awa, nei toho ta nei utara anak ne pon beko kara, aige, potoki orun yangep yange wa koro teke karape eyaikopuntek nisa ruwe ne na. 
ACT.7.42	Koroka, Kamui anak ne hosari, aige, kando topa otta yaishieiwangere kuni gusu nei utara yaikorere nisa; uweingara kambi kata chieshinnuye korachi ne:—
ACT.7.42	Aa Israeru chisei un utara, tu hotne pa uturu nup otta okai rapoketa
ACT.7.42	Echi utara anak ne iraye chikoikip newa yange kunip En orun yange nisa ruwe he an?
ACT.7.43	Orowa, Morok koro kash newa
ACT.7.43	Repan Kamui koro nochiu echi uk,
ACT.7.43	Ongami gusu nei nokaha echi kon nisa:
ACT.7.43	Orowa, Babyronia moshiri ikushketa kuani echi tupte ash kusu ne na. 
ACT.7.44	Chikoro ekashi utara anak ne, nup otta Mose akashpaotte korachi, paweteshu gusu an kash koro, anukara nokaha an nei no akara tuni ne aki nisa. 
ACT.7.45	Orowa, chikoro ekashi utara ne yakka, nei okake uirup korope aeikeshkore ita Yesu tura nei arabe koro wa ek; Kamui anak ne Dabid toho pakno chikoro ekashi nan kotchake wa nei uirup okeuba nisa; 
ACT.7.46	nei Dabid anak ne Kamui tek-samata irenga koro, aine, otta Yakob koro Kamui oshiroma ushi pa kuni gusu koramkon nisa ruwe ne. 
ACT.7.47	Koroka, Soromon anak ne Shinuma gusu kenru kara. 
ACT.7.48	Yak a yakka, Iyotta Ri Ambe anak ne teke ani akara ushiketa shomo oshiroma ruwe ne; uweingara guru ye-hi korachi ne,
ACT.7.49	Kando anak ne Ku goro amset ne,
ACT.7.49	Toitoi auak kashiketa Ku kemaha aude kunip ne:
ACT.7.49	En gusu nekon a kenru echi kara kusu ne ya? ari Utarapa itak:
ACT.7.49	Shui, otta Ku shini kuni ushike nekon a ambe ne ya?
ACT.7.50	Ku goro teke anak ne obitta tap okaibe shomo kan nisa ruwe he an?
ACT.7.51	Okkeu nitturinne sambe newa kisaraha shomo okarituye buri akire utara, ramina Ashkanne Ramat echi shishire ruwe ne: echi koro ekashi utara korachi, nei no echi ikichi ruwe ne. 
ACT.7.52	Echi koro ekashi utara shomo keshke uweingara utara inambe ne ruwe? Nei utara anak ne etoko wano ek kushki Oupeka Ambe gusu eupaskuma ki utara ronnu nisa ruwe ne; echi utara tane nei Oupeka Ambe ekoshi wa keweuk utara ne okere; 
ACT.7.53	hauturumbe aashte tuitak echi uina nisa, awa, shomo nei ambe shikkashima utara echi ne, ari Stepanos itak.
ACT.7.54	Orowa, utara anak ne tap okaibe nu chiki, sarabe tuitui wa nimakihi ko-nirewe nisa ruwe ne na. 
ACT.7.55	Koroka, Stepanos anak ne Ashkanne Ramat ari aeshik wa kando orun yaikashioingara pirika, awa, Kamui nupeki nukara, samata, Kamui shimon tek-samata ash wa an Yesu nukanʼnisa ruwe ne; 
ACT.7.56	aige, ene itak-hi:—Ingarʼan, kando makke shiri ku nukara, Orowa, Kamui shimon tek-samata, Ainu Poho ash shiri ku nukanʼna, sekoro itak. 
ACT.7.57	Koroka, nei utara rui hawe ashte wa koro kisaraha chiseshke hine shineikinne shinuma tushtek no kopiuki; 
ACT.7.58	orowa, nei machiya orowa no eyomak wa otta shuma ani piyekara; orowa, paweteshu ikichi utara anak ne Sauros ari aye upen guru chikiri samata koro mipihi ande nisa ruwe ne. 
ACT.7.59	Stepanos anak ne, Utarapa Yesu ku ramat uk wa en kore ari an itak ani ye wa hawe ashte rapoketa shuma ani piyekan nisa ruwe ne. 
ACT.7.60	Awa, shinuma kokkaea hine poro hawe ani hawe ashte wa, Utarapa, tan katpak iteki nei utara kashiomare wa en kore, ani ye. Orowa, tap okaibe ye okere chiki shinuma mokonʼnisa ruwe ne.
ACT.8.1	Orowa, Sauros anak ne shinuma araige kuni-hi ramuoshma wa an ruwe ne.
ACT.8.1	Orowa, nei toho ta Yerusarem kotan ta an karisia epeka yupke epokba arabe hopuni; awa, apostoro utara shomo ne wa okai utara anak obitta Yudea kotan shikapneka no shitchari nisa ruwe ne. 
ACT.8.2	Aige, aainukoro utara anak ne Stepanos iyurui orota omare, orowa, shinuma gusu poron no raichishkan nisa ruwe ne. 
ACT.8.3	Koroka, Pauros anak ne karisia kowende, aige, chisei pishno orun ahun wa okkai ainu ne yakka matne ainu ne yakka nimba hine upakashnu chisei ta ahunde nisa ruwe ne.
ACT.8.4	Tambe gusu, shitchari wa okai utara anak ne payekai wa itak eupaskuma nisa ruwe ne. Orowa, 
ACT.8.5	Piripos anak ne Samaria machiya ta san wa orota Kiristo eupaskuma. 
ACT.8.6	Aige, topaha utara inu wa aki shirosh nukara chiki, shine ikinne piripos ye orushpe orun ikokanu nisa ruwe ne. 
ACT.8.7	Inambe gusu ne yakun, rui hawe ani hawe ash ichakkere ramat inne utara orowa no oaship: orowa, tusushke tashum eshiyeyeba utara hene, hera utara hene, inne no aiwangere nisa ruwe ne. 
ACT.8.8	Awa, nei machiya ta poro yaikopuntek-hi an ruwe ne na.
ACT.8.9	Koroka, Simon ari an reihei koro shine ainu an, shinuma anak ne teeda nei machiya ta pon-itak ki wa Samaria un uirup eoyamoktere, aige, yaikota anak nenka pase gun ne sekoro ye ruwe ne: 
ACT.8.10	utara obitta pon guru wano poro guru pakno shinuma orun ikokanu wa ene itak-hi:—Tan ainu anak ne pase ari aye Kamui koro kirorope ne ruwe ne, ani itak. 
ACT.8.11	Orowa, shinuma ohon no uturuta koro pon-itak ani utara eoyamoktere gusu orun ikokanu nisa ruwe ne. 
ACT.8.12	Koroka, nei utara anak ne Piripos eupaskuma Kamui moshiri gusu an pirika shongo hera hem, Yesu Kiristo kon reihei hemhem eisho-koro chiki, ainu ne yakka shiwentep ne yakka baptisma akore nisa. 
ACT.8.13	Orowa, Simon yaikota ne yakka eishokoro: aige, baptisma akore chiki, ramma-kane Piripos tura no an; orowa, shirosh newa poro kirorope aki-hi nukara hine eoyamokte nisa ruwe ne na.
ACT.8.14	Orowa, Yerusarem kotan ta okai Apostoro utara anak ne Samaria kotan Kamui itak akore ruwe ne sekorʼan orushpe nu chiki, orota Petros newa Yoannes payere nisa ruwe ne: 
ACT.8.15	awa, shinuma utara sap okere yakun, Ashkanne Ramat akoropare kuni gusu inonno-itak ki nisa: 
ACT.8.16	inambe gusu ne yakun, nei utara kata Ashkanne Ramat naa shomo ran: ouse Utarapa ne Yesu reihei otta baptisma akore na. 
ACT.8.17	Orowa no, nei utara kata teke ande, aige, Ashkanne Ramat akore nisa ruwe ne na. 
ACT.8.18	Orowa, Apostoro tekehe aande gusu Ashkanne Ramat akore ruwe ne sekoro Simon nukara chiki, ichen kore kuni ki wa ene itak-hi:— 
ACT.8.19	Nen nen ne yakka kata teke ku ande chiki, Ashkanne Ramat akore kuni ne en orun ne yakka tap an kiroro en kore, ari itak. 
ACT.8.20	Koroka, shinuma orota Petros ene itak-hi:—E koro shirokani eani tura no munin na, eani anak ne ichen ari Kamui korarape hok eashkai ani an arabe ani e yainu nisa ruwe ne gusu ne na. 
ACT.8.21	Tan orushpe gusu eani anak ne irenga newa moni isam, e koro sambe Kamui tek-samata oupeka shomo ne ruwe ne gusu ne na. 
ACT.8.22	Tambe gusu, tan e ki wenburi gusu yaikokatpak yan, orowa, Utarapa orun koramkoro, yak anak ne e keutum ta e esanniyo yainu-hi atusare kusu ne nangon na. 
ACT.8.23	Eani anak ne shiunin ninge ta an, wenbe ani atupetupe wa an ari an ambe ku nukara, ari itak. 
ACT.8.24	Orowa, Simon ese wa ene itak-hi:—Ika tan e ye okaibe en gusu ek kuni en gusu Utarapa koramkoro wa en kore, sekoro itak.
ACT.8.25	Tambe gusu, nei utara anak ne paweteshu ki wa Utarapa itak ye okere chiki, Yerusarem otta hekomba, aige, Samaria un utara koro inne okai kotan ta pirika shongo eupaskuma nisa ruwe ne.
ACT.8.26	Koroka, Utarapa koro hauturumbe Piripos otta itak wa ene hawe oka-hi:—Hopuni wa to noshike ta Yerusarem wano Gaza orun paye an pikata peka orun oman, nei ushike anak nup ne. 
ACT.8.27	Orowa, shinuma hopuni wa oman; aige, ingarʼan, Etiopia un utara esapane Kandake ani an reihei koro shiwentep pokta poro mondum akore Etiopia un shine ainu ne Eunokos an, nei ainu anak ne nei shiwentep koro ikoro obitta esapane guru ne, awa, shinuma ongami gusu Yerusarem otta ek nisa ruwe ne; 
ACT.8.28	aige, nei guru anak ne koro nishinda otta a wa an wa hoshipi ita, Isaya uweingarape orooitak korʼan nisa ruwe ne. 
ACT.8.29	Orowa, Ramat anak ne Piripos otta—karange no arapa wa tan nishinda orun yaitura yan—ari itak. 
ACT.8.30	Orowa, Piripos hoyupu hine nei guru Isaya uweingarape orooitak shiri nu, aige, otta ene itak-hi:—Eshinuma ka e orooitak ambe eraman ruwe he an? ari itak. 
ACT.8.31	Orota shinuma ene itak-hi:—En epakashnu guru isam chiki, nekon a ku eraman eashkai ya? ari itak. Orowa, Piripos nei nishinda o wa tura no rok kuni akoramkon nisa ruwe ne. 
ACT.8.32	Kamui kambi kata orooitak korʼan ushike anak ne tambe ne ruwe ne:—
ACT.8.32	Araige kuni hitsuji korachi Shinuma atura nisa;
ACT.8.32	Orowa, pon hitsuji anak ne ari amemke kuni notakop kotchaketa mo no an korachi,
ACT.8.32	Tambe nei no Shinuma ne yakka koro paro shomo hasa nisa ruwe ne:
ACT.8.33	Shinuma aeyaieoripakkare wa an ita akore kuni aesanniyo-i auk:
ACT.8.33	Shinuma ikiri hunna ye kusu ne ya?
ACT.8.33	Shinuma korʼinotu moshiri wano auk ruwe ne gusu ne na.
ACT.8.34	Orowa, nei Eunokos anak ne Piripos otta ese wa ene itak-hi:—Nekon a ka, inan guru gusu uweingara guru anak ne tap an itak ye ya? Yaikota gusu ne ya? moshima guru gusu ne ya? ari itak. 
ACT.8.35	Orowa, Piripos anak ne paro maka hine tan Kamui kambi ani heashi wa, orota Yesu eupaskuma nisa ruwe ne. 
ACT.8.36	Payekai, aige, wakka an ushike orun araki; awa, nei Eunokos ene itak-hi:—Ingarʼan, teda wakka an; shomo baptisma a en kore kuni nep ahatto an a? 
ACT.8.38	Orowa, nei nishinda mo no ash kuni akashpaotte, aige, nei tun wakka oshiketa sap, Piripos ne yakka ne Eunokos ne yakka; awa, baptisma akore nisa. 
ACT.8.39	Orowa, nei wakka orowa no yap chiki, Utarapa Ramat Piripos uk wa isam; aige, tewa no nei Eunokos anak ne shomo shinuma nukara, orowa, yainuchattek wa paye nisa ruwe ne na. 
ACT.8.40	Koroka, Piripos anak ne Azotos kotan ta anukara: orowa, nei kotan akush chiki, Kaisaria kotan koshirepa pakno obitta no okai machiya otta pirika shongo eupaskuma nisa ruwe ne.
ACT.9.1	Koroka, Sauros anak ne Utarapa koro koikara utara gusu sakayo newa iraye hawe ashte wa okai rapoketa, Kamui kora kenru iyotta poro esapane guru otta oman hine Damaskos kotan ta okai uwekarapa chisei orun arapa wa, 
ACT.9.2	toada nei Ruhu koro ainu ne yakka shiwentep ne yakka anukara chiki, tupetupe wa Yerusarem kotan otta tekepashte kuni kambi koramkon nisa ruwe ne na. 
ACT.9.3	Awa, shinuma payekai rapoketa Damaskos kotan ta karange no ek: aige, ekushkonna kando orowa no pekere an we, shinuma okari atte nisa ruwe ne; 
ACT.9.4	orowa, shinuma shirikata hachiri, aige, orota ene ye hawe anu-hi:—Sauros, Sauros, nep gusu eani en keshke ruwe he an? 
ACT.9.5	Orowa, Shinuma ene itak-hi:—Utarapa, Aokai nen ne ya? 
ACT.9.6	Shinuma ene ese-hi:—E keshke Yesu Ku ne ruwe: koroka, hopuni wa machiya otta ahun, aige, nekon a e iki kuni okaibe anure kusu ne na. 
ACT.9.7	Orowa, tura no payekai utara anak ne nepi ye shomoki no roshki, awa, nei itak hawe nu, koroka, nen ne yakka shomo nukan nisa ruwe ne na. 
ACT.9.8	Okaketa, shiri wano Sauros anak ne hopuni; aine, koro shiki amaka chiki, nep ne yakka nukara eaikap ruwe ne; awa, utara shinuma koro teke ani hine paye wa Damaskos kotan orota tura nisa ruwe ne. 
ACT.9.9	Orowa, shinuma rereko ta ibe shomoki iku shomoki no shiknak wa an ruwe ne.
ACT.9.10	Orowa, Damaskos kotan ta Ananias ani areikore shine koikara guru an; awa, shinuma otta anukarabe ani Utarapa ene itak-hi:—Ananias; orota shinuma ene itak-hi:—Utarapa, ingara, kuani ne. 
ACT.9.11	Shinuma orota Utarapa ene hawe oka-hi:—E hopuni wa Kuwanno ari aye ru otta oman wa Youdas kot chisei ta Tarsus un guru Sauros ari areikore ainu gusu uwepekennu yan; 
ACT.9.12	ingara, shinuma inonno-itak ki korʼan; samata, Ananias ani an reihei koro ainu nei chisei otta ahun wa shinuma ingare kuni ne kashiketa tekehe ande-hi nukan nisa ruwe ne. 
ACT.9.13	Koroka, Ananias ene ese-hi:—Utarapa, inne utara orowa no tan guru gusu an orushpe ku nu, awa, shinuma Yerusarem kotan otta E koro ashkanne utara wen no kara ambe ku nu okere: 
ACT.9.14	orowa, obitta no okai E kon reihei ko-nishuk utara tupetupe kuni mondum Kamui kora kenru poro esapane utara orowa no akore na. 
ACT.9.15	Koroka, orota Utarapa ene itak-hi:—E oman yan, shinuma anak ne oya-moshirʼun utara tek-samata hene, moshiri shikkashima utara tek-samata hene, Israeru un utara tek-samata hene, Ku reihei ani kuni anumge wa an ap ne ruwe ne gusu ne na: 
ACT.9.16	orowa, Ku rengap gusu shinuma inan otaibe gusu ramuashitnere kusu ne ya ku nukare kusu ne na. 
ACT.9.17	Orowa, Ananias oman wa nei chisei otta ahun; aige, shinuma kata teke ande wa ene itak-hi:—Ku iriwak ne Sauros, eani ek ru hontomota e otta yainukare Utarapa ne Yesu anak ne aokai ingare kuni gusu, samata Ashkanne Ramat ani E aeshikte kuni gusu en teshkan nisa ruwe ne. 
ACT.9.18	Orowa, nani shinuma koro shiki wano ramram nepkoro okaibe rapapse nisa ruwe ne, awa, ingan nisa ruwe ne; orowa, shinuma hopuni wa baptisma akore; okaketa aep ibe wa atumashnure nisa ruwe ne na.
ACT.9.19	Orowa, shinuma Damaskos kotan ta okai koikara utara tura no an toho pakno an ruwe ne. 
ACT.9.20	Orowa, nani Uwekarapa chisei ta, Yesu anak ne Kamui Poho ne ari an ambe ani eupaskuma nisa ruwe ne. 
ACT.9.21	Awa, obitta no okai nu utara anak ne oyamokte hine ene itak-hi:—Tan guru anak ne Yerusarem kotan ta okai tan reihei ko-nishuk utara toiko-wende guru shomo ne ruwe he an? Orowa, shinuma teda ek ikkeu anak ne nei utara tupetupe wa Kamui kora kenru poro esapane guru otta rura kuni ambe ne. 
ACT.9.22	Koroka, Sauros anak ne naa naa atumashnure wa tambe anak ne Kiristo ne sekorʼambe sonnere ki wa Damaskos kotan ta okai Yudea un utara sambekokurusere nisa ruwe ne na.
ACT.9.23	Orowa, inne toho aokere chiki Yudea un utara shinuma raige kuni ukoramkon nisa. 
ACT.9.24	Koroka, nei oshke arabe anak ne Sauros otta anu. Orowa, Shinuma raige kuni ne tokap hene an hene nei utara ahun-apa pungine nisa: 
ACT.9.25	koroka, koro koikara utara anak ne anchikarata shinuma uk wa chashi tumama kari range, totta saranip oshiketa range nisa ruwe ne.
ACT.9.26	Orowa shinuma anak ne Yerusarem kotan ta ek chiki, koikara utara otta yaikotukka kuni aramu: awa, utara obitta shinuma koishitoma, koikara guru ne kuni eumbipka ruwe ne gusu ne na. 
ACT.9.27	Koroka, Barnabas anak ne shinuma uk wa Apostoro utara orun tura, aige, ru hontomota Utarapa nukara hemhem ki, otta koitak hemhem ki, samata, rametokkon no Damaskos kotan ta Yesu reihei gusu ye ambe hemhem nei utara otta nure nisa ruwe ne. 
ACT.9.28	Orowa, shinuma anak ne Yerusarem kotan ta an wa nei utara tura ahun-shiri soyun-shiri an wa rametokkon no Utarapa reihei gusu ye shiriki: 
ACT.9.29	aige, shinuma Herenes un utara tura wa upahunara; koroka, nei utara anak ne shinuma raige kuni hunara nisa ruwe ne. 
ACT.9.30	Orowa, iriwak utara nei ambe nu chiki, Kaisaria kotan ta itura wa Tarsos orun omande nisa ruwe ne.
ACT.9.31	Orowa, Yudea ebitta newa Gariraya newa Samaria un karisia anak ne itomo an, awa, aashte nisa; aige, Utarapa koishitoma wa Ashkanne Ramat ani aomaoma wa apkash hine ainnere nisa ruwe ne na.
ACT.9.32	Orowa, Petros anak ne obitta no okai ushike kush wa oman ita, Ridda kotan ta oshiroma ashkanne utara orota ne yakka san nisa ruwe ne. 
ACT.9.33	Awa, tupesan pa ututta koro shotki kata hotke Aineas ari an reihei areikore an ainu apa nisa ruwe ne; nei guru anak tusushke shiyeye etashum wa an na. 
ACT.9.34	Orowa, shinuma orota Petros ene itak-hi:—Yesu Kiristo e iwangere na: hopuni wa shotki chupu, ari itak. 
ACT.9.35	Orowa, nani shinuma hopuni nisa ruwe ne. Orowa, Ridda newa Sharon kotan ta oshiroma utara obitta nei guru nukara, aige, Utarapa orun hosari nisa ruwe ne.
ACT.9.36	Orowa, Yoppa kotan ta Tabita ari an reihei koro koikara shiwentep an, nei arabe eepakita yakun, Dorkas ne ruwe ne: nei shiwentep anak ne pirika ikip poron no ki, orowa, eungeraitep kore gunʼne. 
ACT.9.37	Awa, nei ita shinuma turasak wa rai; orowa, afuraye chiki rikta an tumbu ta aande nisa ruwe ne. 
ACT.9.38	Aine, Ridda kotan anak ne Yoppa kotan ehange wa gusu, koikara utara anak ne Petros nei kotan ta an sekoro nu chiki, orota utara teshkara hine, tunashi no ek kuui koramkon nisa. 
ACT.9.39	Aige, Petros hopuni wa tura no arapa. Orowa, ek chiki, nei rikta an tumbu ta tura: awa, obitta no okai shiyompiyara shiwentep anak ne samaketa roshki wa chish, orowa, tura no an ita Dorkas kara aikushte anrip newa chimipi shinuma nukare. 
ACT.9.40	Koroka, Petros anak ne obitta no okai utara soyumbare chiki, kokkaea hine inonno-itak ki; orowa, nei kaisei orun hosari wa—Tabita, hopuni yan, ari itak. 
ACT.9.41	Orowa, teke koshishimare wa hopunire; aige, ashkanne utara newa shiyompiyara shiwentep hotuyepakara wa shiknu no koropare nisa ruwe ne. 
ACT.9.42	Orowa, tap orushpe anak ne Yoppa shikapneka no anu; aine, inne utara Utarapa eishokon nisa ruwe ne. 
ACT.9.43	Orowa, Petros anak ne ohonno Yoppa kotan ta an kepuru kara guru ne Simon chisei ta an nisa ruwe ne na.
ACT.10.1	Kaisaria kotan ta Kornirios ari an reihei koro Itaria ari aporose ikiri otta kotuk ashikne kotumi-koro guru esapane guru an, Shinuma anak ne Kamui kooripak, 
ACT.10.2	koro uni un utara ebitta tura Kamui koishitoma guru ne, orowa, poron no okai eungeraitep utara otta kore, samata, ramma Kamui ko-inonno-itak ki ruwe ne. 
ACT.10.3	Shinuma iramasure no anukarape nukara, awa, tokap to ta shinepesan pakihi pakita, orota ahun shiri an,—Kornirios—ari an itak ani ye Kamui hauturumbe an. 
ACT.10.4	Orowa, shinuma orun nukara chiki ishitoma wa ene itak-hi:—Utarapa, nep ta? Orota,—E ki inonno-itak newa eungeraitep anak ne Kamui eshkarun ruwe ne. 
ACT.10.5	Tane, Yoppa kotan ta utara teshkara wa Petros ari an reihei koro Simon tak yan: 
ACT.10.6	shinuma anak ne kepuru kara guru Simon tura reushi korʼan, kot chisei anak ne atui-sam ta an ruwe ne, sekoro itak. 
ACT.10.7	Orowa, nei orushpe ye hauturumbe arapa wa isam chiki, nei guru anak ne koro uitek utara tun newa ramma otta yaishieiwangere Kamui kooripak tumi-koro guru shinen hotuyekara; 
ACT.10.8	orowa, tap orushpe obitta nure chiki Yoppa kotan orota payere nisa ruwe ne.
ACT.10.9	Nei shimge toho ta shinuma utara payekai wa machiya ehange no araki ita, Petros anak ne iwan 
ACT.10.10	pakihita, inonno-itak gusu chisei kitai korikin; aige, shinuma sarabe chinoiba wa ibe-rusui: a korota, 
ACT.10.11	utara aep etokooiki rapoketa, shinuma kurukokonna shiknatara; aige, ingarʼan, kando makke, orowa poro senkake nepkorʼan ap ine shikkeu ani kando wa aorange: 
ACT.10.12	nei senkake upshorota moshiri kata an usa okai chikoikip newa reyep kane rik kush chikap tura okai an. 
ACT.10.13	Awa, orota ek hawe ene oka-hi:—Hopuni, Petros, raige wa ibe yan, ari itak. 
ACT.10.14	Koroka, Petros ene itak-hi:—Shomo, Utarapa; kuani anak ne tane pakno nep ne yakka use okaibe hene turu-ushbe hene shomo ku e, ari itak. 
ACT.10.15	Orowa, kanna-shui shinuma orota hawe anu-hi:—Kamui turu-saktep iteki use okaibe ne sekoro esanniyo yan, ari itak. 
ACT.10.16	Orowa, re shuine tap korachi aki: awa, nei ap nani kando orun auk wa isam.
ACT.10.17	Orowa, Petros anak ne nukara okere nukarabe nekon a ikkewe an a gusu yai oshiketa shiri chiukopoye ita, ingarʼan, Kornirios orowa no ateshkara utara anak ne Simon kot chisei uwepekennu okere koro okai wa, 
ACT.10.18	nei apa samta roshki kane, Petros ari aye Simon nei chisei ta reushi shiri an a nu nisa ruwe ne. 
ACT.10.19	Orowa, Petros anak ne nei nukarape gusu yaikoshiramshuiba rapoketa, shinuma orota Ramat ene itak-hi:—Ingarʼan, re ainu e hunara korʼan. 
ACT.10.20	Koroka, hopuni wa ran hine, utumashi shomoki no, tura no arapa yan: Kuani nei utara teshkara nisa ruwe ne gusu ne na, an itak. 
ACT.10.21	Orowa, Petros nei utara otta san wa ene itak-hi:—Ingarʼan, echi hunara guru ku ne ruwe ne: nep gusu echi araki ruwe? ari itak. 
ACT.10.22	Orowa, nei utara ene itak-hi:—Oupeka wa Kamui koishitoma, samata, Yudea un uirup ebitta orowa no pirika assuru akore ashikne hotne tumi koro utara esapane Kornirios anak ne teshkara wa kot chisei ta e tak wa e otta itak nu kuni ne Kamui ashkanne hauturumbe ani apakashnu nisa ruwe ne, 
ACT.10.23	ari itak. Tambe gusu shinuma nei utara ahupte wa reushire nisa ruwe ne na.
ACT.10.23	Orowa, nei shimge toho ta shinuma hopuni wa nei utara tura arapa, aige, Yoppa kotan ta okai iriwak utara ne yakka tura no paye nisa ruwe ne. 
ACT.10.24	Aine, nei shimge toho ta shinuma Kaisaria kotan ta ahun. Awa, Kornirios anak ne koro apaha utara newa ikate-omare utara uwekarapare wa okai wa shinuma ehuye shirihi an na. 
ACT.10.25	Orowa, Petros anak ne ahun chiki, Kornirios shinuma ekanok, aige, koro chikiri ta shirikoteike wa ko-ongami nisa ruwe ne. 
ACT.10.26	Koroka, Petros anak ne shinuma roshkire wa ene itak-hi:—Hopuni yan; kuani, yaikota ne yakka ainu ku ne ruwe ne. 
ACT.10.27	Orowa, tura no itak korʼan rapoketa shinuma ahun, aige, inne utara uwekarapa we okai-hi nukara chiki, orota ene itak-hi:— 
ACT.10.28	Yudea un guru anak ne moshima okai uirup orun ahun hene ki, otta yaikotukka hene ki kuni ambe anak ne tuitak otereke ambe ne sekoro echi utara yaikota echi eraman ruwe ne; orowa, inan guru ne yakka usep ne hene turu-ushbe ne hene iteki ku ye kuni Kamui en epakashnu nisa ruwe ne: 
ACT.10.29	tambe gusu, kuani ne yakka ahotuyekara chiki, tasa itak shomo sange no ek nisa ruwe ne. Tambe gusu, hemanda gusu echi en hotuyekara gusu utara teshkara nisa ruwe he an? ku nu rusui ruwe ne. 
ACT.10.30	Orowa, Kornirios ene itak-hi:—Ine toho etoko, tane an pakihi ta pakno, tupesan pakihi ta ku kot chisei ta inonno-itak ku ki korʼan; aige, ingarʼan, nupeki at amip rai shine ainu en kotchaketa ash wa an wa ene itak-hi:—E ki inonno-itak anu wa an, 
ACT.10.31	orowa, Kamui kotchaketa e kore eungeraitep anak ne aeshkarun wa an. 
ACT.10.32	Tambe gusu, Yoppa kotan ta teshkara wa Petros ari an reihei koro Simon hotuyekara yan; shinuma anak ne atui-samta an kepuru kara Simon kot chisei ta reushi korʼan, sekoro itak. 
ACT.10.33	Tambe gusu nani e orun ku teshkara; orowa, en orun e ek-i anak ne pirika ruwe ne. Tambe gusu, tane chi utara anak ne obitta teda Kamui tek-samata okai, aige, Utarapa orowa e ikashpaotte okaibe obitta nu kuni gusu ne na.
ACT.10.34	Orowa, Petros anak ne koro paro maka hine ene itak-hi:— 
ACT.10.35	Son no newa, Kamui anak ne utara eangesh Kamui shomo ne ari an ambe ku nukan ruwe ne: koroka, inan moshiri uirup otta Shinuma koishitoma oupekap ki guru an chiki Shinuma enupetnere kunip ne ruwe ne. 
ACT.10.36	Yesu Kiristo gusu itomo an pirika shongo aeupaskuma Israeru un utara otta omande itat (Shinuma anak obitta no okaibe koro Utarapa ne)— 
ACT.10.37	Yoannes baptisma eupaskuma ki okaketa, Gariraya moshirʼotta heashire wa Yudea moshiri shikapneka no assuru aashte itak echi utara yaikota eraman; 
ACT.10.38	Shinuma anak ne Nazaret un Yesu ne, Kamui anak ne kiroro newa Ashkanne Ramat Shinuma kashiketa ota nisa ruwe ne: orowa, Shinuma pirikap iki wa apkash hine nitne kamui ashikatkare utara iwangere nisa ruwe ne; Kamui Shinuma tura no an ruwe ne gusu ne na. 
ACT.10.39	Orowa, Yudea moshiri un utara koro moshirʼotta ne yakka, Yerusarem kotan otta ne yakka obitta no Shinuma ki ambe gusu chi utara anak ne paweteshu ki utara chi ne ruwe ne: nei utara chikuni otta Shinuma atte wa raige nisa ruwe ne. 
ACT.10.40	Orowa, re ikinne an toho ta Kamui Shinuma hetopo-shiknure, awa, obitta no okai utara otta shomo ne, 
ACT.10.41	koroka, etoko wano Kamui orowa no anumge Shinuma rai orowa no hetopo-shiknu okaketa tura no ibe hemhem ki, iku hemhem ki, paweteshu ki kuni chi utara otta Shinuma nukare nisa ruwe ne. 
ACT.10.42	Orowa, tan guru anak ne rai guru hene shiknu guru hene koipishi kuni gusu Kamui orowa no aesanniyo guru ne sekoro paweteshu chi ki hine utara otta eupaskuma ki kuni ne un kashpaotte nisa ruwe ne. 
ACT.10.43	Nen ne yakka Shinuma eishokoro guru anak ne Shinuma kon reihei ankushkeraipo katpak atusare kusu ne sekoro Shinuma gusu obitta no okai uweingara utara paweteshu ki ruwe ne na.
ACT.10.44	Petros anak ne tan itak ambe naa ye korʼan rapoketaheta, itak nu obitta no okai utara kata Ashkanne Ramat ran nisa ruwe ne. 
ACT.10.45	Orowa, Petros tura no araki eishokoro wa okai okarituye buri akore utara obitta eoyamokte, inambe gusu ne yakun, Ashkanne Ramat ari an aikrap Oya utara otta ne yakka echikiki nisa ruwe ne gusu ne na. 
ACT.10.46	Nei utara anak ne moshima okai itak ani ye wa Kamui pasere ambe nu nisa rawe ne gusu ne na. 
ACT.10.47	Kurukashike Petros ene ese-hi:—Chi utara korachi Ashkanne Ramat uina utara anak ne shomo baptisma akore kuni wakka hattoki eashkai guru okai ruwe he an? 
ACT.10.48	Orowa, Shinuma kashpaotte wa Yesu Kiristo kon reihei otta baptisma korara nisa ruwe ne. Orowa no Shinuma toada naa an toho ta reushi kuni ne nei utara koramkon nisa ruwe ne na.
ACT.11.1	Orowa, Yudea kotan ta okai Apostoro utara newa iriwak utara anak ne, Oya uirup utara ne yakka Kamui itak uk okere ari an ambe nu nisa. 
ACT.11.2	Aige, Petros anak ne Yerusarem kotan ta ek chiki; okarituye buri oma utara shinuma gusu utumashire wa ene itak-hi:— 
ACT.11.3	Eani anak ne okarituye buri shomo akire utara orota ahun wa tura no ibe nisa ruwe ne, ari itak. 
ACT.11.4	Orowa, Petros anak ne ikiri ikiri an no nei orushpe pita wa ene itak-hi:— 
ACT.11.5	Kuani anak ne Yoppa machiya ta inonno-itak ki korʼan: awa, ku kurukokonna shiknatara wa nukarape ku nukara, aige, poro senkake nepkorʼan ap ine shikkeu ani kando wano aorange: 
ACT.11.6	aine, en otta poka ek nisa: nei ambe shiki ani anukara hine ku ramepakari chiki, moshiri kata okai ine chikiri ush chikoikip, niwen chikoikip, reye okaibe ne yakka rik kush chikap tura ku nukara. 
ACT.11.7	Samata, en orun ye hawe ku nu wa ene itak-hi:—Hopuni, Petros, raige wa ibe yan, ari itak. 
ACT.11.8	Koroka, kuani ene itak-hi:—Shomo, Utarapa, tane pakno nep ne yakka use okaibe hene turu-ushbe hene ku paro ta shomo ahun nisa ruwe ne gusu ne na, ari ku itak. 
ACT.11.9	Koroka, kanna-shui an hawe kando wano ene ese-hi:—Kamui turu-saktep iteki use okaibe ne sekoro 
ACT.11.10	esanniyo yan, ari itak. Re shuine tap korachi aki: orowa, obitta no okaibe shui kando orun rikna aetaye nisa ruwe ne na. 
ACT.11.11	Orowa, ingarʼan, Kaisaria kotan wano en orun araki otta chi okai chisei erupshi ta re ainu roshki. 
ACT.11.12	Orowa, shinnai no are shomoki no nei utara tura no ku oman kuni ne Ramat anak ne en kashpaotte nisa ruwe ne. Aige, tan okai iwa niu ne yakka en tura, awa, nei ainu kot chisei ta chi ahup ash: 
ACT.11.13	aine, shinuma anak ne kot chisei ta ash wa an hauturumbe ene itak shiri nukara,—Yoppa kotan orun utara teshkara wa Petros ari an reihei koro Simon tak yan; 
ACT.11.14	ani eani ne yakka koro uni un utara obitta kashiobiuki kuni gusu an itak arabe e nure kusu ne, ari itak. 
ACT.11.15	Orowa, itak ku heashire, aine, Ashkanne Ramat, atpaketa un otta an korachi, nei utara kata ne yakka an nisa ruwe ne. 
ACT.11.16	Orowa,—Yoannes anak ne wakka ani son no baptisma kore, koroka, echi utara anak ne Ashkanne Ramat ani baptisma akore kusu ne ari an itak ani Utarapa ye ambe ku eshkarun nisa ruwe ne. 
ACT.11.17	Tambe gusu, chi utara Utarapa ne Yesu Kiristo eishokoro ita Kamui anak ne un kore korachi an korarabe nei utara otta ne yakka kore yakun, nekon a ainu ku ne wa Kamui hattoho ki eashkai ya? 
ACT.11.18	Tap okai orushpe nei utara nu chiki, mo no okai wa Kamui iramye hine ene itakhi:—Yakun, oya uirup otta ne yakka ashiknure kuni yaikokatpak ambe Kamui koropare nisa ruwe ne na, ari itak.
ACT.11.19	Tambe gusu, Stepanos gusu hopuni aramuchuptekbe ankushkerai usa-pishkane shitchari utara anak ne Poinikea newa Kupros newa Antiok pakno payekai wa ouse Yudea un utara otta patek nei itak ye nisa ruwe ne. 
ACT.11.20	Koroka, nei utara tumugeta Kupros newa Kurenai utara okai, nei utara Antiok kotan ta araki chiki, Utarapa ne Yesu eupaskuma wa Herenes un utara otta ne yakka itak ki nisa rawe ne. 
ACT.11.21	Orowa, Utarapa tekehe nei utara tura no an: awa, shiri inne no okai eishokoro utara anak ne Utarapa orun hosari nisa ruwe ne.
ACT.11.22	Orowa, nei utara gusu an pahau anak ne Yerusarem kotan ta okai karisia koro kisara otta anu nisa ruwe ne, awa, nei utara Antiok kotan pakno Barnabas omande: 
ACT.11.23	aige, shinuma ek wa Kamui irenga nukara chiki nupetne nisa ruwe ne; orowa, nei utara obitta keutum yupu hine Utarapa otta ko-okai kuni ne onishnishi nisa ruwe ne; 
ACT.11.24	shinuma pirika ainu ne, Ashkanne Ramat newa eishokor-i ani aeshik wa an gunʼne: orowa, inne utara Utarapa otta akoande nisa ruwe ne na. 
ACT.11.25	Orowa, shinuma Sauros hunara gusu Tarsos kotan ta arapa: 
ACT.11.26	awa, shinuma anukara chiki, Antiok kotan orun tura nisa ruwe ne. Orowa, nei utara ramne shine pa poka nei karisia tura uwekarapa wa okai hine inne utara epakashnu nisa ruwe ne; aige, koikara utara anak ne Antiok kotan ta hoshiki no Kiristian ari an reihei ani areikore nisa ruwe ne na.
ACT.11.27	Orosama, tapan toho pakita Yerusarem kotan wano Antiok kotan otta sap wa araki uweingara utara okai. 
ACT.11.28	Awa, nei utara tumuge an Agabos ari an reihei koro shine ainu anak ne ash wa ingimoshirʼebitta poro kemush iki kusu ne sekoro Ramat ani nure nisa ruwe ne: nei keman anak ne Kuraudios an ita auweomare nisa ruwe ne. 
ACT.11.29	Orowa, koi-kara utara pishno anak ne eashkai pakno teshkara wa Yudea moshirʼotta okai iriwak utara gusu kashiobas kuni ramu-oshitchiu, 
ACT.11.30	aige, nei no ki hine Barnabas newa Sauros teke ani ekashi utara otta nei ambe omande nisa ruwe ne na.
ACT.12.1	Orowa, nei pakihigeta moshiri shikkashima guru Herod anak ne karisia un sereke utara orun wen no iki kuni gusu teke turi nisa ruwe ne. 
ACT.12.2	Orowa, shinuma Yoannes koro iriwak ne Yakob tam-eraige nisa ruwe ne. 
ACT.12.3	Awa, nei no iki wa gusu Yudea un utara anupetnere ari an ambe nukara chiki, Petros ne yakka kishima nisa ruwe ne. Nei toho anak ne pan-dane-sak-pan marapto toho ne ruwe ne. 
ACT.12.4	Orowa, akishima chiki, ipakashnu chisei ta ahunde hine, aepunginere kuni iwanbe ikashima wan tumikoro utara otta ekoshi nisa ruwe ne; awa, Kamakush marapto aokere chiki utara otta asange kusu ne kuni esanniyo nisa ruwe ne. 
ACT.12.5	Tambe gusu, Petros anak ne ipakashnu chisei ta ashikkashima wa an ruwe ne na: koroka, shinuma gusu karisia anak ne shiarikiki no Kamui otta inonno-itak ki nisa ruwe ne. 
ACT.12.6	Orowa, Herod anak ne tane shinuma sange kuni etoko-oiki ita, nei eanchikarageta Petros anak ne tumikoro utara noshikegeta hotke wa an, awa, tu kani-shinkop ani atupetupe wa an nisa ruwe ne; orowa, pungi utara anak ne ipakashnu chisei apa-kikkara wa okai nisa ruwe ne. 
ACT.12.7	Orowa, ingarʼan, Utarapa hauturumbe shinuma samaketa ash, aige, nei tumbu upshorota pekere at nisa ruwe ne: awa, shinuma Petros koro ut kashike shirikik wa mososo hine, tunashi no hopuni yan, ari an itak ani itak nisa ruwe ne. Orowa, nei kani-shinkop shinuma koro tekehe wano epichi. 
ACT.12.8	Aige, kut koro, keire eushi yan, sekoro shinuma otta nei hauturumbe ye chiki, nei no ki nisa ruwe ne na. Orowa, mipihi utomchiure wa en osh ek yan, ari an itak ani shinuma otta ye. 
ACT.12.9	Orowa shinuma esoyun oshiraiba chiki nei oshi arapa nisa ruwe ne: awa, nei hauturumbe ki arabe anak ne son no arabe ne ya aeramushkare, koroka, keutum anukarabe ne ari yainu nisa ruwe ne na. 
ACT.12.10	Orowa, shine otutanu an tu otutanu an tumbu ikiri kush okere chiki machiya otta oman kani apa koshirepa; nei apa anak rengaine makke: orowa, nei utara apa kari oshiraiba wa shine ikiri an machiya un ru kush ruwe ne; orowa, nani nei hauturumbe Petros kohoppa wa paye nisa ruwe ne. 
ACT.12.11	Orowa no, Petros anak ne yaieshkarun chiki ene itak-hi:—Tane Utarapa anak ne koro hauturumbe omande wa Herod teke wano hemhem, obitta no okai Yudea un utara chipachipa kuni ambe wano hemhem en ohaitare nisa ruwe ne, sekoro son no ka un, ku eraman ruwe ne, ari itak. 
ACT.12.12	Orowa, nei orushpe eyaikoshiramshuiba okere chiki, Markos ari an reihei koro Yoannes koro habo Maria kot chisei ta ek; nei ushiketa inne utara uwekarapa wa okai wa inonno-itak ki shiriki okai. 
ACT.12.13	Aige, shinuma anak ne ahun apa kokik chiki, Roda ari an reihei koro matkachi ahunde gusu ek. 
ACT.12.14	Awa, Petros koro hawe kiri yakun, yaikopuntek gusu apa-ushta sarare shomoki, koroka, chisei orun awekatta wa Petros anak ne apa samta ash wa an i ye nisa ruwe ne. 
ACT.12.15	Utara anak ne— Eani chiitasare wa an na ari matkachi otta itak. Koroka, shui, son no ambe ne ari shinuma ye. Shinuma koro iturumbe ne sekoro nei utara itak. 
ACT.12.16	Koroka, Petros anak ne ramma apa kokik shiri an: aige, apa sarare chiki, shinuma nukara, aine, eoyamokte ruwe ne. 
ACT.12.17	Koroka, nei utara mo no okai kuni ne shinuma kotekparuparu, aige, ipakashnu chisei wano Utarapa anak ne isoinere orushpe nure nisa. Orowa, tap orushpe Yakob newa iriwak utara nure wa en kore, ari itak. Orowa shinuma arapa wa oya ushike un oman wa isam. 
ACT.12.18	Tokap ne ko auak ne, Petros hunakta an a sekorʼan orushpe gusu tumi-koro utara tumta saure shomo ne an sakayo hopuni. 
ACT.12.19	Orowa, Herod anak ne shinuma hunara wa isam chiki, pungi utara koipishi, aine, aronnu kuni ne kashpaotte nisa ruwe ne na. Orowa, shinuma Yudea wano Kaisarea orun san wa riya nisa ruwe ne na.
ACT.12.20	Orowa, shinuma anak ne Turos newa Sidon kotan un uirup gusu shi no irushka: aige, nei utara shine ikinne shinuma orota araki, orowa, Moshiri esapane ne guru shotki tumbu epungine guru ne Brastos ani katairotke guru ne kara chiki, itomo irenga koramkon nisa, koro kotan anak ne esapane guru koro moshiri orowa no oreshpa wa okai ruwe ne gusu ne na. 
ACT.12.21	Orowa, aesanniyo an toho ta Herod anak ne koro shiyuk amip ani yaitomchiure wa koipishi set kata a kane nei utara orota itak sange nisa. 
ACT.12.22	Awa, okai utara anak ne ehaukashu wa—Kamui hawe ne, ainu hawe shomo ne—ari itak. 
ACT.12.23	Orowa nani Utarapa hauturumbe shinuma kokik, Kamui koarakure shomoki nisa ruwe ne gusu ne na: orowa, tonin ani ae wa ramat koropare nisa ruwe ne.
ACT.12.24	Koroka, Kamui itak anak ne shipirasa wa ainnere ruwe ne.
ACT.12.25	Orowa, Barnabas newa Sauros anak ne gusu yaishieiwangere kuni arabe aokere chiki, Markos ari an reihei koro Yoannes tura wa Yerusarem kotan ta hekomba nisa ruwe ne.
ACT.13.1	Orowa, Antiok kotan ta an karisia ta uweingara utara newa epakashnu utara okai, Barnabas newa Niger ari an ambe ani aye Simeon okai, Kurenai un Roukios newa Tetrakes Herod koro tura iresu akihi newa Sauros okai ruwe ne. 
ACT.13.2	Awa, nei utara Utarapa otta yaishieiwangere wa shomo ramnu ki rapoketa, Ashkanne Ramat ene itak-hi:—Gusu Ku hotuyekara wa tak moni otta Barnabas newa Sauros shinnai no ande yan, ari itak. 
ACT.13.3	Tata otta nei utara shomo ramnu hene ki, inonno-itak hene ki, kata koro teke ande ki hene okere chiki payere nisa ruwe ne.
ACT.13.4	Tambe gusu, nei utara Ashkanne Ramat ani apayere okere chiki Sereukeia kotan orun sap; orowa, nei i wano Kupros oruu atuitomotuye nisa ruwe ne. 
ACT.13.5	Aige, Saramis kotan ta okai rapoketa, Yudea un utara koro uwekari chisei ta Kamui itak eupaskuma nisa: auitek guru ne gusu Yoannes ne yakka tura no an na. 
ACT.13.6	Orowa, nei repun-moshiri ebitta akush wa Papos kotan ta shirepa chiki, shine pawetok koro guru, shunge-uweingara guru, Yudea un guru, Bar-yesu ari an reihei koro guru nukan nisa ruwe ne; 
ACT.13.7	nei guru anak ne eramush guru ne Sergios Pauros ari an reihei koro nei moshiri epungine guru tura no an ruwe ne. Shinuma Kamui itak nu tuni gusu Barnabas newa Sauros shihekote hotuyekara. 
ACT.13.8	Koroka, nei pawetok koro guru ne Erumas anak ne (nei guru reihei ikkeu anak ne ene ani ne) nei utara shisamchashnure hine moshiri epungine guru nei eishokor-i wano ehaitare kuni hunara ruwe ne. 
ACT.13.9	Koroka, Pauros ari an reihei ani aye Sauros anak ne Ashkanne Ramat ani aeshik wa, shinuma orun shikkurukote wa ene itak-hi:— 
ACT.13.10	Obitta no okai irarape newa obitta no okai wenbe newa ani aeshik, nitne kamui koro poho, obitta no okai oupeka ambe epokba guru, Utarapa koro oupeka ruhu ohaitare kuni ambe shomo e okere kusu ne ya? 
ACT.13.11	Orowa, tane, ingarʼan, Utarapa teke e kata an, aige, e shiknak wa pakihi uturu pakno tokap chup shomo e nukara kusu ne na, ari itak. Orowa nani shinuma otta urara nepkoro kunne-i an; aige, nenka teke ani tura guru hunara gusu apkash nisa ruwe ne. 
ACT.13.12	Tata otta, nei moshiri epungine guru tap iki ikip nukara chiki, eishokoro, Utarapa epakashi gusu iyokunnure shiriki an ruwe ne gusu ne na.
ACT.13.13	Orowa, Pauros anak ne tura no okai utara tura Papos wano atuitomotuye hine Pampuria moshiri ta an Perga kotan ta araki: aige, Yoannes anak ne nei utara wano oman wa Yerusarem kotan ta hoshipi. 
ACT.13.14	Koroka, nei utara anak ne Perga shirikush wa Pisidia moshiri ta an Antiok kotan ta araki; awa, shini toho ta uwekari chisei ta ahup wa rok nisa ruwe ne. 
ACT.13.15	Orowa, tuitak newa uweingarape oroaoitak okere chiki, uwekari chisei esapane utara anak ne otta teshkara wa ene itak-hi:—Iriwak utara, utara gusu onishnishi itak an chiki, ye wa ikore yan, ari itak.
ACT.13.16	Orowa, Pauros ash wa kotekeparuparu wa ene itakhi:—
ACT.13.16	Israeru un utara newa Kamui kooripak utara nu yan. 
ACT.13.17	Tan Israeru un utara koro Kamui anak ne chikoro ekashi numge nisa, aine, Echipt moshiri ta riya rapoketa utara pasere, orowa, ri amunin ani nei moshiri wano tura nisa ruwe ne. 
ACT.13.18	Orowa, tu hotne pa uturuta nei nup otta koshiratki. 
ACT.13.19	Orowa, Kanaan moshiri ta arawan uirup isamka okere chiki, iwan pa ikashima tu hotne pa newa tu shine wan hotne pa uturuta, eikeshkorope ne gusu nei moshiri koropare nisa ruwe ne: 
ACT.13.20	orowa, tap okaibe okaketa uweingara guru ne Samueru pakno koipishi utara akore. 
ACT.13.21	Shui, okaketa, nei utara anak ne Moshiri Shikkashima kuni guru koramkoro: aige, Kamui tu hotne pa uturu, Benyamin ikiri ta an guru ne Kish koro poho Sauros koropare nisa. 
ACT.13.22	Orowa, Kamui shinuma oyakta ande chiki, nei utara shikkashima kuni ne Dabid hopunire; shinuma gusu Kamui paweteshu ne yakka ki wa ene itak-hi:—obitta no okai Ku irenga ki, Ku keutum kopakeat guru ne Yessai koro poho Dabid Ku pa nisa, ari itak. 
ACT.13.23	Tan guru koro santek otta aeuitaknup an korachi Israeru un utara gusu Kamui anak ne Yesu ari an reihei koro Kashiobiukip sange nisa; 
ACT.13.24	hoshiki no Shinuma ek etokota Yoannes anak ne obitta no okai Israeru un utara otta yaikokatpak kuni baptisma eupaskuma nisa ruwe ne. 
ACT.13.25	Orowa, Yoannes anak yaikota ki kuni ambe ki rapoketa, ene itak-hi:—Hunna ku ne ya ari echi yainu ya? Kuani anak Shinuma shomo ku ne. Koroka, ingarʼan, en osh ek guru an, Shinuma koro chikiri eush keire pita kuni katap ku eoripak an na, ari itak. 
ACT.13.26	Iriwak utara, Abraham sanike utara, samata, echi tumugeta Kamui koishitoma utara, tan kashiobiuki gusu an itak anak ne un otta asange wa an ruwe ne. 
ACT.13.27	Inambe gusu ne yakun, Yerusarem un utara newa koro sapane utara anak ne Shinuma hemhem, Kamui to kesto range aoro-oitak wa an uweingara utara koro hau hemhem, erampeutek wa Shinuma koipishi hine katpakte gusu nei ambe uweomare nisa ruwe ne. 
ACT.13.28	Orowa, raige kuni ikkewehe anukara shomoki yakka nei utara anak ne Shinuma araige kuni gusu Pirato otta koramkon nisa ruwe ne. 
ACT.13.29	Orosama, Shinuma gusu chieshinnuye we an obitta no okaibe uweomare chiki, nei chikuni orowa no Shinuma range hine iyurui otta ande nisa ruwe ne. 
ACT.13.30	Koroka, Kamui anak ne rai-i orowa no Shinuma hetopo-shiknure: 
ACT.13.31	orowa, Gariraya orowa no Yerusarem pakno Shinuma tura no araki utara otta inne tobo uturuta anukara, tane nei utara anak ne Shinuma gusu utara otta paweteshu ki utara ne ruwe ne. 
ACT.13.32	Orowa, Kamui anak ne Yesu hetopo-shiknure gusu ekashi otta aki eitakamkire ambe chikoro po utara gusu Shinuma uweomare ruwe ne, sekorʼan pirika shongo echi nure ash na; 
ACT.13.33	nei ambe anak tu ikinne no an iyohaiochish otta ka chieshinnuye wa an korachi ne:—Aokai anak ne Ku poho E ne ruwe ne, tanto E hetukure ash na. 
ACT.13.34	Orowa, tewa no poka, shui, muninbe otta shomo hoshipi kuni ne, Kamui rai-i orowa no Shinuma hetopo shiknure gusu tap korachi ye:—Kuani anak ne Dabid koro Ashkanne son no an ap E kore ash na, ari itak. 
ACT.13.35	Inambe gusu ne yakun, moshima an ushiketa ka:—E koro Ashkannep munin kuni shomo E kore kusu ne, ani an itak ani ye ruwe ne gusu ne na. 
ACT.13.36	Dabid anak ne Kamui sanniyo an korachi koro ainu ikiri otta yaishieiwangere okere okaketa, mokonnoye wa koro ekashi tura aande, orowa, muninbe nukan nisa ruwe ne: 
ACT.13.37	koroka, Kamui hetopo shiknure guru anak ne muninbe shomo nukan nisa. 
ACT.13.38	Tambe gusu, iriwak utara, tambe onnere yan, tan guru gusu echi otta katpak tusare ambe eupaskuma aki ruwe ne: samata, 
ACT.13.39	Mose sange tuitak ani echi utara aoupekare eaikap obitta no okaibe gusu nen ne yakka eishokoro ki guru anak ne Shinuma ani aoupekare ruwe ne. 
ACT.13.40	Tambe gusu, uweingara oina kambi kata anuye wa an ap ikineipeka echi otta ika ek kuni ne yaitubare yan:—
ACT.13.41	Etunne ki utara; ingara hine iyokunnure wa isam yan;
ACT.13.41	Inambe gusu ne yakun, echi okai toho ta shine ikip Ku ki,
ACT.13.41	Nei iki ikip nen ka echi otta nure yakka, oara echi eishokoro shomoki kusu ne na.
ACT.13.42	Orowa, nei utara soyumba chiki, nei okake an shini toho ta nei itak aye kuni koramkon nisa. 
ACT.13.43	Aige, uwekarapa utara paye wa isam chiki inne no okai Yudea un utara newa Yudea un utara koro epakashi eishokoro Kamui kooripak utara anak ne Pauros newa Barnabas oshi araki: awa, nei utara ramma Kamui irenga ta okai kuni onishnishi wa ye nisa ruwe ne na.
ACT.13.44	Orowa, nei okake an shine toho ta naanibungo machiya un utara obitta Kamui itak nu kuni gusu uwekarapa nisa. 
ACT.13.45	Koroka, Yudea un utara anak ne nei poro topaha nukara chiki, ikoitupa aeshik wa Pauros ye orushpe eutastasa hine koatcha nisa ruwe ne. 
ACT.13.46	Orowa, Pauros newa Barnabas anak ne rametokkon no ye wa ene itak-hi:—Iyotta hoshiki no Kamui itak echi orun anure kuni ambe anak aki kunip ne. Aige, echi utara anak ne nei ambe emaka wa otusashuishiri pakno an inotu uk kuni utara shomo echi ne sekoro esanniyo gusu, ingarʼan, Oya uirup orun chi paye ash na. 
ACT.13.47	Inambe gusu ne yakun, Utarapa un kashpaotte wa ene itak-hi:—
ACT.13.47	Oya uirup pekereka gusu Kuani e ashte ash,
ACT.13.47	Moshiri-gesh pakno moshiri-pa pakno kashiobiuki ambe e ki kuni gusu ne na,
ACT.13.47	ari itak. 
ACT.13.48	Orowa, Oya uirup tap ambe inu chiki, yaikopuntek, aige, Kamui itak pasere: orowa, otusashuishiri pakno an inotu gusu aatte utara anak ne eishokon nisa ruwe ne. 
ACT.13.49	Orowa, Utarapa itak anak ne obitta nei kotan shikapneka no shipiraspa nisa ruwe ne. 
ACT.13.50	Koroka, Yudea un utara anak ne nei machiya ta okai aoripak an aainukoro shiwentep utara newa esapane okkai utara onishnishi wa Pauros newa Barnabas nei kotan okeuba kuni epokbare nisa ruwe ne. 
ACT.13.51	Koroka, nei utara anak ne machiya un utara epeka chikiri ush koponchi tuituye wa, Ikoniom kotan ta araki. 
ACT.13.52	Orowa, koikara utara anak ne nupetne ambe newa Ashkanne Ramat ani aeshik nisa ruwe ne na.
ACT.14.1	Orowa, Ikoniom kotan ta nei utara anak ne utura Yudea un utara koro uwekari chisei ta ahup, aige, inne no okai Yudea un utara newa Herenes un utara eishokore pakno itak sange nisa ruwe ne. 
ACT.14.2	Koroka, itakkashi okai Yudea un utara anak ne Oya uirup sarabe chiukopoye wa nei iriwak orun wen no iki re nisa ruwe ne. 
ACT.14.3	Tambe gusu, ohonno nei kotan ta riya wa rametokkon no Utarapa gusu ye, aige, Shinuma anak ne nei utara koro teke ani shirosh newa iyokunnure ambe akire hine koro irenga gusu an itak gusu paweteshu ki nisa ruwe ne. 
ACT.14.4	Koroka, nei machiya un inne utara anak ne aeuko-pi an; nimara anak ne Yudea un utara tura no okai, nimaraha Apostoro utara tura ko-okai ruwe ne. 
ACT.14.5	Orowa, Oya uirup newa Yudea un utara newa koro esapane utara tura wen no iki wa shuma kopiyekara gusu kopiuki kuni ambe an chiki, 
ACT.14.6	nei utara eraman wa Rukaonia, Rustra newa Derbe ari aye machiya hemhem, nei okari ta okai kotan ta hemhem kokira: 
ACT.14.7	awa, nei ushiketa pirika shongo eupaskuma nisa ruwe ne.
ACT.14.8	Orowa, chikiri katchak, koro habo honi wano hera wa ramma shomo apkash an guru a kane an. 
ACT.14.9	Nei guru anak ne Pauros itak shiri an i nu: aige, shinuma orun Pauros anak ne oshikkurukote hine kashiaobiuki kuni gusu an eishokor-i koro wa an ambe nukara chiki, rui hawe ani;—E chikiri kata oupeka no ash yan,—sekoro itak. 
ACT.14.10	Aine, shinuma matkosanu wa apkash nisa ruwe ne. 
ACT.14.11	Orowa, inne utara anak ne Pauros iki ambe nukara chiki, hawe ashte wa Rukaonia un itak ani,—Ainu nokaha koro wa Kamui utara un orun rap wa okai na,—ari itak. 
ACT.14.12	Orowa, Zeus ani Barnabas reikore, aige, Hermes ani Pauros reikore nisa, shinuma anak ne itak sapane guru ne ruwe ne gusu ne na. 
ACT.14.13	Orowa, nei machiya samaketa an Zeus otta yaishieiwangere guru anak ne beko newa nonno-mui apa otta koro wa ek hine inne utara tura no yange kuni aramu. 
ACT.14.14	Koroka, apostoro utara ne Barnabas newa Pauros anak ne nei ambe nu chiki, koro mipi yaspa wa inne utara tumta ahup hine hawe ashte wa ene itak-hi:— 
ACT.14.15	Nishpa utara, hemanda gusu tap ambe echi ki ya? Chi utara ne yakka echi utara korachi shinep ne an oibe koro utara chi ne, aine, pirika orushpe echi nure kuni utara chi ne, echi utara tap okai raka isambe oyakta ande wa kando newa toitoi newa atui newa otta okaibe obitta kara ishu Kamui orun echi hosarire kuni ki utara chi ne: 
ACT.14.16	Shinuma anak ne obitta no okai moshiri uirup yaikota rengaine kon ruhu ta apkash kuni moshima no ande nisa ruwe ne. 
ACT.14.17	Yakka, Yaikota gusu paweteshu isam no ki shomoki, inambe gusu ne yakun, Shinuma pirikap ki wa kando wano apto kore hene ki nuye an no paha kore hene ki, samata, aep ani hene yaikopuntek ambe ani hene echi koro sambe shikte nisa ruwe ne, ari itak. 
ACT.14.18	Orowa, tap an itak ani aine-aine hokamba no nei utara nei yangep iteki orota yange kuni iki nisa ruwe ne na.
ACT.14.19	Koroka, Antiok newa Ikoniom kotan wano Yudea un utara nei kotan orun araki: orowa, inne utara onishnishi okere chiki shuma ari Pauros kopiyekara, awa, shinuma rai okere ari kuni ramu gusu nei machiya wano nimba wa paye. 
ACT.14.20	Koroka, i okari ta koikara utara roshki wa okai rapoketa, shinuma hopuni wa machiya ta ahun: orowa, nei shimge toho ta Barnabas tura Derbe kotan ta arapa nisa ruwe ne. 
ACT.14.21	Awa, nei machiya otta pirika shongo eupaskuma okere chiki, samata, inne koikara utara kara okere chiki, Rustra newa Ikoniom newa Antiok kotan ta hoshippa, aine, koikara utara kon ramat tumashnure hine nei 
ACT.14.22	eishokor-i ta ramma okai kuni onishnishi hemhem ki, samata, inne no okai aeramchuptekbe akush wa Kamui moshiri ta ahup kuni etokosh ruwe ne ari an ambe nure nisa ruwe ne. 
ACT.14.23	Orowa, obitta no okai karisia oshiketa nei utara gusu ekashi atek-numgere hene ki, shomo ramnu ti wa inonno-itak ki okere chiki, gusu eishokoro Utarapa orun iko-ande nisa ruwe ne. 
ACT.14.24	Orowa, Pisidia kotan akush wa nei utara Pampuria kotan koshirepa. 
ACT.14.25	Awa, Perga kotan ta itak ye okere chiki, Attaria kotan ta sap; 
ACT.14.26	orowa, auweomare okere moni ki kuni gusu Kamui irenga otta akoropare ita orowa no hopumba kotan Antiok kotan orun atuitomotuye nisa ruwe ne. 
ACT.14.27	Aige, araki wa karisia uwekarapare chiki, tura no Kamui ikichi obitta no okaibe hemhem, Oya uirup gusu eishokor-i kuni an apa Shinuma maka orushpe hemhem ye wa nure nisa ruwe ne. 
ACT.14.28	Orowa, irukai shomo ne no nei utara anak ne koikara utara tura riya nisa ruwe ne na.
ACT.15.1	Orowa, Yudea moshiri wano okai utara anak ne sap wa epakashnu hine ene itak-hi:—Mose oma buri korachi okarituye buri akore shomoki yak anak ne kashiaobiuki eaikap ruwe ne. 
ACT.15.2	Orowa, Pauros newa Barnabas anak ne nei utara tura saure shomo ne an upaukoiki ambe newa uwepekennu ambe ki chiki, Pauros newa Barnabas anak ne moshima okai utara tura Yerusarem kotan ta hemespa wa tap an upahunara arabe gusu apostoro utara newa puresbuteros utara otta inu kuni gusu aesanniyo nisa ruwe ne. 
ACT.15.3	Tambe gusu, nei utara anak ne karisia un utara ankushkerai apayere koro, Poinekia newa Samaria kotan ta Oya uirup hosari ambe ye: orowa, obitta no okai iriwak utara nupetnere nisa ruwe ne na. 
ACT.15.4	Orowa, Yerusarem kotan ta araki chiki, nei karisia newa puresbuteros utara newa apostoro utara orowa no auk, aige, tura no Kamui iki obitta no okaibe nure nisa ruwe ne na. 
ACT.15.5	Koroka, Parisee ikiri un okai eishokoro utara anak ne hopumba wa okarituye buri akire wa Mose tuitak ashikashimare kunip ne, ari itak.
ACT.15.6	Orowa, apostoro utara newa puresbuteros utara anak ne tap ambe esanniyo gusu uwekarapa. 
ACT.15.7	Aige, poron no upaukoiki okere chiki, Petros hopuni wa nei utara orota ene itak-hi:—
ACT.15.7	Iriwak utara, etokota Kamui anak ne echi tumuge wano en numge wa Oya uirup utara pirika shongo oma itak nu hine eishokoro kuni ne ki nisa sekorʼambe echi eraman ruwe ne. 
ACT.15.8	Orowa, keutum eraman Kamui anak ne nei utara gusu paweteshu ki wa, un orun korachi, nei utara otta ne yakka Ashkanne Ramat kore nisa ruwe ne; 
ACT.15.9	aige, nei utara newa chi utara gusu shinnai no are shomoki no eishokor-i ani koro keutura ashkannere. 
ACT.15.10	Tambe gusu, tane hemanda gusu echi utara anak ne chikoro ekashi ne yakka chi utara ne yakka sei eaikap no an rekuchi orumbe koikara utara koro rekuchi eunu wa Kamui koramnukara ruwe he an? 
ACT.15.11	Koroka, nei utara korachi, chi utara ne yakka Utarapa ne Yesu korʼirenga ankushkeraipo kashiaobiuki kusu ne na ari chi eishokon ruwe ne, ari itak.
ACT.15.12	Orowa, nei inne utara anak ne mo no okai; aige, ani Oya uirup ututta Kamui kara shirosh newa iyokunnure ikip nei utara orota Barnabas newa Pauros ye ambe inu korʼan nisa ruwe ne. 
ACT.15.13	Orowa, ye okere chiki, Yakob ese wa ene itak-hi:—Iriwak utara en orun inu wa en kore yan: 
ACT.15.14	Kamui anak ne hoshiki no Oya uirup orota ek wa yaikota kon reihei gusu nei utara tumuge wano utara uk kuni orushpe Simeon un nure nisa ruwe ne. 
ACT.15.15	Orowa, uweingarape oma itak tane kopakeat ruwe ne; ene chieshinnuye wa an:—
ACT.15.16	Tap okaibe an okaketa Ku hoshipi wa
ACT.15.16	Dabid koro horak wa an kash kanna Ku kara;
ACT.15.16	Nei awende ushi kanna Ku kara,
ACT.15.16	Aine, nei ambe ashte kusu ne na:
ACT.15.17	Tambe anak ne oyokane wa okai utara, samata,
ACT.15.17	Kashita Ku reihei aye Oya uirup utara Utarapa hunara kuni gusu an ambe ne.
ACT.15.18	Sekoro, moshiri heashi wano tap okaibe eramande Utarapa ye ruwe ne.
ACT.15.19	Tambe gusu, Oya uirup tumta Kamui orun hosari utara shomo chiukopoyere yak pirika kuni ku ramu: 
ACT.15.20	koroka, nei utara anak ne potoki ichakkerepe hemhem, hoiyop hemhem, rekuchi anumbap hemhem, kem hemhem shomo ekottanu kuni ne orun teshkara wa ye kuni ku esanniyo ruwe ne. 
ACT.15.21	Inambe gusu ne yakun, fushkone okai ikiri wano obitta no okai machiya upshotta Mose eupaskuma utara okai, shini toho range uwekari chisei ta aoro-oitak wa an ruwe ne gusu ne na, sekoro itak.
ACT.15.22	Tap orowa no apostoro utara newa puresbuteros utara obitta no karisia un utara tura, tura no ikichi utara tumuge wano ainu utara numge wa Pauros newa Barnabas tura Antiok kotan orun payere kuni pirika kunak yainu, aige, iriwak tumta okai pase utara ne Barsabas ani aye Yudas newa Siras anumge nisa ruwe ne: 
ACT.15.23	awa, nei utara ani ene ene nuye nisa,—Apostoro utara newa puresbuteros utara anak ne Antiok newa Suria newa Kirikia kotan ta okai Oya uirup wano okai iriwak utara otta, rangarap an na: 
ACT.15.24	un orowa no paye an utara anak ne itak ani echi chiukopoyere hine echi kon ramat utumashire nisa ruwe ne sekoro chi nu ruwe ne gusu; nei utara anak ne un orowa no shomo akashpaotte ruwe ne na; 
ACT.15.25	tambe gusu, chi utara anak ne shine keutum koro wa ukoramkoro okere gusu utara numge wa chikoro omap an Barnabas newa Pauros tura echi orun omande kuni pirika kunak chi yainu nisa, 
ACT.15.26	nei utara anak ne chikoro Utarapa ne Yesu Kiristo kon reihei gusu koro inotu eyaiotupekare shomoki nisa ruwe ne. 
ACT.15.27	Tambe gusu, Youdas newa Siras payere ash, aige, nei utara ne yakka yaikota paro ani tap okai orushpe echi nure kusu ne na. 
ACT.15.28	Inambe gusu ne yakun, tap okai an kuni gusu ne ambe moshima an poro ashikerep ani shomo echi shikere kuni Ashkanne Ramat otta ne yakka, un otta ne yakka pirika kunak aramu; 
ACT.15.29	nei arabe anak, potoki otta ayangep hemhem, kem hemhem, rekuchi anumbap hemhem, hoiyop hemhem shomo ekottanu ambe ne; tap okaibe gusu echi yaikota ekottanu shomoki chiki, echi gusu pirika ruwe ne. Ratchitara no okai yan.
ACT.15.30	Tambe gusu, nei utara anak ne apayere okere yakun, Antiok kotan ta sap; aige, inne utara uwekarapare chiki, nei kambi koropare. 
ACT.15.31	Orowa, nei ambe aoro-oitak chiki, nei omaoma ambe gusu nupetne ruwe ne. 
ACT.15.32	Orowa, Youdas newa Siras anak ne yaikota uweingara utara newa inne itak ani iriwak utara onishnishi hemhem ki tumashnure hemhem ki nisa ruwe ne. 
ACT.15.33	Awa, an pakihi uturuta nei kotan ta okai chiki, orowa no atesh-kara iriwak utara orun itomo an no ahoshippare. 
ACT.15.35	Koroka, Pauros newa Barnabas anak ne Utarapa itak epakashnu hene eupaskuma hene ki gusu Antiok kotan ta riya, shui, moshima okai inne utara ne yakka tura ruwe ne.
ACT.15.36	Orowa, an toho okake an koro,—Otta Utarapa itak chi eupaskuma machiya pishno orun paye ash hine iriwak utara hotanukara wa nekon a ikichi wa okai ya nukanro, ari Pauros anak ne Barnabas otta ye nisa ruwe ne. 
ACT.15.37	Orowa, Barnabas anak ne Markos ari an reihei ani areikore Yoannes ne yakka tura kuni ramu. 
ACT.15.38	Koroka, Pauros anak ne pampuria kotan ta an ita nei utara ekohopi wa hoshipi hine tura no ikichi shomoki guru tura no arapare ambe pirika shomo ne sekoro ramu. 
ACT.15.39	Aine, utashpa shiu upaekoiki ambe hopuni, nei utara uwekopi pakno ne ruwe ne, orowa, Barnabas anak ne Markos tura wa Kupros orun atuitomotuye wa paye; 
ACT.15.40	koroka, Pauros anak ne Siras numge, aige, iriwak utara ani Utarapa korʼirenga otta aikoande wa paye nisa ruwe ne. 
ACT.15.41	Orowa, shinuma karisia tumashnure wa Suria newa Kirikia kotan kush nisa ruwe ne na.
ACT.16.1	Orowa, shinuma Derbe newa Rustra kotan otta ne yakka ek nisa: aige, ingarʼan, eishokoro shiriki an shine Yudea un shiwentep koro okkai poho Timoteos ari an reihei koro koikara guru an, korota, koro michi anak ne Herenes un guru ne ruwe ne na. 
ACT.16.2	Nei guru anak ne Rustra newa Ikoniom kotan ta okai iriwak utara tumta pirika assuru akore guru ne ruwe ne. 
ACT.16.3	Pauros anak ne shinuma itura rusui: aige, nei kotan ta okai Yudea un utara gusu shinuma uk wa okarituye buri kire nisa: koro michi anak ne Herenes un guru ne sekoro obitta no okai utara eraman nisa ruwe ne gusu ne na. 
ACT.16.4	Orowa, okai machiya akush wa paye rapoketa, apostoro utara newa Yerusarem kotan ta okai puresbuteros utara esanniyo ipawetenge ashikkashimare kuni ne otta koropare nisa ruwe ne. 
ACT.16.5	Tambe gusu, karisia un utara anak ne eishokor-i gusu atumashnure, aige, to pishno auinnere nisa ruwe ne na.
ACT.16.6	Orowa, nei utara purigia newa Garatia kotan kush, Asia moshiri ta itak nure kuni Ashkanne Ramat orowa no ahattoki nisa ruwe ne gusu ne na; 
ACT.16.7	aige, Musia kotan ehange no araki chiki, Bitunia kotan orun paye kuni aramu nisa; awa, Yesu kon Ramat ramuoshma shomoki nisa ruwe ne; 
ACT.16.8	aine, Musia akush chiki Troas kotan ta sap. 
ACT.16.9	Orowa, an noshketa Pauros otta anukarape an; Makedonia moshirʼun guru slrinen ash hine orun koramkoro shiriki an wa un kaobiuki wa un kore, ari an itak ani itak nisa. 
ACT.16.10	Aige, shinuma tan anukarape nukara chiki, nani chi utara Makedonia moshiri ta paye ash kuni hunara, nei utara otta pirika shongo eupaskuma kuni ne Kamui un nishuk sekoro esanniyo ash nisa ruwe ne gusu ne na.
ACT.16.11	Tambe gusu, kaya rire wa kuwanno atui-tomotuye hine Samotrake kotan ta ek, orowa, nei shimge tobo ta Neaporis kotan ta shirepa; orowa, nei i wano Piripoi kotan ta ek, 
ACT.16.12	nei arabe anak Makedonia moshiri ta an machiya ne, nei kotan un atpake an ushi ne, aatupte utara korobe ne ruwe ne: aige, an toho uturu nei machiya ta riya ash nisa ruwe ne na. 
ACT.16.13	Orowa, shini tobo ta nei machiya apa osoine ash wa inonno-itak kuni gusu an ari ayainu pet samta an ushike orun paye ash nisa ruwe ne; aige, rok ash hine uwekarapa wa okai shiwentep utara otta itak nisa ruwe ne. 
ACT.16.14	Orowa, murasaki senkaki ehok Tuateira moshiri ta an machiya un Rudia ari an reihei koro shiwentep an, shinuma anak ne Kamui koongami guru ne, aine, un orun nu nisa ruwe ne na: nei slriwentep Pauros ye itak gusu ikokanu kuni ne Utarapa anak nei sambe maka nisa ruwe ne. 
ACT.16.15	Orowa, shinuma anak ne koro chisei un utara tura baptisma akore okere chiki, un koramkoro wa ene itak-hi:—Kuani anak ne Utarapa gusu ikipniukesh guru ku ne ari echi esanniyo chiki, ku kot chisei ta ahup hine riya wa en kore ani itak. Orowa, shinuma shiyuppa no nei no ki nisa ruwe ne.
ACT.16.16	Orowa, inonno-itak ki kuni ushike orun paye ash ita anak ne, tusu ki wa gusu kon nishpa utara poron no epirikare pon itak ki ramat shikatkare shine matkachi un etunangara nisa ruwe ne. 
ACT.16.17	Awa, shinuma anak ne Pauros newa un oshi ek wa hawe ashte hine ene itak-hi:—Tan utara anak ne Iyotta Rikun Kamui koro usshiune utara ne, echi utara gusu kashichiobiuki kuni ruhu assuru ashte utara ne ruwe 
ACT.16.18	ne, ari itak. Inne toho uturuta shinuma nei no ki nisa ruwe ne. Koroka, Pauros anak ne shi no yairamkoiki wa gusu hosari hine nei ramat otta ene itak-hi:—Yesu Kiristo kon reihei ankushkerai nei guru orowa no oashin kuni e kashpaotte ash na, ari itak. Aige, nei pakihigeta nei ambe oashin nisa ruwe ne.
ACT.16.19	Orowa, ani aeyaiepirikare kunip anak ne oashin wa isam ari an ambe nei shiwentep kon nishpa utara nukara chiki, Pauros newa Siras kishima hine eiyok ushike ta okai esapane utara orun nimba, 
ACT.16.20	aige, tono utara otta itura yakne ene itak-hi:—Tan utara anak ne Yudea un utara ne, awa, shi no akoro machiya chiukopoyere ruwe ne; 
ACT.16.21	samata, Roma un utara chi ne, aine, uk hene shikkashima hene ki kuni hatto an buri ashte ruwe ne, sekoro itak. 
ACT.16.22	Orowa, inne utara hopumba wa nei utara kopiuki: aige, tono utara imipihi asoshpa wa shirikik kuwa ani akokik kuni kashpaotte nisa ruwe ne. 
ACT.16.23	Orowa, poron no akoshirikik okere chiki, upakashnu chisei ta iyahupte, aige, nei chisei pungi anak ne irammakaka shikkashima kuni kashpaotte nisa ruwe ne na: 
ACT.16.24	awa, nei no akashpaotte gusu upakashnu chisei onnaige an tumbu ta ahupte hine koro chikiri chikuni otta irammakaka kote nisa ruwe ne. 
ACT.16.25	Koroka, an noshike paketa Pauros newa Siras anak ne Kamui otta inonno-itak hemhem ki shinotcha-ibehe shinotcha hemhem ki shiriki wa okai an, awa, okai apakashnu utara nei ambe inu korʼan; 
ACT.16.26	aige, ekushkonna poro shirishimoye an, nei upakashnu chisei asamaha amoimoigere pakno an ruwe ne: orowa, nani apa-ushta obitta makke; samata, obitta no okai utara koro atupepeok-tep apita nisa ruwe ne. 
ACT.16.27	Orowa, upakashnu chisei pungi anak ne amososo wa an wa upakashnu chisei apaushta makke wa an shiri nukara chiki, apakashnu utara kira wa isam kuni ramu gusu, koro rangetam etaye hine yairaige etokooiki ruwe ne. 
ACT.16.28	Koroka, Pauros anak ne rui hau ani hawe ashte wa ene itak-hi:—Iteki yaiewende yan: chi utara obitta teda okai ruwe ne gusu ne na, ari itak. 
ACT.16.29	Orowa, shinuma shune akoro wa ek kuni hawe ashte, aige, aotereke ahun wa 
ACT.16.30	ishitoma gusu kotususatki hine Pauros newa Siras kotpoketa shirikamu, orowa, nei utara soyumbare wa ene itak-hi:—Nishpa utara, kashiaobiuki kuni ne nekon a ku ki yak pirika ya? 
ACT.16.31	Orowa, nei utara ene itak-hi:—Utarapa ne Yesu eishokoro yan, yakun e kashichiobiuki kusu ne, eani newa e koro uni un utara tura, ari itak. 
ACT.16.32	Orowa, shinuma newa koro uni ta obitta no okai utara orun nei utara anak ne Utarapa gusu an itak ye nisa ruwe ne. 
ACT.16.33	Aige, an noshke nei epakihigeta shinuma nei utara uk wa koro shirikik piri furaye; orowa, nani shinuma anak ne obitta no okai koro utara tura baptisma akore. 
ACT.16.34	Samata, koro chisei orun nei utara tura wa kotpoketa aep ande, orowa, Kamui eishokoro gusu, obitta no okai toro uni un utara tura shi no yainuchattek nisa ruwe ne.
ACT.16.35	Koroka, tokap ne chiki tono utara anak ne uitek utara teshkara hine ene itakte-hi:—Nei utara honnere yan. 
ACT.16.36	Orowa, nei upakashnu chisei pungi anak ne nei itak Pauros nure wa ene itak-hi:—Echi utara ahonnere kuni tono utara teshkara shongo ek na: tambe gusu itomo an no soyumba wa en kore, ari itak. 
ACT.16.37	Koroka, orota Pauros ene itak-hi:—Roma kotan un utara chi ne, awa, nei utara anak ne un kokatpakte shomoki no anukan no un shirikik hemhem ki upakashnu chisei ta un ahupte hemhem ki nisa; aige, tane arorokishne no un soyumbare ruwe he an? shi an no shomo; koroka, nei utara yaikota araki hine un soyumbarero, ari itak. 
ACT.16.38	Orowa, auitek utara anak ne tono utara orun tap orushpe nure nisa: awa, Roma kotan un utara ne sekorʼambe nei utara inu chiki, ishitoma ruwe ne; 
ACT.16.39	aige, araki wa koramkon nisa ruwe ne; orowa, soyumbare chiki nei kotan wano paye kuni onishnishi nisa ruwe ne. 
ACT.16.40	Orowa, upakashnu chisei wano soyumba chiki Rudia uni un ahup: aige, iriwak utara nukara yakun onishnishi wa paye nisa ruwe ne na.
ACT.17.1	Orowa, nei utara anak ne Ampiporis newa Aporonia kotan akush okere chiki, Tessaronika kotan akoshirepa; nei kotan ta Yudea un utara koro uwekarapa chisei an: 
ACT.17.2	orowa, Pauros anak ne ramma an buri korachi, nei utara orun ahun, aige, re shini toho pakno Kamui kambisosh koro wa tura no eukoyupetere, 
ACT.17.3	awa, Kiristo anak ne ayairamshitnere wa rai i orowa no hetopo-shiknu kuni gusu an ap ne ari an arabe pita wa ye: samata, echi orun ku eupaskuma Yesu anak ne nei Kiristo ne sekoro ye nisa ruwe ne na. 
ACT.17.4	Orowa, okai sereke utara aeishokore wa Pauros newa Siras tura ko-okai; Kamui ko-oripak Herenes un inne utara newa moyo shomo ne okai pase shiwentep utara ne yakka ki ruwe ne. 
ACT.17.5	Koroka, Yudea un utara anak ne eyaitunnap ki wa gusu nupan wenbe ikichi utara koro wa topaha utara uwekarapare hine nei machiya ta sakayo hopunire; aige, Yason koro chisei kopiuki wa utara otta shinuma utara soyumbare kuni hunara ruwe ne. 
ACT.17.6	Orowa, shomo anukara chiki, machiya esapane utara kotpoke orun Yason newa okai iriwak utara nimba wa araki hine ene hawe ashte-hi:—Moshiri uirup kuttoko nere utara teda ne yakka araki wa okai; 
ACT.17.7	awa, Yason anak ne nei utara uina: aige, nei utara obitta Kaisaros ipawetenge otereke wa—Moshima an Moshiri Esa-pane guru ne Yesu an—ari itak shiriki wa okai ruwe ne, ari itak. 
ACT.17.8	Orowa, topaha utara newa nei machiya esapane utara tap orushpe nu chiki chiukopoye ruwe ne. 
ACT.17.9	Orowa, Yason newa moshima okai utara orowa no aekuwakorep auk chiki honnere nisa ruwe ne.
ACT.17.10	Orowa, nani iriwak utara anak ne anchikarata Beroia kotan orun Pauros newa Siras payere; awa, nei kotan akoshirepa chiki Yudea un utara koro uwekarapa chisei ta ahup. 
ACT.17.11	Aige, nei kotan un utara anak ne irenga an keutura sange wa nei itak uk, aine, nei orushpe ene ani ne ya ingara kuni ne to pishno Kamui kambi-sosh uwande nisa ruwe ne gusu, Tessaronika un utara kasu no nupuru utara ne ruwe ne. 
ACT.17.12	Tambe gusu nei utara inne no eishokoro; shui, aainukoro Herenes un shiwentep utara ne yakka, moyo shomo ne okai okkai utara ne yakka eishokon nisa ruwe ne na. 
ACT.17.13	Koroka, Pauros anak ne Beroia kotan ta ne yakka Kamui itak assuru ashte wa an shiri Tessaronika kotan ta okai Yudea un utara inu chiki, nei kotan ta ne yakka araki wa inne topaha utara chiukopoyere hine utumashire nisa ruwe ne. 
ACT.17.14	Awa, nani iriwak utara anak ne atui-sam pakno orun arapa kuni ne Pauros omande: orowa, Siras newa Timoteos anak ne naa nei kotan ta riya. 
ACT.17.15	Koroka, Pauros tura utara anak ne Atens kotan pakno shinuma tura: aige, Siras newa Timoteos anak ne tunashino shinuma orota araki kuni akashpaotte an irenga akore chiki, nei utara nani paye nisa ruwe ne.
ACT.17.16	Orowa, Pauros anak ne Atens kotan ta nei utara araki kuni ehuye wa an shiri rapoketa, nei machiya anak potoki ani aeshik wa an i nukara chiki, oshke un koro keutura aparaparasere. 
ACT.17.17	Awa, shinuma Yudea un utara newa Kamui ko-oripak utara tura uwekarapa chisei ta hene, samata, otta araki utara tura eihok ushiketa hene kesto range eukoyupekere nisa ruwe ne. 
ACT.17.18	Orowa, Stoik newa Epikuria un utara koro epakashi gusu eramush an utara anak ne shinuma etunangara. Aige, Tan patachinne guru hemanda itak ani itak sange kushki ya? ari itak utara okai: shui, shinuma anak ne Oya Kamui assuru ashte guru ne kotom an, ari itak utara ka okai: Shinuma anak ne Yesu newa hetopo-shiknu ambe eupaskuma ruwe ne gusu ne na. 
ACT.17.19	Orowa, nei utara anak ne shinuma kishima wa Areo nupuri ta tura hine ene itak-hi:—E ye tan ashiri epakashi nekon a ambe ne ya? un nure wa un kore. 
ACT.17.20	Inambe gusu ne yakun, aokai anak ne usa okai oya orushpe assuru ashte korʼan: tambe gusu, tap orushpe ikkewehe chi nu rusui ruwe ne. 
ACT.17.21	(Obitta no okai Atens un utara newa nei kotan ta riya utara anak ne ashiri orushpe nure hene ki inu hene ki patek ramma kane ikichi ruwe ne gusu ne na). 
ACT.17.22	Orowa, Pauros anak ne nei Areo nupuri tumta ash wa ene itak-hi:—Atens kotan un okkai ainu utara, nep ne yakka gusu echi utara anak ne Kamui ko-oripak kashpa utara echi ne kuni ku nukara. 
ACT.17.23	Inambe gusu ne yakun, ku apkash rapoketa otta echi ko-ongami okaibe ku ingara chiki,—Aeramushkari Kamui gusu—ani an itak ani kashita anuye wa an Yange set ku nukan nisa ruwe ne gusu ne na. Erampeutek no echi koongami ambe kuani echi nure ash na. 
ACT.17.24	Ingi-moshiri newa otta okaibe obitta kara Kamui anak ne, Shinuma anak, kando newa moshiri newa koro Utarapa ne wa gusu, teke ani akara chisei ta oshiroma shomoki; 
ACT.17.25	shui, Shinuma anak ne nep ka eishiramne korachi, ainu teke ani aeyaishieiwangere eaikapbe ne ruwe ne; Shinuma yaikota anak ne obitta no okai utara otta inotu hemhem, heisepa hemhem, nep ne yakka hemhem koropare ruwe ne gusu ne na; orowa, 
ACT.17.26	moshirʼebitta ko-oshiroma kuni ne shinen orowa no pishno okai moshiri uirup kara, aige, nei utara okai kuni pakihi hemhem oshiroma kuni ushike hemhem esanniyo nisa ruwe ne; 
ACT.17.27	Shinuma anak ne pishno okai chi utara orowa no ehangeko no an shomoki a yakka, nei utara Kamui hunara wa Shinuma gusu shitembatemba hine pa kuni arabe ne; 
ACT.17.28	chi utara anak ne Shinuma otta ishu hemhem ki, moimoige hemhem ki, an katuhu koro hene ki ruwe ne gusu ne na; yaikota echi koro yukara ki utara ye-hi korachi:—Chi utara anak ne Shinuma koro santek chi ne ruwe ne na. 
ACT.17.29	Tambe gusu, Kamui koro santek utara chi ne ruwe ne gusu, Kamui anak ne ainu ramepakari wa yainu gusu eshinnuye kongani hene, shirokani hene, shuma hene ne kuni aesanniyo kunip shomo ne ruwe ne. 
ACT.17.30	Tambe gusu Kamui nei eramsak an pakihi emoshma no ande nisa; koroka, tane anak neita okai yakka obitta no okai utara yaikokatpak kuni kashpaotte ruwe ne: 
ACT.17.31	Shinuma anak esanniyo okere ainu ani oupeka no ingi moshiri uirup koipishi kuni toho atte nisa ruwe ne gusu ne na; aige, Shinuma anak ne nei guru rai i orowa no hetopo-shiknure-hi ani an ambe ani obitta no okai utara gusu nei arabe sonnere nisa ruwe ne na.
ACT.17.32	Nei utara anak ne rai i orowa no hetopo-shiknu orushpe nu chiki, eoya itak utara ka okai; koroka, moshima okai utara anak ne—Tap orushpe gusu kanna-shui e orun chi nu kusu ne na, ari itak. 
ACT.17.33	Tambe gusu, Pauros anak ne nei utara tumuge wa oman. 
ACT.17.34	Koroka, an utara anak ne shinuma tura no ko-okai wa eishokoro: nei utara tumugeta Areo nupuri un Dionusios ka an, orowa, Damaris ari an reihei koro shine shiwentep an, samata, nei utara tura moshima utara okai ruwe ne na.
ACT.18.1	Tap orushpe hetuku okaketa shinuma anak ne 
ACT.18.2	Atens wano arapa wa Korintos kotan ta ek. Awa, nahun Itaria kotan wano ek Pontikos uirup un Akura ari an reihei koro Yudea un guru, koro machi Priskira tura nukara nisa ruwe ne; obitta no okai Yudea un utara Roma kotan wano paye kuni ne Kraudios kashpaotte nisa ruwe ne gusu ne na: aige, nei utara otta shinuma ahun nisa ruwe ne; 
ACT.18.3	orowa, shinuma anak ne ukorachi an moni gusu iki guru ne wa gusu, tura no reushi hine iki nisa ruwe ne; iki kuni gusu an moni anak ne kash karape ne ruwe ne gusu ne na. 
ACT.18.4	Orowa, shinuma shini toho range uwekarapa chisei ta eukoyupekere wa Yudea un utara ne yakka Herenes un utara ne yakka eishokore kuni ki nisa ruwe ne.
ACT.18.5	Koroka, Siras newa Timoteos anak ne Makedonia kotan wano sap chiki itak ani Pauros akire wa Yesu anak ne Kiristo ne sekoro Yudea un utara otta paweteshu ki. 
ACT.18.6	Orowa, nei utara anak ne eshishi wa koatcha yakun, shinuma koro raipi tuituye wa ene itakhi:—Echi koro kem anak ne yaikota echi koro sapa kata an na; Kuani anak ne turu-sakbe ne: tewa no Oya uirup orun ku oman kusu ne na. 
ACT.18.7	Orowa, shinuma oman wa Titos Yustos ari an reihei koro shine ainu kot chisei ta ahun, nei guru anak Kamui ko-ongami guru ne, kot chisei anak ne nei uwekarapa chisei samaketa an ruwe ne. 
ACT.18.8	Orowa, nei uwekarapa chisei esapane guru Krispos anak ne koro chisei un utara obitta tura no Utarapa eishokon nisa ruwe ne; samata, Korintos kotan un inne utara nu wa eishokoro, aine, baptisma akore nisa ruwe ne. 
ACT.18.9	Orowa, anchikara ta Utarapa anak ne anukarape ani Pauros otta ene itak-hi:—Iteki ishitoma, koroka itak wa iteki mo no an yan: 
ACT.18.10	Kuani anak ne e tura no an, orowa, e iwende gusu inan guru ne yakka shomo e kopiuki kusu ne: tan machiya ta inne utara ku koro ikiri an ruwe ne gusu ne na, sekoro itak. 
ACT.18.11	Orowa, shinuma tu pa e emko nei ita riya hine nei utara tumta Kamui itak epakashnu nisa ruwe ne na.
ACT.18.12	Orowa, Gario anak ne Akaia kotan epungine wa an rapoketa, Yudea un utara shine-ikinne Pauros kopiuki gusu hopumba, aige, koipishi set kotchake un shinuma tura wa ene itak-hi:— 
ACT.18.13	Tan guru anak ne tuitak nei no an shomo ne no Kamui ko-ongami kuni ne utara onishnishi ruwe ne. 
ACT.18.14	Koroka, Pauros tane paro maka kusu ne ita, Gario anak ne Yudea un utara orun ene itak-hi:—Yudea un echi utara, tap orushpe anak ne son no newa chikokatpak hene wen hoiyop hene gusu an ambe ne yak anak ne echi orun ku inu yak pirika ruwe ne, a koroka: 
ACT.18.15	echi koro itak hene, reihei hene, yaikota koro tuitak hene gusu an upahunara arabe ne yak ne, echi utara yaitota nei ambe esanniyo yan; tuani anak nei no okai oushpe gusu shomo toipishi ki kusu ne kuni ku ramu. 
ACT.18.16	Orowa, shinuma anak ne nei utara koipishi set wano okeuba nisa ruwe ne. 
ACT.18.17	Aige, nei utara anak ne uwekarapa chisei esapane guru Sostenes kishima kane, koipishi set kotchaketa shirikik nisa ruwe ne. Awa, Gario anak ne tap okai orushpe gusu iteki ekottanu nisa ruwe ne.
ACT.18.18	Orowa, Pauros anak ne naa inne toho ta nei kotan ta reushi chiki, iriwak utara kouwetutkopak hine Siria moshiri ta oman kuni atuitomotuye nisa, Priskira newa Akura shinuma tura no paye nisa ruwe ne; shinuma aeuitaknup an gusu Kenkrea kotan ta sapa memke nisa ruwe ne. 
ACT.18.19	Aige, nei utara Epesos kotan ta koshireba, awa, nei kotan ta nei utara hoppa: koroka, shinuma yaikota nei uwekarapa chisei ta ahun wa Yudea un utara tura eukoyupekere nisa ruwe ne. 
ACT.18.20	Orowa, naa ohon no nei kotan ta riya kuni akorarakoro chiki, shomo ramuoshma; 
ACT.18.21	koroka, shinuma uwetutkopak ki, aine, Kamui rengaine an chiki shui echi orun ku hoshipi kusu ne ari itak koro, Epesos kotan wano atuitomotuye wa oman nisa ruwe ne. 
ACT.18.22	Orowa, shinuma Kaisarea kotan ta yan yakun, hemesu wa nei karisia korangarap, orowa no, Antiok kotan ta san. 
ACT.18.23	Aige, nei kotan ta an pakihi uturu reushi, orowa no oman, awa, Garatea newa Purigia moshiri ikiri an no akush wa koikara utara tumashnure nisa ruwe ne.
ACT.18.24	Orowa, Ariksandria un ikiri an eramush guru ne Aporos ari an reihei koro shine Yudea un guru anak ne Epesos kotan ta ek; Shinuma anak ne Kamui kambi-sosh gusu kiroroashnu guru ne. 
ACT.18.25	Tan guru anak ne Utarapa ruhu gusu paro ani aepakashnu okere ruwe ne; awa, shinuma ramat seisek wa ouse Yoannes kore baptisma eraman hine Yesu gusu an orushpe gusu irammakaka ye hemhem ki, epakashnu hemhem ki nisa ruwe ne: shinuma anak ne rametokkon. 
ACT.18.26	No nei uwekarapa chisei ta itak heashire. Koroka Priskira newa Akura anak ne shinuma nu chiki auk wa naa irammakaka shinuma orota Kamui ruhu pita nisa ruwe ne. 
ACT.18.27	Orowa, shinuma Akaia kotan orun kush wa oman kuni aramu chiki, iriwak utara anak ne shinuma reiki, orowa, auk kuni ne koikara utara orun kambi omande nisa ruwe ne: aige, ek chiki, shinuma anak ne Kamui irenga gusu eishokoro utara poron no ikashiu nisa ruwe ne: 
ACT.18.28	inambe gusu ne yakun, shinuma shiarikiki no Yudea un utara tura paekoiki wa annokara, anu no Kamui kambi-sosh ani Yesu anak ne Kiristo ne sekoro nukare ruwe ne na.
ACT.19.1	Orowa, Aporos anak ne Korintos kotan ta an rapoketa, Pauros pena un kotan kush wa Epesos kotan ta ek, 
ACT.19.2	aine, okai koikara utara nukara: orowa, orota shinuma ene itak-hi:—Echi eishokoro ki ita anak ne Ashkanne Ramat akore nisa ruwe he an? orota nei utara ene itak-hi:—Shomo, Ashkanne Ramat an a-i seenne chi nu ap, sekoro itak. 
ACT.19.3	Yakun, nepi orota echi baptisma akore an a? Yoannes kore baptisma orota akore na, ari itak. 
ACT.19.4	Orowa, Pauros ene itak-hi:—Yoannes anak ne yaikokatpak gusu an baptisma kore, aige, i oshi ek guru nei ambe anak, Yesu ne ruwe ne, eishokoro kuni ne utara otta ye nisa ruwe ne. 
ACT.19.5	Orowa, nei utara anak ne tap orushpe nu chiki, Utarapa ne Yesu kon reihei otta baptisma akore nisa ruwe ne. 
ACT.19.6	Awa, nei kata Pauros anak ne tekehe ande yakun, Ashkanne Ramat nei utara kashiketa ek, aige, usa an itak ani ye hemhem ki, uweingara hemhem ki nisa ruwe ne. 
ACT.19.7	Nei utara pishki-hi anak ne tun ikashima wa niu ehange ruwe ne na.
ACT.19.8	Orowa, shinuma anak ne uwekarapa chisei ta ahun, aige, re chup uturuta rametokkon no itak ki, awa, paekoiki hine Kamui moshiri gusu an orushpe gusu onishnishi nisa ruwe ne. 
ACT.19.9	Koroka, sereke an utara anak ne keutum nishte wa itakkashi hine topaha kotchaketa nei Ruhu gusu wen no ye koro okai chiki, shinuma nei utara wano oman, aige, koikara utara shinnai no are, orowa, to pishno Tirannos koro epakashnu ushita paekoiki nisa ruwe ne na. 
ACT.19.10	Tambe anak ne tu pa uturuta akip ne; tambe gusu, Asia moshiri ta oshiroma utara obitta Yudea un utara hene, Herenes un utara hene, Utarapa itak nu nisa ruwe ne. 
ACT.19.11	Orowa, Kamui anak ne Pauros teke ani makangane an kiroro an ikip ki nisa: 
ACT.19.12	shinuma orowa no pon senkaki hene, maitari hene, shiyeyepa utara orota aomande, yakne, tashum isam hemhem ki, wen ramat oashin hemhem ki pakno ne ruwe ne. 
ACT.19.13	Koroka, okai keshirikari wa pon-itak-ki Yudea un utara ne yakka, wen ramat shikatkare utara kashi Utarapa ne Yesu reihei konishuk wa ene itak-hi:—Pauros eupaskuma Yesu ani kuani e ikashpaotte ash na, ari itak. 
ACT.19.14	Orowa, Yudea un guru ne Kamui kora kenru esapane guru Skefa ari a reihei koro an guru koro arawan okkai poho nei no ki nisa ruwe ne. 
ACT.19.15	Aige, wen ramat ese wa orota ene itak-hi:—Yesu ku eamkiri, Pauros ku eamkiri; koroka, echi utara inan utara echi ne ya? 
ACT.19.16	Orowa, wen ramat shikatkare ainu anak ne nei utara kashike un tereke, aige, nei tun annokara wa aapkan nisa, aige, atusa hine piriao wa nei chisei wano kira nisa ruwe ne. 
ACT.19.17	Orowa, Epesos kotan ta okai Yudea un utara ne yakka Herenes un utara ne yakka tap orushpe nu; aige, obitta no okai utara ishitoma, orowa, Utarapa ne Yesu reihei anak ne apasere nisa ruwe ne. 
ACT.19.18	Eishokoro okere utara poron no ne yakka araki, aige, eyaipushi hine koro iki ikip ye nisa ruwe ne. 
ACT.19.19	Samata, pon-itak-ki buri ikichi shomo moyo no okai utara anak ne koro kambi-sosh uwekarapare wa obitta no okai utara kotchaketa uhuyeka nisa ruwe ne: orowa, nei kambi oro esanniyo chiki, go man shirokani pakno an oro an ambe ne, sekoro anukara. 
ACT.19.20	Ta pakno kiroro an no Utarapa koro itak poro wa shipiraspa nisa ruwe ne na.
ACT.19.21	Tap okai orushpe aokere chiki, Pauros anak ne Makedonia newa Akaia kotan ta kush okere yakun, Yerusarem kotan ta oman kuni keutum oshitchiu nisa ruwe ne, aige, nei kotan akush okaketa Roma kotan ne yakka tu nukara kusu ne ap, ari itak. 
ACT.19.22	Orowa, otta yaishieiwangere tu ainu ne Timoteos newa Erastos Makedonia kotan ta payere okere yakun, shinuma yaikota naa Asia moshiri ta an nisa ruwe ne.
ACT.19.23	Tane an pakita nei Ruhu gusu shomo saure no an sakayo hopuni. 
ACT.19.24	Inambe gusu ne yakun, Artimis gusu shirokani pon chisei kara shirokani-kik guru ne Demetrios ari an reihei koro shine ainu anak ne, 
ACT.19.25	ponbe shomo ne an moni nei iki utara hetukure; shinuma anak ne nei no an moni gusu monraige utara uwekarapare wa ene itak-hi:—Nishpa utara tan moni an gusu chi utara anak ne yaioteknure ruwe ne, ari an ambe echi eraman. 
ACT.19.26	Shui, Epesos kotan ta patek shomo ne, koroka, yaani Asia moshirʼebitta tan Pauros auak ne—Tekehe ani akara okaibe Kamui shomo ne ari itak ani ye wa inne utara eishokoro hine hosarire ruwe ne ari an ambe echi nukara wa inu; 
ACT.19.27	orowa, chikoro moni awende ehange patek shomo ne; koroka, Asia newa ingi moshiri uirup ko-ongami nei pase matne kamui Artimis kora kenru ne yakka apange, samata, shinuma koro arakuru aisamka kuni ayaikikip no an ruwe ne na, sekoro itak. 
ACT.19.28	Orowa, nei utara tan itak nu chiki shi no irushka wa hawe ashte hine ene itak-hi:—Epesos un utara koro Artimis anak ne pase ambe ne, ari itak. 
ACT.19.29	Awa, nei machiya anak ne sakayo aeshik: aige, nei utara anak ne Pauros tura payekai Makedonia kotan un Kaios newa Aristarkos kishima hine shine-ikinne shibai chisei orun awekatta. 
ACT.19.30	Orowa, Pauros anak ne nei chisei ta okai utara orun ahun kuni ramu chiki, koikara utara eham nisa ruwe ne. 
ACT.19.31	Orosama, katairotke wa okai Asia un esapane tono utara anak ne shinuma nei shibai chisei orun iteki yaiahunde kuni ne teshkara nisa ruwe ne. 
ACT.19.32	Tambe gusu, uwekarapa wa okai utara anak ne sambe-koturuse wa gusu tapne ye utara ka okai, uweshinnai no ye utara ka okai ruwe ne: orowa, poro sereke anak ne hemanda gusu uwekarapa ika erampeutek nisa ruwe ne na. 
ACT.19.33	Orowa, Yudea un utara anak ne nei inne utara tumuge wano Areksandros turare wa sange nisa ruwe ne. Awa, Areksandros anak ne tek ani nishuk wa utara otta yaikikkara itak kuni ramu iki. 
ACT.19.34	A koroka, shinuma anak ne Yudea un guru ne kunak anukara yakun, nei utara obitta shine—ikinne shine ichi ji kan uturu pakno hawe ashte hine,—Epesos un utara koro Artimis anak ne pase arabe ne, ani itak. 
ACT.19.35	Orowa, nei machiya un shoki-kwan anak ne inne utara more okere chiti, ene itak-hi:—Epesos kotan un echi utara,—Tan Epesos machiya anak ne kando wa ran nei pase Artimis kora kenru shikkashima machiya ne sekorʼambe erampeutek guru inan guru ne ruwe he an? 
ACT.19.36	Tambe gusu, tap orushpe aeutastasa eaikapbe ne wa gusu echi utara anak ne nep koetaraka iki shomoki no mo no okai kunip ne. 
ACT.19.37	Inambe gusu ne yakun, Kamui kora kenru eikka hene ki shomoki, chikoro Kamui koatcha hene ki shomoki tan utara eteun echi tura wa araki nisa ruwe ne gusu ne na. 
ACT.19.38	Demetrios newa tura no ikichi utara anak ne nen ka gusu eiyonnupbe kunip an chiki, koipishi kuni chisei an, epungine utara ka okai, tambe gusu, uwe-eiyonnupbarero. 
ACT.19.39	Koroka, moshima okai orushpe gusu nepka echi hunara yak anak ne aeipawetenge an uwekari ta aesanniyo kusu ne na. 
ACT.19.40	Inambe gusu ne yakun, son no newa ikkewe sak no an tan an to hetuku upaukoiki ambe chi utara anak ne ayaikikip no aeiyonnupba ange shiriki okai: aige, tap uwekarapa ambe gusu an ika ye eaikap kush tap ne shiriki. 
ACT.19.41	Orowa, shinuma tambe ye okere chiki nei uwekari payere nisa ruwe ne.
ACT.20.1	Orowa, nei sakayo chakkosanu yakun, Pauros anak ne koikara utara araki kuni teshkara wa onishnishi okere chiki, uwetutkopak hine Makedonia moshiri ta oman kuni hopuni nisa ruwe ne. 
ACT.20.2	Awa, nei pishkanike an kotan akush wa poron no onishnishi okere chiki, Kirisia moshiri ta ek. 
ACT.20.3	Orowa, shinuma anak ne nei kotan ta re chup riya chiki, samata, shinuma epokba gusu Yudea un utara anak ne esanniyo yakun, tane Siria moshiri oro peka atuitomotuye ehange gusu Makedonia akush wa boshipi kuni esanniyo nisa ruwe ne. 
ACT.20.4	Aige, Asia pakno itura utara okai Berea kotan un Pirus poho Sopater an; Tessaronike kotan un Aristarkos newa Sekoundos okai; Derbaios kotan un Gaios an, Timoteos an ruwe ne; samata, Asia moshirʼun utara Tikikos newa Tropimos okai ruwe ne. 
ACT.20.5	Koroka, tan utara anak ne hoshiki no paye wa Troas kotan ta untere wa okai shiriki. 
ACT.20.6	Orowa, pandane sak pan toho okake an koro chi utara anak ne Piripoi kotan wano atuitomotuye wa ashikne rereko toho ta Troas kotan ta okai nei utara orota akoshirepa; aige, nei kotan ta arawan rereko uturuta riya nisa ruwe ne.
ACT.20.7	Orowa, nei mawari atpake an toho ta pantak meshpa kuni ne uwekarapa wa okai ita, Pauros anak ne nei shimge toho ta oyake un arapa kuni esanniyo okere gusu, utara tura eukoyupekere ki koro an, awa, an noshike pakno itak ki nisa ruwe ne. 
ACT.20.8	Otta uwekarapa wa okai rikta an tumbu ta abe o ratchako poron no okai ruwe ne. 
ACT.20.9	Orowa, puyara otta Eutikos ari an reihei ani areikore shine upen ainu mokon-noye wa a kane an; awa, Pauros naa ohon no eukoyupekere iki, aine, nei guru mokon-noye gusu re ikinne an choroka wano herashi hachiri, aige, rai an no aani nisa. 
ACT.20.10	Orowa, Pauros ran wa nei guru kashi-kamu hine otekomare wa ene itak-hi:—Ika sakayo iki; shinuma shiknu wa an ruwe ne gusu ne na. 
ACT.20.11	Orowa, shinuma hemesu wa pantak meshpa hine ibe, orowa, ohonno no, peken-nisat pakno, itak okere chiki, oman nisa ruwe ne. 
ACT.20.12	Orowa, shiknu an no nei heikachi ani hine shomo saure no aomaoma ruwe ne.
ACT.20.13	Koroka, chi utara anak ne hoshiki no chip otta paye wa Assos kotan ta arapa kuni ne atuitomotuye, nei kotan ta Pauros ore kuni aramu, nei no shinuma esanniyo, aige, shinuma yaikota ya oro peka oman kuni ramu nisa ruwe ne gusu ne na. 
ACT.20.14	Awa, Assos kotan ta shinuma un etunangara chiki, chip aore wa Mitirene kotan ta araki. 
ACT.20.15	Orowa, nei kotan wano atuitomotuye koro, nei shimge toho ta Kios kotan samake un araki; shui, nei shimge toho ta Sauros kotau ta araki; orowa, nei shimge toho ta Miretos kotan ta koshirepa ash nisa ruwe ne na. 
ACT.20.16	Pauros anak ne Asia moshiri ta reushi kuni ramu gusu Epesos kotan samake peka atuitomotuye kuni esanniyo nisa ruwe ne; inambe gusu ne yakun, shinuma eashkai chiki, Pentecoste toho ta Yerusarem kotan ta an kuni yaitunashka shiriki okai nisa ruwe ne gusu ne na.
ACT.20.17	Orowa, Miretos orowa no Epesos orun shinuma teshkara wa orota nei karisia un ekashi utara tak nisa ruwe ne. 
ACT.20.18	Awa, araki chiki, orota ene itak-hi:—Asia moshiri ta ku ek atpake an toho wano nekon a ku iki wa ramma kane echi tura no ku an hine, shiri keutum yaieoripakka hene ki, 
ACT.20.19	nupe yaikorange hene ki, Yudea un utara en gusu oshke esanniyo an gusu a en koramnukara ambe hene an wa Utarapa otta yaikushieiwangere a i echi utara yaikota echi eraman ruwe ne; 
ACT.20.20	nep ne yakka echi pirikare kuni ambe nure guru shomo ku eshishi, anu no echi epakashnu, chisei pishno ta Yudea un utara otta hene Herenes un utara otta hene, 
ACT.20.21	Kamui gusu yaikokatpak, Utarapa ne Yesu Kiristo gusu eishokor-i atte kuni paweteshu ku ki nisa rawe ne. 
ACT.20.22	Orowa, tane ingarʼan, ramat atupetupe wa Yerusarem orun ku arapa, aige, nei ita nekon a orushpe en gusu hetuku kusu ne ya ku erampeutek: 
ACT.20.23	ouse, pishno an machiya ta Ashkanne Ramat en gusu paweteshu ki wa atupepeoktep newa aerarachuptekbe en tere shiriki ari itak ruwe ne. 
ACT.20.24	Koroka, ku inotu anak ne en gusu aoshkorobe ne sekoro ku esanniyo shomoki, aine, ku iki kuni ushike ku okere hemhem ki, Kamui irenga gusu an pirika shongo epaweteshu kuni ari an Utarapa ne Yesu orowa no a en kore yaishieiwangere-hi hemhem ku ki kuni an ap ne ruwe ne. 
ACT.20.25	Orowa, tane ingarʼan, tumuge un ku apkash wa nei moshiri eupaskuma obitta no okai echi utara anak ne tewa no poka ku na-nuhu shomo echi nukara kusu ne sekoro ku eraman. 
ACT.20.26	Tambe gusu, obitta no okai utara koro kem gusu turusakbe ku ne ruwe ne ari an ambe ani echi 
ACT.20.27	kotchaketa tan an to paweteshu ku ki na. Inambe gusu ne yakun, Kamui esanniyop obitta no echi nure 
ACT.20.28	kuni ambe shomo ku eshishi nisa ruwe ne. Yaikota gusu hemhem, Ashkanne Ramat echi epunginere topaha ebitta gusu hemhem yairamatte okai hine, 
ACT.20.29	Shinuma yaikota koro kemihi ani auk Kamui ka-risia reshpa yan. Ku oman okaketa niwen horokeu echi tumta ahup wa topaha moshima no ande shomoki 
ACT.20.30	kusu ne-hi ku eraman; shui, koikara utara tura wa shiren gusu ehaita ambe ye utara echi yaikota tumuge wa hopumba kusu ne. 
ACT.20.31	Tambe gusu, shiruwe yan, orowa, re pa uturuta kuani nupe poka yaikorange iki hine kunne-to ta hene tokap-to ta hene yomne shomoki no echi pishno ku epakashnu nisa ruwe ne a ambe eshkarun yan. 
ACT.20.32	Orowa, tane, Kamui otta hene Shinuma korʼirenga gusu an itak otta hene echi iko-ande ash ne, nei arabe anak ne echi roshkire hemhem ki, obitta no okai aashkannere utara tumugeta echi eikeshkore eashkaibe ne ruwe ne. 
ACT.20.33	Inan guru ne yakka koro shirokani hene, kongani hene, chimipi hene shomo ku eyaikoshipuinere ruwe ne. 
ACT.20.34	Tan teke anak ne kuani yaikota gusu an eishiramne ambe gusu hene en tura no okai utara gusu hene iki nisa ruwe ne a ambe echi yaikota echi eraman ruwe ne. 
ACT.20.35	Nep ne yakka gusu kuani echi epakashnu nisa; nei no echi monraige wa turasak utara kaobiuki kunip echi ne, orowa, Utarapa ne Yesu Shinuma yaikota ye itak ahupkara kasu no kore katu anak naa anunuke ambe ne ruwe ne, sekorʼan ambe echi eshkarun kunip ne ruwe ne.
ACT.20.36	Orowa, shinuma tapne ye okere chiki, kokkaea hine, obitta no okai utara tura inonno-itak ki nisa. 
ACT.20.37	Aige, utara obitta poron no chish, awa, Pauros koro rekuchi kata hachiri hine chopsekan nisa ruwe ne; 
ACT.20.38	aige, naa koro nanuhu shomo nukara kusu ne ari an itak ani shinuma ye itak gusu iyotta yairamhekonro ruwe ne. Orowa, chip oro pakno nei utara anak ne shinuma rura nisa ruwe ne.
ACT.21.1	Orowa, nei utara akohoppa wa kaya roshki okere chiki, kuwanno atuitomotuye wa Kos kotan ta koshirepa ash nisa ruwe ne, orowa, nei shimge toho ta Rodos kotan ta araki, orowa, nei wano Patara kotan orota araki ash ruwe ne: 
ACT.21.2	orowa, Poinike moshiri oro peka oman kuni chip anukara chiki, chip o wa atuitomotuye nisa ruwe ne. 
ACT.21.3	Orowa, Kupros kotan anukara pakno ne chiki, nei harikitek sam akush hine Siria kotan ta paye wa Turos kotan ta yan nisa ruwe ne: nei kotan anak nei chip oma shikehe iyapte kuni ushi ne ruwe ne gusu ne na. 
ACT.21.4	Orowa, koikara utara anukara yakun, arawan toho ta nei kotan ta reushi ash: awa, Ashkanne Ramat ankushkerai Pauros anak ne iteki Yerusarem kotan ta oman kuni ne nei koikara utara itak nisa ruwe ne. 
ACT.21.5	Orowa, nei toho auweomare chiki, chi hopumba ash wa payekai nisa; aige, nei utara obitta, koro machi newa poho utara tura, nei machiya soyumba wa akohoppa pakno un rura: awa, atui-sam kata kokkaerok hine inonno-itak ash, 
ACT.21.6	orowa, utashpa uwetutkopak nisa ruwe ne na; orowa, chi utara anak ne chip o, koroka, nei utara anak kanna shui koro uni un hoshippa nisa ruwe ne.
ACT.21.7	Orowa, Turos kotan wano atuitomotuye okere chi-ki Ptoremais kotan koshirepa; awa, iriwak utara korangarap yakun, shine to tura no reushi. 
ACT.21.8	Orowa, nei shimge toho ta paye ash wa Kaisarea kotan ta araki: aige, nei arawa niu tumuge un shinen ne pirika shongo eupaskuma guru Piripos kot chisei ta ahup wa tura no riya nisa ruwe ne. 
ACT.21.9	Tan guru otta uweingara ki hoku sak matne po inen okai. 
ACT.21.10	Orowa, inne toho uturu nei ita riya ash wa okai ita, Agabos ari an reihei koro shine uweingara guru Yudea moshiri wano san wa ek nisa. 
ACT.21.11	Awa, shinuma un orun ek hine Pauros koro kut uk wa yaikota koro chikiri newa teke kane tupetupe, aige, ene hawe oka-hi:—Ashkanne Ramat ene itak-hi:—Yerusarem kotan ta okai Yudea un utara anak ne tap korachi tan kut koro guru tupetupe wa Oya utara koro teke otta ekoshi kusu ne na, ari itak. 
ACT.21.12	Orowa, tap orushpe chi nu chiki, chi utara ne yakka nei kotan ta okai utara ne yakka, shinuma iteki Yerusarem kotan ta oman kuni onishnishi nisa ruwe ne. 
ACT.21.13	Tata otta Pauros ene ese-hi:—Hemanda gusu echi chish wa ku sambe iuninkare ya? Kuani anak ne ouse atupetupe kuni patek shomo ne, koroka, Yerusarem kotan ta Utarapa ne Yesu kon reihei gusu rai kuni yak pirika ruwe ne, ari itak. 
ACT.21.14	Orowa, shinuma shomo nu gusu chi utara mo no okai wa:—Utarapa irenga korachi aki na, ari chi ye nisa ruwe ne.
ACT.21.15	Tap okaketa chi utara anak ne koro shike shuppakara wa Yerusarem kotan orun hemeshpa nisa ruwe ne. 
ACT.21.16	Orowa, Kaisarea kotan wano okai koikara utara un tura no paye, awa, otta echi reushi ash kuni arotunashi wano an koikara guru ne Kuprios kotan un Mnason atura nisa ruwe ne na.
ACT.21.17	Orowa, Yerusarem kotan ta akoshirepa chiki, iriwak utara nupetne no un uk nisa ruwe ne. 
ACT.21.18	Awa, nei shimge toho ta Pauros anak ne un tura no Yakob orota arapa, ekashi utara obitta okai wa okai ruwe ne. 
ACT.21.19	Orowa, shinuma koerangarap okere yakun, koro yaishieiwangere-hi ani Oya utara tumta Kamui iki ikip pishno pishno nure nisa ruwe ne. 
ACT.21.20	Aige nei utara nu chiki Kamui ramye; aine, shinuma otta ene itak-hi:—Ayupnishpakehe, Yudea un utara tumugeta eishokoro okere utara hemanda inne no okai shiri e nukara; orosama, nei utara anak ne obitta tuitak gusu eyaitunnap ki shiri okai: 
ACT.21.21	awa, aokai gusu anak ne Oya utara tumugeta obitta no okai Yudea un utara koro poho shomo okarituye buri akire hene ki, kotan buri nei no ne yakka shomo ki hine Mose emaka kuni ne e epakashnu ruwe ne, sekoro nei utara otta aye nisa ruwe ne. 
ACT.21.22	Yakun, nekon a ambe ne ya? Aokai ek wa an shiri nei utara son no nu kusu ne. 
ACT.21.23	Tambe gusu tap e orun chi ye arabe ki wa un kore yan: 
ACT.21.24	un otta euitaknup ki ine ainu okai; nei utara uk wa tura no yaiturusakte, orowa, koro sapaha amemke kuni ne; gusu ataye sange yan: yak anakne aokai gusu aye orushpe otta sonep isam ruwe ne sekoro obitta no okai utara eraman nangon na; koroka, aokai yaikota tuitak shikkashima wa oupeka no apkash shiri aeraman nangon na. 
ACT.21.25	Koroka, eishokoro Oya utara gusu chi nuye okere; nei utara anak ne potoki otta ayangep gusu hemhem, kem gusu hemhem, rekuchi anumbap gusu hemhem, hoiyop gusu hemhem yaishikkashima kunip ne aesanniyo ruwe ne, ari itak. 
ACT.21.26	Tata otta Pauros anak ne nei shimge toho ta nei utara uk wa tura no yaituru-sakte hine Kamui kora kenru ta ahun, aige, nei utara pishno gusu ayange kunip ayange pakno turu-sakte kuni toho uweomare-hi ashte shiriki.
ACT.21.27	Orowa, nei arawan toho tane auweomare ange shiriki chiki, Asia wano araki Yudea un utara anak ne shinuma Kamui kora kenru ta an-i nukara koro, inne utara obitta hopumbare wa tek-kokishimare hine ene hawe ashte-hi:— 
ACT.21.28	Israeru un okkai utara, kaobiuki wa un kore yan: utara gusu hemhem, tuitak gusu hemhem, tan ushike gusu hemhem epokba ambe obitta no okai utara epakashnu gurʼanak ne tan ainu ne: samata shui, tan kenru otta Herenes un utara ahunde wa tan ashkanne ushike turu-ushte nisa ruwe ne. 
ACT.21.29	Inambe gusu ne yakun, nei machiya tumta Epesos kotan un guru ne Tropimos shinuma tura no an i anukara, awa, Pauros anak ne nei guru Kamui kora kenru ta ahunde kuni aramu nisa ruwe ne gusu ne na. 
ACT.21.30	Orowa, nei machiya obitta aukopoye, awa, utara hoyuppa uwekarapa: aige, Pauros tek-kokishima hine Kamui kora kenru orowa no esoyun nimba: aine, nani apa aseshke nisa ruwe ne. 
ACT.21.31	Orowa, utara anak ne shinuma raige kuni hunara shiriki okai ita, Yerusarem kotan ebitta chiukopoye wa an sekorʼorushpe tumi-koro utara ikiri esapane guru otta anure nisa ruwe ne. 
ACT.21.32	Aige, shinuma tumi-koro utara newa ashikne tumi-koro utara esapane utara tura wa nei utara orun hoyuppa wa rap: awa, nei utara anak ne tumi-koro utara ikiri esapane guru newa tumi-koro utara nukara chiki, Pauros shirikik kuni eyomne nisa ruwe ne. 
ACT.21.33	Tata otta tumi-koro utara ikiri esapane guru karange no ek wa shinuma kishima, aige, tu kani-shinkop ani atupetupe kuni ne ikashpaotte nisa ruwe ne; orowa, nekon a an ainu ne ya? hemanda iki guru ne ya? uwepekennu nisa ruwe ne. 
ACT.21.34	Awa, inne utara tumta tapne hawe okai utara ka okai, moshimap ye wa hawe okai utara ka okai: aige, nei sakayo son no ikkewe eraman ka eaikap chiki, chashi orota atura kuni ne kashpaotte nisa ruwe ne. 
ACT.21.35	Orowa, shinuma nei shuma-nikara kata ek chiki, inne utara niwen wa gusu tumi-koro utara aeani nisa; inambe gusu ne yakun, 
ACT.21.36	inne utara kashirari araki hine—Oyake un omande yan, ari hawe okai ruwe ne.
ACT.21.37	Orowa, Pauros anak ne tane nei chashi otta aahunde ange chiki, shinuma nei tumi-koro utara ikiri esapane guru otta ene itak-hi:—E otta pon no ku ye yak pirika ya? Orota shinuma ene itak-hi:—Eani Herenes un itak ani itak eashkai ya? 
ACT.21.38	Tan toho etokota esapane guru eokbare kuni ne utara chiukopoyere wa shi sen nin ne keweuk utara nup otta tura wa arapa nei Echipt moshirʼun guru shomo e ne ruwe he an? ari itak. 
ACT.21.39	Koroka, Pauros ene itak-hi:—Kuani anak ne Kirikia moshiri ta saure machiya shomo ne an Tarsus machiya un Yudea un guru ku ne ruwe ne: tan utara orun ku itak kuni e koramkoro ash na, ari itak. 
ACT.21.40	Awa, ramuoshma yakun, Pauros nei shuma-nikara kashita ash wa utara orun tek-konishuk; orowa, utara shiri mo no okai chiki shinuma Hebrai un itak ani itak wa ene hawe oka-hi:—
ACT.22.1	Iriwak utara newa ekashi utara, tane echi otta ku ki yaikikkara itak nu wa en kore yan.
ACT.22.2	Orowa, shinuma anak ne Hebrai un itak ani ye shiri utara nu chiki naa mo no okai ruwe ne: awa, shinuma ene hawe ani:— 
ACT.22.3	Kuani anak ne Yudea un guru ku ne, Kirikia moshiri un Tarsus machiya ta ashikore, koroka, tan kotan ta an Kamarieru chikiri samata a en shukup an, awa, chikoro ekashi tuitak gusu oupeka no a en epakashnu an, aige, tanto obitta no echi utara 
ACT.22.4	korachi kuani ne yakka Kamui gusu eyaitunnap ku ki nisa ruwe ne: aine, rai pakno tan Ruhu ku epokba wa okkai ainu ne yakka matne ainu ne yakka tupetupe hine ipakashnu chisei ta aahupte kuni ne ekoshi nisa ruwe ne. 
ACT.22.5	Kamui kora kenru esapane guru ne yakka obitta no okai ekashi ikiri tura en gusu nei no paweteshu ki: nei utara orowa no iriwak utara orun kambi ku koro, awa, Damaskos kotan ta okai utara atupetupere wa apanakte kuni ne Yerusarem kotan ta ku tura kuni ne nei kotan orun ku payekai shiriki okai nisa ruwe ne. 
ACT.22.6	Aige, payekai shiri an wa, to noshike pakita, Damaskos kotan ta koehange no ek chiki, ekushkonna kando orowa no en okari ta poro nupeki at nisa ruwe ne. 
ACT.22.7	Orowa, shiri kata ku bachiri, aige, en orun ene itak ki hawe ku nu:—Sauros, Sauros, hemanda gusu eani anak ne en epokba ruwe he an? ari itak. 
ACT.22.8	Awa, ene ku ese-hi:—Utarapa, Aokai anak ne hunna ne ruwe he an? En orota Shinuma ene itak-hi:—E epokba Nazaret kotan un Yesu Ku ne ruwe ne, ari itak. 
ACT.22.9	Orowa, en tura no okai utara anak ne nei nupeki nukara poka ki nisa ruwe ne a koroka en orun ye hawe seenne nu nisa ruwe ne. 
ACT.22.10	Orowa, Utarapa, hemanda ku ki yak pirika ya, ani ku itak. Utarapa en orun ene hawe oka-hi:—Hopuni wa Damaskos kotan ta oman yan; yakun, nep ne yakka e ki kuni aesanniyop anak ne e orun anure tusu ne na, ari itak. 
ACT.22.11	Orowa nei nupeki arakuru gusu ingara eaikap chiki en tura no okai utara ku teke ani hine Damaskos kotan ta ku ek nisa ruwe ne. 
ACT.22.12	Orowa, nei kotan ta oshiroma obitta no okai Yudea un utara orowa no akopaweteshu ki, tuitak gusu aainukoro Ananias ari an reihei ani areikore shine ainu anak ne en orota ek, 
ACT.22.13	aige, en samaketa ash hine: ku iriwak ne Sauros, ingara kuni nrondum akore na, ari itak. Awa, nei epakihigeta ku ingara wa shinuma ku nukan nisa ruwe ne. 
ACT.22.14	Orowa, shinuma ene itak-hi:—Chikoro ekashi koro Kamui anak ne koro irenga e eraman hemhem ki, nei oupeka ambe nukara hemhem ki, koro paro wano itak hawe nu hemhem a ki kuni ne esanniyo nisa ruwe ne. 
ACT.22.15	Shinuma gusu obitta no okai utara orun e nukara hemhem ti nu hemhem ki orushpe epaweteshu ki kusu ne gusu ne na. 
ACT.22.16	Aige, tane hemanda e ehuye ya? Hopuni wa baptisma akore hine Shinuma reihei konishuk, orowa, chikokatpak furaye wa isamka yan, ari itak. 
ACT.22.17	Orowa, kuani Yerusarem kotan ta ku hoshipi wa Kamui kora kenru ta inonno-itak ku ki rapoketa ku kurukokonna shiknatara, aige, en orun Shinuma ene ye-hi ku nukara:— 
ACT.22.18	Tunasbino ran wa Yerusarem kotan wano oman yan, inambe gusu ne yakun, En gusu e ye paweteshu arabe nei utara shomo uk kusu ne ruwe ne gusu ne na. 
ACT.22.19	Orowa, ene ku itak-hi:—Utarapa, obitta no okai uwekarapa chisei ta E koeishokoro utara ipakashnu chisei ta ku ahupte hemhem ki shirikik hemhem ki nisa ruwe ne ari an ambe nei utara yaikota eraman: 
ACT.22.20	orowa, Aokai gusu paweteshu ki guru ne Stepanos koro kem aechikiki ita, kuani ne yakka nei samaketa ash wa ramuoshma, samata, shinuma raige utara koro raipi ku shikkashima nisa ruwe ne na, sekoro ku itak. 
ACT.22.21	En otta Shinuma ene itak-hi:—E oman: tewa no ehangeko no an Oya utara orun e arapare ash kusu ne na.
ACT.22.22	Tapan itak pakno nei utara ikokanu ruwe ne; orowa no hawe ashte wa ene itak-hi:—Tap okaibe iki ambe moshiri wano oyakta omande: nei guru shiknu kuni gusu an ambe shomo ne ruwe ne gusu ne na. 
ACT.22.23	Orowa, nei utara hawe ashte hemhem ki, koro raipi shiraraye hemhem ki, koponchi herikash-parure hemhem ki gusu, 
ACT.22.24	nei tumi-koro utara ikiri esapane guru anak ne shinuma chashi otta ahunde kuni ne kashpaotte nisa ruwe ne; samata, hemanda gusu nei utara anak ne shinuma orun hawe ashte ruwe he an eraman kuni ne, akoshirikik wa koipishi kuni ye nisa ruwe ne. 
ACT.22.25	Orowa, nei utara at ani shinuma kote yakun, Pauros anak ne nei samaketa ash shine ashikne hotne tumi-koro utara esapane guru otta ene itak-hi:—Akokatpakte shomo ne an Roma un guru shirikik arabe anak ne tuitak nei no an ambe ne ruwe he an? 
ACT.22.26	Nei ashikne hotne tumi-koro utara esapane guru tap itak nu chiki, shinuma nei tumi-koro utara ikiri esapane guru otta oman hine nure wa ene itak-hi:—Nekon a e iki etokush ruwe he an? Tan guru anak ne Roma un guru ne ruwe ne gusu ne na. 
ACT.22.27	Orowa, tumi-koro utara ikiri esapane guru ek wa,—Aokai anak ne Roma un guru e ne ruwe he an? en nure wa en kore yan, ari Pauros otta itak. Orowa, Ruwe un, ani shinuma ye. 
ACT.22.28	Orowa, nei sapane guru ene itak-hi:—poro ataye ku sange nei no an kuni ambe ku hok nisa ruwe ne, ari itak. Koroka, nei no ku hekatu nisa ruwe ne, ani Pauros ye ruwe ne. 
ACT.22.29	Tata otta shinuma koipishi kusu ne a utara anak ne nani oyakta paye: orowa, shinuma Roma un guru ne sekoro eraman hene ki gusu, samata, tupetupe nisa ruwe ne gusu, nei tumi-koro utara ikiri esapane guru anak ne ishitoma nisa ruwe ne na.
ACT.22.30	Koroka, nei shimge tobo ta, Yudea un utara orowa no aeiyonnupba kuni son no ikkewehe eraman rusui gusu, nei sapane guru shinuma pita nisa ruwe ne; orowa, Kamui kora kenru esapane utara newa obitta no okai ikoramkoro utara uwekarapa kuni ne kashpaotte, aige, Pauros sange wa nei utara kotchaketa ande nisa ruwe ne na.
ACT.23.1	Orowa, Pauros anak ne nei uwekari orun oshikkurukote wa ene itak-hi:—Iriwak utara, tanto pakno kuani anak ne Kamui tek-samata pirika keutura kon no an wa an ruwe ne. 
ACT.23.2	Orowa, Kamui kora kenru iyotta pase esapane guru ne Ananias anak ne shinuma koro paro kokik kuni ne samaketa roshki utara kashpaotte nisa ruwe ne. 
ACT.23.3	Awa, otta Pauros ene itak-hi:—Aretaraka tumama, Kamui anak ne e shirikik kusu ne: tuitak ani en koipishi gusu e a wa, nei tuitak ehaita wa a en shirikik kuni e ikashpaotte ruwe he an? 
ACT.23.4	Orowa, samaketa roshki wa okai utara ene itak-hi:—Kamui kora kenru iyotta pase esapane guru e oitakushi ya? 
ACT.23.5	Pauros ene itak-hi:—Iriwak utara, shinuma anak ne Kamui kora kenru iyotta pase esapane guru ne sekoro ku eramushkari: awa, e koro utara esapane guru gusu iteki wenbe ye yan, ari ani itak chieshinnuye wa an ruwe ne gusu ne na, ari itak. 
ACT.23.6	Koroka, nei utara tumugeta an sereke utara anak ne Saddokai un utara ne, orowa, sereke utara anak ne Parisee un utara ne sekoro Pauros eraman chiki, nei uwekari tumuge wa hawe ashte hine ene itak-hi:—Iriwak utara, Kuani anak ne Parisee un guru ne, Parisee un utara koro santek ku ne: rai-i orowa no hetopo-shiknu kuni chipachipa ambe gusu a en koipishi an na, ari itak. 
ACT.23.7	Orowa, nei no itak okere chiki, Parisee un utara newa Saddokai un utara tumta sakayo hopuni: aige, nei uwekari eukopi an na. 
ACT.23.8	Inambe gusu ne yakun, hetopo-shiknu ambe isam, Kamui hauturumbe isam, ramat isam, ari Saddokai un utara itak: koroka, tap okaibe an ruwe ne sekoro Parisee un utara ye ruwe ne gusu ne na. 
ACT.23.9	Orowa, poro pashrototke bopuni: awa, Kambi-nuye utara newa Parisee un utara an sereke roshki kane ukoiki wa ene itak-hi:—Tan guru gusu wenbe shomo chi nukara: koroka, ramat hene, Kamui hauturumbe hene, shinuma otta itak a chiki nekon a ambe ne ya? 
ACT.23.10	Orowa, poro sakayo bopuni chiki nei tumi-koro guru ikiri esapane guru anak ne nei utara gusu Pauros humihi apetpa kuni eishitoma gusu, tumi-koro utara rap wa nei utara tumuge wano shinuma uk wa chashi orota ahunde kuni kashpaotte nisa ruwe ne.
ACT.23.11	Nei eoya anchikara ta Utarapa anak ne shinuma samaketa ash kane ene itak-hi:—Ramu-ritetke yan: eani anak ne Yerusarem kotan ta en gusu paweteshu ki nisa ruwe ne korachi, Roma kotan ta ne yakka paweteshu e ki kusu ne ap ruwe ne na.
ACT.23.12	Orowa tokap ne ko anak ne Yudea un utara uwekarapa hine iyoitakushi ambe aki korachi ukoramkoro wa Pauros raige pakno ibe hemhem iku hemhem shomo ki kusu ne, ari oshitchiu wa ye nisa ruwe ne.
ACT.23.13	Awa, tap ambe oshke utara anak ne tu hotne niu ikashima ne ruwe ne. 
ACT.23.14	Aige, nei utara anak ne Kamui kora kenru iyotta pase esapane utara newa ekashi utara otta araki wa ene itak-hi:—Chi utara anak ne yaikota, gusu poro iyoitakushi ki wa Pauros raige shomoki pakno nep ne yakka shomo sapke kuni oshitchiu okere. 
ACT.23.15	Tambe gusu, aokai anak ne naa tomte no shinuma gusu orushpe esanniyo kuni noine korachi, nei guru arange kuni ne ukoramkoro utara tura nei tumi-koro utara esapane guru otta kashpaotte wa un kore: aige, shinuma karange no ek chiki chi utara anak ne raige kuni etere ruwe ne kusu ne na, ari itak. 
ACT.23.16	Koroka, Pauros koro saha koro poho anak ne nei utara numne an ambe inu chiki shinuma nei chashi otta ahun wa Pauros nure nisa ruwe ne. 
ACT.23.17	Orowa, Pauros anak ne Ashikne hotne tumi-koro utara esapane guru shinen hotuyekara wa otta ene itak-hi:—Tan upen guru tumi-koro guru ikiri esapane guru otta tura yan: anure kuni orushpe an ruwe ne gusu ne na. 
ACT.23.18	Tambe gusu shinuma nei guru ani wa tumi-koro guru ikiri esapane guru otta tura hine ene itak-hi:—Apakashnu wa an Pauros anak ne yai orota en hotuyekara wa e orun nep ka ye kuni orushpe koro tan upen guru e otta ku tura kuni ye nisa ruwe ne, 
ACT.23.19	ari itak, orowa, nei tumi-koro guru ikiri esapane guru anak ne nei guru teke ani, aige, oyakta tura hine arorokishne no—Nekon a en nure kuni orushpe e koro ya? ari uwepekennu. 
ACT.23.20	Orota shinuma ene itak-hi:—Aokai anak ne naa tomte no shinuma gusu nu rusui kuni noine korachi an wa nishatta Pauros uko-ramkor-i otta atura gusu Yudea un utara e koramkoro kuni ukosanniyo okere. 
ACT.23.21	Tambe gusu, iteki ramu-oshma yan: inambe gusu ne yakun, yaikota gusu poro iyoitakushi ki wa shinuma raige shomoki pakno nep ne yakka shomo ibe hemhem ki shomo iku hemhem ki kuni oshitchiu okere tu hotne niu ikashima shinuma gusu numne an utara okai ruwe ne: aige, tane nei utara anak ne e ramuoshma kuni ambe echipachipa hine etokooiki wa okai ruwe ne, ari itak. 
ACT.23.22	Tambe gusu, tumi-koro guru ikiri esapane guru anak ne nei upen guru omande, aige, tap orushpe e en eramande ambe iteki nenka nure yan ari kashpaotte nisa ruwe ne. 
ACT.23.23	Samata, ashikne hotne tumi-koro utara esapane utara tun hotuyekara wa otta ene itak-hi:—Anchikara re pakihi an ita Kaisaria kotan pakno paye kuni shine wan hotne tumi-koro utara, umma o utara re hot ikashima wa niu, ibe-op ani utara shine wan hotne utara etokooiki yan: 
ACT.23.24	orowa, Pauros o kuni chikoikip etokooiki wa sapane guru ne Ferik orun tura kuni ye. 
ACT.23.25	Samata, shinuma kambi nuye ambe ene ambe ne:—
ACT.23.26	Kraudios Rusias iyotta aeoripak an sapane guru Ferik korangarap an na. 
ACT.23.27	Tan ainu anak ne Yudea un utara orowa no ashikkashima wa araige ange shiriki an wa an, awa, shinuma anak Roma un guru ne ari ku eraman chiki, tumi-koro utara ku tura wa nei utara orun oman hine shinuma ku kashiobiuki nisa ruwe ne. 
ACT.23.28	Aige, nekon a ikkewehe an gusu shinuma aeiyonnupba ambe ku eraman rusui gusu nei utara koro ukoramkor-i otta ku tura nisa ruwe ne, aine, 
ACT.23.29	nei utara koro tuitak gusu an upahunara ambe gusu aeiyonnupba ruwe ne ari an ambe ku nukara, koroka, araige kuni gusu an ika gusu bene aetupetupe kuni gusu an ika gusu hene aeiyonnupba kunip isama. 
ACT.23.30	Orowa, nei ainu gusu aoshkep an sekorʼambe a en nure chiki, nani e orun ku omande, samata, eiyonnupba utara e orun shinuma gusu an aieyonnupbap itak kuni ku ye nisa ruwe ne na.
ACT.23.31	Tambe gusu akashpaotte korachi nei tumi-koro utara anak ne Pauros uk hine anchikara ta Antipatris kotan pakno tura. 
ACT.23.32	Koroka, nei shimge tobo ta, umma o utara turare wa chashi otta hoshippa: 
ACT.23.33	aige, nei utara anak Kaisaria kotan ta koshirepa wa sapane guru otta nei kambi akore yakun, Pauros ne yakka shinuma kotchaketa aande nisa ruwe ne. 
ACT.23.34	Orowa, nei ambe orooitak chiki inan moshiri wano ek a guru ne ya uwepekennu; 
ACT.23.35	aige, Kirikia moshiri un guru ne sekoro eraman yakun, e eiyonnupba utara araki wa okai chiki aokai gusu an orushpe ku nu kusu ne na ari itak: orowa, Herod koro praitorion ta aahunde kuni kashpaotte nisa ruwe ne na.
ACT.24.1	Orowa, ashikne to okaketa Kamui kora kenru iyotta pase esapane guru Ananias anak ne okai ekashi utara newa Terturros ari an reihei koro shine pawetok koro guru tura ran; aige, Pauros gusu esapane guru kotchaketa eiyonnuppa nisa ruweme. 
ACT.24.2	Orowa, shinuma atak yakun, Terturros eiyonnuppa itak heashire hine ene itak-hi:—
ACT.24.2	Iyotta aeoripak an Ferik, aokai an gusu chi utara anak ne itomo an no okai, samata, e ankushkeraipo tan uirup aepirikare wa an na, tambe gusu neita 
ACT.24.3	pakno newa ne yakka shi no koyaiiraige ash ruwe ne. 
ACT.24.4	Koroka, iteki naa kuani e eshingere ash kuni ne, nekon a ka un eramuhaugere wa kore hine, pon no chi ye itak gusu nu kuni iyekarakara gusu akoramkon na. 
ACT.24.5	Inambe gusu ne yakun, anukarʼhike tan wen ikiyap anak ne ingi moshiri ta okai Yudea un utara obitta no tumta sakayo hopunire gun ne, Nazaret kotan un utara koro epakashi oma utara esapanep ne: 
ACT.24.6	shinuma anak ne Kamui kora kenru poka otereke kuni aramu: a koroka, chi utara shinuma shikkashima nisa ruwe ne: 
ACT.24.8	aine, aokai yaikota shinuma koipishi yakun, gusu chi eiyonnuppa obitta no okai orushpe shinuma paro orowa no eramu eashkai kuni aramu ruwe ne na, ari itak. 
ACT.24.9	Nei Yudea un utara ne yakka tura no eiyonnuppa ki wa, nei orushpe ene ani ne sekoro ye nisa ruwe ne.
ACT.24.10	Orowa, itak kuni ne shinuma orota nei esapane guru nishuk yakun, Pauros ene ese-hi: —
ACT.24.10	Aokai anak ne inne paha uturuta tan moshiri uirup koipishi ambe ku eraman gusu, yaikopuntek no yaikikikara kuni itak ku ye ruwe ne: 
ACT.24.11	ouse tutko ikashima wan to patek etokota kuani inonno-itak ki gusu Yerusarem kotan ta ku hemesu ambe ku eramande ash na: aige, 
ACT.24.12	Kamui kora kenru ta ainu tura eukoyupekere hemhem ki topaha sakayore hemhem ki, samata, uwekarapa chisei ta hene machiya ututta hene nei no ku ki-hi shomo a en nukan na. 
ACT.24.13	Orowa, tane ani a en eiyonnuppa orushpe nei utara sonnere eaikap ruwe ne. 
ACT.24.14	Koroka, tambe e orun ku eyaipushi ash na, tuitak an nei no uweingarape kata chieshinnuye wa an okaibe obitta no ku eisbokoro koroka ohoge an ambe ari teda okai utara esanniyo Ruhu korachi kuani chikoro ekashi koro Kamui otta ku yaishieiwangere ruwe ne: 
ACT.24.15	aine, teda okai utara ne yakka yaikota etere wa okai oupeka utara ne yakka oupeka-sak utara ne yakka hetopo-a-shiknure kuni ambe Kamui gusu ku chipachipa ash ruwe ne. 
ACT.24.16	Tap okaibe gusu poka ramma Kamui epeka no me yakka ainu epeka no ne yakka ureepetchiu isam no an keutura ku koro kuni ne yaikota ku ikichi ruwe ne na. 
ACT.24.17	Awa, an paha okake an koro eungeraitep newa ayange kunip ku goro uirup otta yange gusu ku ek nisa ruwe ne: aige, 
ACT.24.18	tap ambe ku ki wa Kamui kora kenru ta yai-turusakte wa an wa tap topaha utara tura no shomo ne, shui, sakayo ne yakka shomo ku ki no an rapoketa-heta tan utara en nukan nisa: koroka, Asia wa no okai Yudea un utara an,— 
ACT.24.19	Nei utara en gusu eiyonnuppa ika koro yakun tane e kotchaketa okai kuni kusu ne utara ne ruwe ne. 
ACT.24.20	Shomo ne yakun, nei ukoramkor-i kotchaketa ku ash rapoketa nep wen-buri ku ki kuni anukara ya teda okai utara ayere yak pirika na, 
ACT.24.21	isama ne chiki, nei utara tumugeta ku ash rapoketa tan shine hawe ani hawe ku ashte ika gusu ne—Rai-i orowa hetopo-shiknu kuni ambe gusu tanto echi kotchaketa a en koipishi an na, ari itak.
ACT.24.22	Koroka, Ferik anak ne naa tomte no nei Ruhu eraman gusu nei utara ande wa ene itak-hi—Tumi-koro utara ikiri esapane guru Rusias ran chiki, e korʼorushpe ku esanniyo kusu ne. 
ACT.24.23	Orowa, shinuma shikkashima wa eramu-haugere kuni ne, samata, koro utara shinuma otta yaishieiwangere kuni shomo hattoki kuni ne shinuma epungine Kenturion kashpaotte nisa ruwe ne na.
ACT.24.24	Koroka, an toho okake an koro, Ferik anak ne koro machi ne Yudea un guru Drusirra tura ek hine, Pauros hotuyekara wa Kiristo Yesu gusu an eishokor-i nu nisa ruwe ne. 
ACT.24.25	Orowa, shinuma oupeka ambe gusu hemhem, yaishikkashima ambe gusu hemhem, ek kushki koipishi ambe gusu hemhem eukoyupekere rapoketa, Ferik kimatek wa ene itak-hi:—Tane gusu paye yan; pirika pakihi ku nukara wa e hotuyekara ash kusu ne na, ari itak 
ACT.24.26	Pauros anak ne shinuma otta kani koropare kusu ne kuni poka chipachipa wa an: tambe gusu, naa kanna-kanna shinuma hotuyekara wa tura no ukowepekere nisa ruwe ne. 
ACT.24.27	Koroka, tu pa auweomare chiki, Ferik shirine Porkios Festos ek wa an: aige, Yudea un utara korʼirenga kon rusui gusu, Ferik anak ne Pauros atupetupe an no ande nisa ruwe ne.
ACT.25.1	Tambe gusu, Festos nei kotan ta ek rere-ko okake an koro Kaisaria wano Yerusarem orun hemesu nisa ruwe ne. 
ACT.25.2	Awa, Kamui kora kenru esapane iyotta pase utara anak ne Yudea un pase utara tura shinuma otta Pauros gusu an orushpe ye nisa ruwe ne: 
ACT.25.3	aige, shinuma Yerusarem kotan ta atak kuni ne irenga koramkoro: nei utara shinuma raige gusu ru otta numme shiriki wa okai ruwe ne. 
ACT.25.4	Koroka, Pauros anak ne Kaisaria kotan ta ashikkashima wa an, samata, shinuma yaikota naa pon no shiri an ko nei kotan ta arapa kusu ne ari an itak ani Festos ese itak ki nisa ruwe ne. 
ACT.25.5	Tambe gusu, echi tumugeta okai mondum koro utara en tura no sap, aige, shinuma gusu wen-buri an chiki eiyonnuppa yan, ari itak.
ACT.25.6	Orowa, tupesan to hene wan to hene ikashima shomo ne no nei utara tumta an chiki, shinuma Kaisaria kotan ta san; aige, nei shimge toho ta koipishi set kata a wa Pauros atak kuni kashpaotte nisa ruwe ne. 
ACT.25.7	Orowa, shinuma ek chiki Yerusarem wano ariki wa okai utara anak ne shinuma okari ta roshki, aine, son nere eaikap poron no wen orushpe ani eiyonnuppa nisa ruwe ne: 
ACT.25.8	awa, Pauros sange yaikikikara itak ene ani, Yudea un utara koro tuitak epeka ne yakka, Kamui kora kenru epeka ne yakka, Kaisaros epeka ne yakka katpak shomo ku ki nisa ruwe ne. 
ACT.25.9	Koroka, Festos anak ne Yudea un utara koro irenga kon rusui gusu Pauros otta ese wa ene itak-hi:—Eani anak ne Yerusarem kotan ta arapa wa en kotchaketa tap okaibe gusu akoipishi kusu ne ya? 
ACT.25.10	Koroka, Pauros ene itak-hi:—A en koipishi kuni gusu an Kaisaros koro koipishi set kotchaketa ku ash ruwe ne: Yudea un utara epeka no nep wen-buri ne yakka shomo ku ki ambe aokai ne yakka pirika no eraman ruwe ne. 
ACT.25.11	Tambe gusu, wen-buri ikichi guru ku ne wa a en raige kuni guru an ika nepka ku ki a yakun, rai kuni ambe shomo ku yaiunashke ruwe ne; koroka, ani teda okai utara en iyonnuppa ambe anak sonep ne yak anak ne nei utara otta en ekoshi kuni guru isam ruwe ne na.
ACT.25.12	Kaisaros orowa no a en koipishi kuni ku koramkoro. Tata otta Festos anak ne nei ukoramkoro kuni utara tura ukoramkoro okere chiki ene ese-hi:—Kaisaros orowa no akoipishi kuni e koramkon nisa: Kaisaros otta e oman kusu ne na.
ACT.25.13	Orowa, an toho aokere chiki, Moshiri shikkashima guru ne Agrippas newa Bernike anak ne Kaisaria kotan koshirepa, awa, Festos korangarap nisa ruwe ne. 
ACT.25.14	Aige, inne toho uturu nei kotan ta reushi gusu, Festos anak ne nei orushpe Moshiri shikkashima guru nure hine ene itak-hi:—Ferik hoppa shine pakashnu kuni guru an: 
ACT.25.15	Yerusarem kotan ta tu an rapoketa shinuma gusu an orushpe Yudea un utara koro Kamui kora kenru esapane iyotta pase utara newa koro ekashi utara en nure nisa, aige, apanakte kuni ne en koramkon nisa ruwe ne. 
ACT.25.16	Nei utara otta ene ku ese-hi, eiyonnuppa an guru anak ne eiyonnuppa utara konannukara wa, gusu aeiyonnuppa orushpe gusu yaikikikara kuni pakihi akore shomoki yakun inan guru ne yakka shomo ekoshi buri Roma kotan un utara otta an na, ari ku itak. 
ACT.25.17	Tambe gusu, nei utara teda uwekarapa wa okai chiki, ku tere shomoki, koroka, nei shimge toho ta koipishi kuni set kata ku a wa nei guru atak kuni ku kashpaotte nisa ruwe ne: 
ACT.25.18	Shinuma gusu nei eiyonnuppa ki utara roshki chiki, ari kuni yainu wen orushpe gusu eiyonnuppa shomoki, 
ACT.25.19	a koroka, yaikota koro epakashi gusu an upahunara arabe hemhem, shiknu wa an ari Pauros ye rai wa isam Yesu gusu an orushpe gusu hemhem epeka nisa ruwe ne. 
ACT.25.20	Orowa, kuani anak ne tap okai orushpe ko-uwepekennu ambe gusu keutum utumashi gusu shinuma Yerusarem kotan ta arapa wa nei kotan ta tap okai orushpe gusu akoipishi yak pirika ya? ari ku nu nisa ruwe ne. 
ACT.25.21	Koroka, Pauros anak ne Ahokote Nishpaesanniyo-hi an pakno ashikkashima kuni koramkoro yakun, Kaisaros orun ku omande pakno ashikkashi-ma kuni ku kashpaotte nisa ruwe ne, ari itak. 
ACT.25.22	Orowa, kuani ne yakka yaikota nei ainu ku nu rusui ari Festos otta Agrippas ye nisa ruwe ne. Yakun, nishatta aokai nei guru nu kusu ne na ari shinuma itak.
ACT.25.23	Tambe gusu, nei shimge toho ta Agrippas anak ne Bernike tura poro arakuru koro hine ek wa tumi-koro utara pase esapane utara newa machiya un pase utara utura inu kuni tumbu ahup okere chiki, Festos ipawetenge gusu Pauros aahunde nisa ruwe ne. 
ACT.25.24	Orowa, Festos ene itak-hi:—Moshiri shikkashima Agrippas, samata, tane un tura no okai ainu utara uwesamamba, Yerusarem kotan ta ne yakka tan kotan ta ne yakka uwatte no an Yudea un utara en otta eiyonnuppa wa naa shiknu kuni an guru shomo ne, sekoro gusu ari an itak ani ye tan ainu echi ingara korʼan. 
ACT.25.25	Koroka, gusu araige kuni buri shomo shinuma iki kuni ku esanniyo: orowa, shinuma yaikota Ahekote Nishpa orowa no akoipishi kuni ne koramkon nisa ruwe ne gusu, otta ku omande kuni ku oshitchiu nisa ruwe ne. 
ACT.25.26	Awa, shinuma orushpe gusu ku kon nishpa orun nekon a son no an aeiyonnuppa arabe an kuni ku nuye ya ku erampeutek. 
ACT.25.27	Inambe gusu, shinuma akoipishi orowa no, gusu nepka ku nuye kuni ambe an tuni ne, echi utara kotchake un, makangane Moshiri shikkashima Agrippas e kotchaketa, ku sange nisa ruwe ne. Inambe gusu ne yakun, ipakashnu guru omande ita, gusu eiyonnuppa ikkewehe tura no shomo arapare-hi anak ne, ohaitap ne ari ku yainu ruwe ne gusu ne na.
ACT.26.1	Orowa, Pauros otta Agrippas:—Eani yaikota gusu itak sange yak pirika, ani an itak ani: itak nisa ruwe ne. Aige, Pauros anak ne koro teke turi wa yaikikkara itak sange arabe ene oka-hi:—
ACT.26.2	Moshiri shikkashima Agrippas, gusu Yudea un utara en eiyonnuppa obitta no okai orushpe epeka tanto e kotchaketa ku yaikikkara gusu ku yaikopuntek ruwe ne: 
ACT.26.3	makangane aokai anak ne Yudea un utara tumugeta obitta no okai upahunara ambe newa buri gusu eramush guru e ne ruwe ne gusu ne na: tambe gusu, aokai yaiyupupu wa en nu kuni ku koramkoro. 
ACT.26.4	Ponram orowa ku shukup tuika anak ku goro uirup tumugeta hene Yerusarem kotan ta hene an wa nekon a ambe ne ya Yudea un utara obitta eraman ruwe ne; 
ACT.26.5	atpake wano nei utara en eamkiri, aige, paweteshu ki kuni aramu chiki, chikoro iyotta oupeka epakashi ta an Parisee un utara shikkashimap korachi ku kon nisa ruwe ne. 
ACT.26.6	Awa, chikoro ekashi utara otta Kamui eitakamkire gusu an chipachipa ambe gusu a en koipishi kuni ne tane ku ash ruwe ne; aige, gusu chikoro tun ikashima wan uirup anak ne kunne ne yakka tokap ne yakka shiarikiki no yaishieiwangere hine akore kuni chipachipa korʼan ruwe ne. 
ACT.26.7	Orowa, aa Moshiri shikkashima nishpa, tap chipachipa ambe gusu Yudea un utara orowa no a en eiyonnuppa ruwe ne. 
ACT.26.8	Kamui anak ne rai guru hetopo-shiknure yakun, hemanda gusu Aokai tap orushpe anak ne eumbipka kunip ne ari e esanniyo ya? 
ACT.26.9	Son no poka kuani yaikota ne yakka Nazaret kotan un Yesu sekorʼan reihei epeka inne keshkep ikichi ambe ku ki kunip ne sekoro ku yainu nisa. 
ACT.26.10	Awa, Yerusarem kotan ta nei no ku ki nisa ruwe ne: aine, Kamui kora kenru iyotta esapane utara orowa no mondum a en kore chiki, inne no okai ashkanne utara ipakashnu chisei ta ku ahupte hemhem ki, samata, nei utara aronnu chiki kuani ne yakka ramuoshma shirosh sange hemhem ku ki nisa ruwe ne. 
ACT.26.11	Orowa, kanna-kanna obitta no okai uwekarapa chisei ta nei utara ku panakte wa koatcha kuni ne ku ki nisa ruwe ne; orowa, nei utara gusu shi no ku koirushka gusu, oya kotan un machiya oro pakno poka ku keshke nisa ruwe ne na. 
ACT.26.12	Aige, Kamui kora kenru iyotta esapane utara sange mondum akore kunip ku koro wa Damaskos machiya orun ku payekai korʼan rapoketa, 
ACT.26.13	an Moshiri shikkashima Nishpa ru akush shiriki ita kando wano kotom tokap chup kasu no nupeki an pekere en okari newa en tura no payekai utara okari newa at shiri ku nukan nisa ruwe ne. 
ACT.26.14	Awa, chi utara obitta shiri kata hachiripa chiki, Hebrai un utara itak ari en otta ye hau ku nu-hi: ene hawe oka-hi:—Sauros, Sauros, nep gusu eani en keshke ruwe he an? Nei ai-o-kuwa enitomoshma ambe anak eani gusu hokambap ne, ari itak. 
ACT.26.15	Orowa, kuani ene itak-hi:—Aokai nen ne ya, Utarapa? Orowa, Utarapa ene itak-hi:—E keshke Yesu Ku ne ruwe ne. 
ACT.26.16	Koroka, e hopuni wa chikiri kata ash yan: inambe gusu ne yakun, tapan ikkeu gusu e orun Ku yainukare nisa, otta eani en nukara okere okaibe gusu hemhem eani otta Ku yainukare kusu ne okaibe gusu hemhem paweteshu hene ki otta eani aeyaishieiwangerere ash hene ki kusu kuni gusu ne na; 
ACT.26.17	samata, otta e omande ash uirup newa Oya utara wano Kuani e ohaitare ash, 
ACT.26.18	aige, nei utara kunne-i wano pekere otta hene, Satan koro kiroro wano Kamui otta hene ahosarire, aine, koro chikokatpak atusare hine En eishokoro ankushkerai gusu aashkannere utara tumta eikeshkorobe akore kuni ne ruwe ne gusu ne na, ari itak. 
ACT.26.19	Tambe gusu Moshiri shikkashima guru Agrippas, nei kando orowa no an anukarabe gusu seenne shomo koitaknu ku ki ruwe ne; 
ACT.26.20	koroka, hoshiki no Damaskos kotan un utara, orowa Yerusarem kotan newa Yudea moshiri shikapnekano okai utara, samata Oya un utara ne yakka yaikokatpak wa Kamui otta hosari hemhem ki, yaikokatpak kuni oupak buri hemhem ki kuni ne, otta ku ye nisa ruwe ne. 
ACT.26.21	Tap ikkewe an gusu Yudea un utara anak ne Kamui kora kenru ta en kishma, awa, en raige gusu iki nisa ruwe ne. 
ACT.26.22	Tambe gusu, Kamui orowa no an kaobiuki ankushkerai tanto pakno ku an wa pon utara otta ne yakka rupne utara otta ne yakka paweteshu ku ki ruwe ne, koroka, uweingara utara newa Mose ye ek kusu ne okaibe moshima shomo ku itak ruwe ne na; 
ACT.26.23	nei ambe anak ne Kiristo ayairamshitnere, aige, Shinuma hoshiki no rai orowa no hetopo-shiknu ambe gusu utara otta ne yakka Oya un utara otta ne yakka pekere eupaskuma ki kusu, ne ambe ne ruwe ne na.
ACT.26.24	Orowa, tap korachi shinuma yaikikkara itak sange rapoketa, Festos anak ne rui hawe ani ene itak-hi:—Pauros, eani anak ne chiitasare wa an na; poron no eramush gusu achiitasarere ruwe ne. 
ACT.26.25	Koroka, Pauros ene itak-hi:—Aeoripak an Festos, kuani anak ne shomo chiitasare gunʼne; koroka, so ne an itak, keutum yaieashirikara gusu an itak ani ku ye ruwe ne. 
ACT.26.26	Aige, otta rametok-kon no ku ye Moshiri shikkashima guru tap okaibe eraman ruwe ne: shinuma gusu tap okaibe shinep ka anuina shomoki kunak ku eishokoro: inambe gusu ne yakun, tambe anak shikkiu otta aki ikip shomo ne ruwe ne gusu ne na. 
ACT.26.27	Moshiri shikkashima guru Agrippas, aokai anak ne uweingarape eishokon ruwe he an? Aokai eishokon ruwe ne sekoro ku eraman. 
ACT.26.28	Pauros otta Agrippas ene itak-hi:—Pon no ka en onishnishi wa Kiristian ani en kara kuni e ramu rusui ruwe ne. 
ACT.26.29	Pauros ene itak-hi:—Poron no ani ne yakka pon no ani ne yakka, aokai patek shomo ne, koroka, tanto en nu shiriki obitta no okai utara ne yakka, tap atupepeoktep moshima, en korachi ne akara kuni Kamui ku koramkon na, ari itak.
ACT.26.30	Orowa, Moshiri shikkashima guru newa esapane guru newa Bernike anak ne tura no rok utara tura hopumba: 
ACT.26.31	aige, ekohopi wa paye hine ukoye wa ene itak-hi:—Tan guru anak ne araige gusu hene atupetupe gusu hene nep ne yakka ki a shomoki nisa ruwe ne. 
ACT.26.32	Orowa, Festos otta Agrippas ene itak-hi:—Tan guru anak ne Kaisaros orowa no akoipishi kuni koramkoro shomoki a yakun, ahonnere yak pirika ruwe ne.
ACT.27.1	Orowa, nei utara Itaria moshiri orun atuitomotuye kuni aesanniyo okere chiki, Yurios ari an reihei koro Augusta ikiri un shine kenturion otta Pauros newa moshima okai epakashnu utara ekoshi nisa ruwe ne. 
ACT.27.2	Orowa, Asia atui-sam un kotan epeka gusu tane atuitomotuye kushki Adramittinom kotan un chip orun ahup chiki hopumba nisa ruwe ne, Tessaronike moshiri ta an Makedonia kotan un guru ne Aristarkos un tura no an ruwe ne. 
ACT.27.3	Nei shimge toho ta Sidon kotan ta akoshirepa ash: Yurios anak ne Pauros eramuhauge wa koro hine koro katairotke utara hotanukara wa yaieashirikara kuni ramuoshma nisa ruwe ne. 
ACT.27.4	Orowa, nei kotan wano hopumba ash wa atuitomotuye, aige, rera wen wa gusu Kupros kotan sempirike akush. 
ACT.27.5	Orowa, Kirikia newa Pampuria un atui akush chiki Rikia nroshirʼun Mira kotan ta koshirepa ash. 
ACT.27.6	Awa, nei ita kenturion anak ne Itaria orun paye kushki Ariksandria moshirʼun chip nukara chiki, otta un ore nisa ruwe ne. 
ACT.27.7	Orowa, inne toho uturu rera wen wa gusu noratchitara atuitomotuye wa an aine Knidos kotan samake araki ash chiki, Sarmone moshiri samta an Kuretos kotan sempirike akush; 
ACT.27.8	orowa hokamba no nei atui-sam tomotuye wa pirika Tomari ari aye ushike akoshirepa ash; Rasaia ari aye machiya nei ushike ehange ruwe ne na.
ACT.27.9	Orowa, ohon no uturuta iki, aine, shomo ramnu ki arabe aokere wa tane paye ambe yaikipte ruwe ne gusu, Pauros nei utara onishnishi wa ene itak-hi:— 
ACT.27.10	Nishpa utara, tan atuitomotuye ambe gusu aiuninka newa poron no akoisamka ambe iki kusu ne na, chip shike gusu patek shomo ne, koroka, chi koro inotu gusu poka ne na, ari itak. 
ACT.27.11	Koroka, nei kenturion anak ne Pauros ye itak kasu no chip esapane guru newa chip koro guru otta ikokanu wa nu nisa ruwe ne. 
ACT.27.12	Orowa, mata uturuta riya kuni nei tomari pirika shomo ne wa gusu, nei ushike wano atuitomotuye hine neum poka aine Poineka kotan koshirepa wa mata riya kuni ne utara poro sereke onishnishi nisa ruwe ne; nei kotan anak ne Kuretos moshiri ta an matnau newa okoipok un rera oro epeka hosari wa an tomari ne ruwe ne. 
ACT.27.13	Orowa, okoipok un rera hauge no ash chiki, aoshitchiu arabe tane an ari yainu gusu, kaite yange wa Kuretos moshiri atui sam ehange no atuitomotuye nisa ruwe ne. 
ACT.27.14	Koroka, irukai tomta payekai koro, Eurakuron ari aye yupke rera nei i wano soyoshma: 
ACT.27.15	aige, chip aepeka gusu nei rera eun hosari eaikap chiki, rera ehose wa paye ash nisa ruwe ne na. 
ACT.27.16	Orowa, Kanda ari aye pon rupun shiri sempirike pash koro, an aine hokamba no pon chip uk eashkai: 
ACT.27.17	awa, nei ambe yange chiki, chip ikashiu gusu choropoke un tush akushte wa ani aeatyupu; orowa, Surtis kata ayange kuni ishitoma gusu kaya-ni omap rapte, aige, nei no rera ehose nisa ruwe ne. 
ACT.27.18	Orowa, shiariki no nei rerashiu gusu monraige ash, awa, nei shimge toho ta utara anak ne chip orowa no shikehe osurupa heashi: 
ACT.27.19	aige, rereko ikinne an toho ta yaikota koro tekehe ani chip otta aeyairamokotep osurupa nisa ruwe ne. 
ACT.27.20	Orowa, inne toho uturu tokap chup ne yakka nochiu ne yakka un kashi kotom shomoki gusu, samata, un otta saure shomo ne an rerashiu an gusu, tane kashichiobiuki kuni gusu an chipachipa ika aetaye nisa ruwe ne na. 
ACT.27.21	Orowa, ohonno uturuta shomo ramnu ki chiki, Pauros nei utara tumugeta ash wa ene itak-hi:—Nishpa utara, echi utara anak ne en orun ikokanu wa Kuretos wano shomo hopumba yak pirika na; yak anak ne tapan iunimbe newa akoisamka ambe isam nangon na. 
ACT.27.22	Tane echi ramu-ritetke kuni echi onishnishi ash: inambe gusu ne yakun, chip patek aisamka kusu ne, ainu rai shomoki kusu ne gusu ne na. 
ACT.27.23	Tan ukuran otta ku yaishieiwangere poka en koro Kamui koro hauturumbe anak ne en samaketa ash wa ene itak-hi:— 
ACT.27.24	Pauros, iteki ishitoma yan; eani anak ne Kaisaros kotchaketa ash kunip ne: orowa, ingarʼan, Kamui anak ne e tura no chip o utara obitta e kore nisa ruwe ne, ari itak. 
ACT.27.25	Tambe gusu, Nishpa utara, ramuritetke yan: en otta aye korachi hetuku kusu ne kuni ambe gusu kuani anak ne Kamui eishokon ruwe ne. 
ACT.27.26	Yakka, an repun-shiri a un ayange kunip ne mwe ne na.
ACT.27.27	Orowa, inep ikashima wan anchikara ek an chiki, Adria atui kata ekeshne-ekeshne aehose rapoketa, an noshike pakita chip o utara anak ne nep moshiri koehange ruwe ne kunak yainu; 
ACT.27.28	awa, atui pakari chiki hotne hiro ne: orowa, naa pon no shiran ko shui pakari, 
ACT.27.29	aige, ashikne ikashima wan hiro ne ruwe ne. Orowa, ikineipeka watara ush atui sam kata ayange kuni koishitoma gusu chip osoro wa ine kaite range, orowa, nishat echipachipa nisa ruwe ne. 
ACT.27.30	Orowa, chip o utara anak ne chip sapa wa kaite range kuni shinere, koroka, pon chip range wa echaot kuni hunara chiki. 
ACT.27.31	Pauros nei kenturion newa tumi-koro utara otta ene itak-hi:—Chip oshiketa okai shomoki yakun echi kashichiobiuki eaikap ruwe ne. 
ACT.27.32	Orowa no, tumi-koro utara anak ne chip tush otuye wa chip hachire nisa ruwe ne. 
ACT.27.33	Orowa, tokap ek korʼan ita anak ne obitta no okai utara aep ibe kuni ne Pauros onishnishi wa ene itak-hi:—Nep ne yakka shomo echi ibe wa shomo ramnu ki wano ine ikinne ikashima wan ikinne an toho ne ruwe ne. 
ACT.27.34	Tambe gusu aep ibe kuni echi onishnishi ash ruwe nei tambe anat ne irammakaka echi okai kuni nep: echi sapa un otop-tu shinep poka aisamka shomoki kusu ne gusu ne na. 
ACT.27.35	Orowa, shinuma tambe ye okere chiki aep uina, orowa, obitta no okai utara kotchaketa Kamui koyaiiraige: aige, nei ambe meshpa wa ibe heashi nisa ruwe ne. 
ACT.27.36	Tata otta obitta no okai utara anak ne ramuritetke, orowa, yaikota aep ibe nisa ruwe ne na. 
ACT.27.37	Nei chip oshiketa okai utara pishki-hi anak ne tu ik newa iwan ikashima wan e ine hotne niu ne ruwe ne. 
ACT.27.38	Orowa, pakno ibe okere chiki atui orun oshiketa an mungi osurupa wa cbip koshnere nisa ruwe ne. 
ACT.27.39	Awa, tokap ne chiki nei moshiri eramushkari: koroka, otamoi an ush nukara wa nei kashiketa chip aehose eashkai ya ukoramkon nisa ruwe ne. 
ACT.27.40	Orowa, kaite apita wa atui oshiketa ande, shui, nei rapoketa kanchi tush ne yakka pita; orosama, chip sapa ta an kaya ashte wa atui sam oropeka paye. 
ACT.27.41	Koroka, tu atui uwetasa chiu an ushita paye chiki, chip otoitomeush; aige, chip sapa raoimoige eaikap pakno otoieush, awa, chip nanta riri yupkep epereke nisa ruwe ne. 
ACT.27.42	Orowa, ikineipeka ika ipakashnu utura tumuge un utara ma wa paye hine kira gusu, tumi-koro utara ronnu kuni eukoramkon nisa ruwe ne. 
ACT.27.43	Koroka, kenturion anak ne Pauros kaobiuki rusui gusu nei no ki kuni ambe eham; aige, ma eashkai utara atui un yaieyapkiri wa hoshiki no ya ta paye kuni kashpaotte nisa ruwe ne: 
ACT.27.44	orowa, moshima okai utara sereke ni kata hene sereke chip orowa no an okaibe kata hene paye ruwe ne. Aine, obitta no okai utara anak ne shiknu no ya ta koshirepa nisa ruwe ne na.
ACT.28.1	Orowa, chi utara aeyaikaobiuki chiki, nei rep un shiri anak ne Merite ari ayep ne sekoro chi eraman. 
ACT.28.2	Awa, nei moshiri uirup anak ne pon no patek shomo ne an no un eramuhauge wa kore: aige, tane apto ash gusu hemhem me an gusu hemhem, abe are wa un obitta shopki nisa ruwe ne. 
ACT.28.3	Orowa, Pauros anak ne chikuni muye eumashnu wa abe kata are chiki, nei seisek mau wano shine paskuru okokko oashin wa shinuma koro teke yaikotukka nisa ruwe ne. 
ACT.28.4	Aige, nei kotan un uirup anak ne nei chikoikip shinuma koro teke wano ratki wa an ambe nukara chiki utashpa ene itak-hi:—Tan guru anak ne son no keweuk guru nangoro, atui orowa no aeyaiohaitare yakka, Oupeka nep anak ne shinuma shiknure shomoki ruwe ne, ari itak. 
ACT.28.5	Yakka, shinuma tek-taritari wa nei chikoikip abe oshiketa osura, aige, iuninka shomoki nisa ruwe ne. 
ACT.28.6	Koroka, shinuma hup kuni hene, ekushkonna rai wa hachiri kuni hene nei utara yainu nisa: koroka, ohon no uturuta nei no aramu yakka nep ka iuninka shomoki sekoro nukara chiki, yainu itasare wa, nei guru anak kamui ne ari itak nisa ruwe ne.
ACT.28.7	Nei ushike samaketa Poprios ari an reihei koro nei rep-un-shiri un shine pase guru kot toi an ruwe ne; awa, nei guru anak ne un uk wa rereko uturuta un shopki nisa ruwe ne. 
ACT.28.8	Aige, Poprios koro michi anak ne seisek mau tashum newa oshke araka tashum ki wa hotke wa an ruwe ne: awa, otta Pauros ahun wa inonno-itak ki, orowa, kashita koro teke ande hine iwangere nisa ruwe ne. 
ACT.28.9	Orowa, tambe aki okere chi-ki nei repun shiri ta moshima okai tashum ki utara ne yakka araki wa aiwangere nisa: 
ACT.28.10	aige, nei utara poron no aeoripakbe ani un ainukoro; orowa, hopumba wa atuitomotuye chiki nep chi eishiramne okaibe chip otta omare nisa ruwe ne na.
ACT.28.11	Orowa, re chup okere chiki nei repun shiri mata riya Dioskouros ari an reihei ari areikore Arikasandria un chip o wa atuitomotuye ash nisa ruwe ne. 
ACT.28.12	Awa, Surakousa kotan ta araki chiki nei ita rereko uturuta okai ruwe ne. 
ACT.28.13	Orowa, nei wano hopumba yakun Regios kotan ta akoshirepa: aige, shine to an chiki pikata rera hetuku, aine, tu ikinne an toho ta Potioros kotan ta araki ash: 
ACT.28.14	nei kotan ta iriwak utara anukara, awa, arawan rereko uturuta tura no reushi kuni akoramkon nisa: aige, nei no Roma kotan ta akoshirepa ash nisa ruwe ne. 
ACT.28.15	Awa, nei kotan ta okai iriwak utara anak ne un gusu an orushpe nu chiki, Appios Poros newa Trion Tabernon pakno un ekanok gusu araki nisa ruwe ne: aige, Pauros anak ne nei utara nukara yakun Kamui koyaiiraige wa yairametokte nisa ruwe ne.
ACT.28.16	Orowa, Roma kotan ta ahup ash yakun, Pauros anak ne i pungi tumi-koro guru samake an wa yaitura oshironmre nisa ruwe ne.
ACT.28.17	Rereko okake an koro shinuma anak ne Yudea un utara koro pase utara uwekarapare nisa ruwe ne: awa, uwekarapa wa okai chiki otta shinuma ene itak-hi:—Kuani, ku iriwak utara, nep ka ani utara epeka wen no iki shomoki, samata, chikoro kotan buri wen no epeka shomoki, yakka, Yerusarem kotan wano Roma un utara teke otta a en ekoshi an na: nei utara en koipishi okere yakun en honnere rusui, 
ACT.28.18	a en raige kuni ika en otta isam nisa ruwe ne gusu ne na. 
ACT.28.19	Koroka, Yudea un utara nei no an ambe kopan ari ye chiki, Kaisaros otta ku oman kuni ku koramkoro ambe moshima ene akari ka kam ruwe ne; orowa shui, ku goro uirup eiyonnuppa kuni arabe isam ruwe ne. 
ACT.28.20	Tambe gusu tan ikkewehe an gusu kuani echi nukara wa tura no ukoitak kuni ku koramkon nisa ruwe ne: inambe gusu ne yakun, Israeru un utara ki chipa-chipa arabe gusu tan shinkop ani a en tupetupe an ruwe ne gusu ne na. 
ACT.28.21	Orota ne utara ene itak-hi:—Aokai orushpe gusu Yudea moshiri wano kambi chi uina shomoki, samata, iriwak utara anak ne teda ek wa aokai gusu wen no ambe ye bene ki assuru ashte hene ki ta shomoki nisa ruwe ne. 
ACT.28.22	Koroka, aokai anak ne nekon a e yainu ya chi nu rusui; inambe gusu ne yakun, tan epakashi oma utara gusu anak ne nei ita ne yakka wen no aye ambe ne ruwe ne gusu ne na, ari itak.
ACT.28.23	Orowa, nei utara anak ne toho esanniyo chiki, inne no shinuma reushi chisei ta araki nisa ruwe ne: awa, otta shinuma nei orushpe pita, aige, Kamui moshiri gusu paweteshu hemhem ki, kunneiwano orowa no onuman pakno Mose tuitak newa uweingarape wano Yesu korʼorushpe gusu onishnishi hemhem ki nisa ruwe ne. 
ACT.28.24	Orowa, utara sereke anak ne aye orushpe eishokoro, sereke anak eumbipka nisa ruwe ne. 
ACT.28.25	Orowa, nei utara anak ne uwe-shine keutum koro eaikap chiki, Pauros shine itak ye okaketa paye nisa ruwe ne; ene shinuma itak-hi:—Ashkanne Ramat anak ne Isaya ani echi koro ekashi otta ene itak-hi:—
ACT.28.26	Tan uirup otta e arapa wa ene itak yan,
ACT.28.26	Inu wa echi nu koroka oara echi eraman shomoki kusu ne:
ACT.28.26	Ingara wa echi nukara koroka oara echi onnere shomoki kusu ne:
ACT.28.27	Tan uirup koro sambe mimi-ush okere,
ACT.28.27	Koro kisara nu e wen,
ACT.28.27	Samata, ikineipeka ika koro shiki ani nukara; koro kisara ani nu.
ACT.28.27	Koro sambe ani eraman hine
ACT.28.27	Kanna hosari wa
ACT.28.27	Ku iwangere kuni ne
ACT.28.27	Koro shiki ukotukka nisa ruwe ne na.
ACT.28.28	Tambe gusu tambe echi onnere yan, tan Kamui iki kashiobiuki ambe anak ne Oya utara otta aomande ruwe ne: nei utara anak ne nu poka ki kusu ne na.
ACT.28.30	Orowa, shinuma ramme tu pa uturuta yaikota koro etun chisei ta oshiroma wa otta ahup obitta no okai utara shopki hine Kamui moshiri eupaskuma hemhem ki, 
ACT.28.31	poro rametok koro wa Utarapa ne Yesu Kiristo gusu an orushpe epakashnu hemhem ki, aige, nen ka hattoho ki guru isam ruwe ne na.
ROM.1.1	Apostoro ne kuni gusu anishuk, Kamui pirika shongo gusu shinnai no aande, Yesu Kiristo koro usshuine guru ne Pauros: 
ROM.1.2	Etoko wano koro uweingara utara ani ashkanne kambi kata nei pirika shongo an wa koro Poho gusu Shinuma eitakamkire nisa: 
ROM.1.3	nei Poho kam gusu Dabid sanikire ne akara, rai-i orowa no hetopo-a-shiknure-hi gusu, 
ROM.1.4	mondum koro Kamui Poho ne ani aesanniyo; 
ROM.1.5	Chikoro Utarapa ne Yesu Kiristo ne; Shinuma ani irenga newa Apostoro ne kuni mondum a un koropare nisa, tambe anak shinuma kon reihei rengap gusu obitta no okai moshiri uirup tumugeta eishokor-i oma itaknu ambe akire kuni ambe ne: 
ROM.1.6	echi utara ne yakka nei utara tumugeta okai hine Yesu Kiristo koro ahotuyepakara utara echi ne: 
ROM.1.7	Roma kotan ta obitta no okai Kamui orowa no aomap an utara, ashkanne utara ne kuni gusu akonishuk utara otta: echi utara otta chikoro Michi ne Kamui newa Utarapa ne Yesu Kiristo orowa no irenga newa itomo an na.
ROM.1.8	Hoshiki no anak obitta no okai echi utara gusu Yesu Kiristo ani ku koro Kamui orun ku koyaiiraige na; echi koro eishokor-i moshirʼebitta assuru-a-ashte wa an ruwe ne gusu ne na. 
ROM.1.9	Aige, koro Poho gusu an pirika shongo oshiketa, keutum ani otta ku yaishieiwangere Kamui anak ne, shiokere shomoki no echi eshkarun ruwe ne sekoro en gusu ikokanu wa an ruwe ne; hembara ne yakka inonno-itak ku ki wa, 
ROM.1.10	nekon a ka, tane an aine, Kamui rengaine echi orun a en arapare kuni gusu ku koramkoro. 
ROM.1.11	Inambe gusu ne yakun, echi utara aashtere gusu, nepka ramat oma eikrap echi kore ash kuni ne, kuani echi nukara kuni ku eyaikatekara ruwe ne; 
ROM.1.12	nei ambe anak ne echi tura no ku an wa echi korobe ne yakka ku korobe ne yakka uko-iki eishokor-i ani tura no aomaoma kuni gusu an ap ne ruwe ne. 
ROM.1.13	Orowa, iriwak utara, moshima okai oya uirup utara tumugeta an nei no echi tumugeta ne yakka ibehe ku koro kuni ne, kanna-kanna echi orun ku arapa kuni ku esanniyo a-hi echi onnere shomoki ambe ku kopan (koroka tane pakno shinnetush nisa ruwe ne na). 
ROM.1.14	Kuani Herenes un utara gusu ne yakka, Oya un utara gusu ne yakka, wayashnu utara gusu ne yakka, wayasap utara gusu ne yakka, 
ROM.1.15	shose koro gusu ku ne ruwe ne. Tambe gusu, shiarikiki no echi utara otta, Roma kotan ta okai utara otta poka pirika shongo eupaskuma ki kuni ku shipini wa an ruwe ne na. 
ROM.1.16	Kuani anak ne pirika shongo gusu shomo yainikoroshma ruwe ne: inambe gusu ne yakun, nei ambe anak ne hoshiki no Yudea un guru gusu ne yakka, Herenes un guru gusu ne yakka, orowa, pishno pishno okai eishokoro guru gusu ne yakka kashiobiuki kuni gusu an Kamui kiroro ne ruwe ne gusu ne na. 
ROM.1.17	Nei oshiketa eishokor-i wano eishokor-i pakno Kamui oupeka-hi aekambakte wa an ruwe ne: ene chieshinnuye wa an korachi ne:—Koroka, oupeka utara anak ne eishokor-i atte gusu ishu kusu ne gusu ne na.
ROM.1.18	Oupeka sak wa sonep shirikonumba wa okai utara koro obitta no okai Kamui koatcha ambe newa oupeka sak-i gusu, Kamui irushka-hi kando orowa no aekambak wa an; 
ROM.1.19	inambe gusu ne yakun, Kamui gusu aonnere kuni eashkaibe anak ne nei utara oshiketa anukara wa an; Kamui anak nei utara otta nukare nisa ruwe ne gusu ne na. 
ROM.1.20	Inambe gusu ne yakun, moshiri akara orowa no an Shinuma koro anukara eaikapbe anak ne irammakaka anukara wa okai, akara wa an okaibe gusu aeramu ambe ne ruwe ne gusu ne na; Shinuma koro otusashuishiri pakno an kiroro newa Kamui-oibe ne; tambe gusu, ne i utara gusu yayapapu ki eashkai gusu an ushike ka isam ruwe ne: 
ROM.1.21	nei utara anak ne Kamui eraman hine Kamui otta aki kuni korachi shomo kooripak, shomo koyaiiraige nisa; koroka, raka sak no an ramepakari ki, aige, koro ramu-isam sambe akunnere nisa ruwe ne. 
ROM.1.22	Wayashnu utara ne sekoro yaikota gusu ye wa, oibe-sakbe ne, aige, munin eaikap Kamui koro nupeki itasare wa munin kuni ainu hene, 
ROM.1.23	chikap hene, ine chikiri koro chikoikip hene, honoyanoya wa payep hene koro nokaha un katuhu ne kan nisa ruwe ne na.
ROM.1.24	Tambe gusu, Kamui anak ne nei utara koro keutum ta okai kon rusuibe gusu ichakkere ambe otta ekoshi nisa, kon netobake uwetashpa akoatcha kuni gusu ne na: 
ROM.1.25	nei utara anak ne koro shunge ani Kamui sonep itasare hene, okaibe kara Kamui shirine akarabe koongami hene ki, otta yaishieiwangere hene ki nisa ruwe ne gusu ne na; Shinuma anak ne otusashuishiri pakno anunukep ne ruwe ne. Amen.
ROM.1.26	Tapan ikkewehe an gusu Kamui anak ne akoatcha ambe ki rusui keutum otta nei utara ekoshi nisa: inambe gusu ne yakun, koro matne utara anak ne gusu aki kuni an buri itasare hine aki kuni shomo ne an buri koro: 
ROM.1.27	orowa shui, okkai utara ne yakka, matnep gusu ki kuni buri ande wa uorun wen-buri ki rusui sambe paraparasere nisa, okkai anak okkai orun shomo yaikatanu ambe kara, aige, yaikota oshiketa koro ohaita buri gusu an pummaha uina nisa ruwe ne na.
ROM.1.28	Orowa, nei utara anak ne koro keutum ta Kamui ramepakari poka kopan nisa ruwe ne gusu, aki kuni 
ROM.1.29	shomo ne ambe nei utara iki kuni ne aemaka kuni keutum otta Kamui ekoshi nisa: obitta no okai oupeka sak-i, wen-buri, yaikoshipuinere ambe newa wenbe ani aeshikte wa okai; eyaitunnap, keuk, upaore, 
ROM.1.30	kokandama newa wen-katcham ani shikno wa okai; 
ROM.1.31	pinu no itak utara, ohaigekara utara, Kamui etunne, shomo yaikatanu, pakesara, yaiyomonnure, wenbe oshkep, eshikop itakkashi, ramu-sakbe, ukoramkorobe otereke, omap ki keutum sak, ramu-nishte utara ne ruwe ne: 
ROM.1.32	nei utara anak ne nei no okaibe ikichi utara araige kuni gusu an utara ne sekorʼan Kamui esanniyop eraman, aige, nei ambe ki patek shomo ne, koroka, moshima okai ikichi utara otta ramuoshma ruwe ne na.
ROM.2.1	Tambe gusu, Ainu, Aokai gusu ne yakka inan koipishi ki guru gusu ne yakka obitta yayapapu ki eashkai ushike ka isam: inambe gusu ne yakun, aokai anak ne moshima guru koipishi chiki, yaikota katpak an sekoro yaiesanniyo ruwe ne; koipishi ki aokai anak ne nei okaibe ki ruwe ne gusu ne na. 
ROM.2.2	Inambe gusu ne yakun, nei okaibe ki utara gusu Kamui koipishi-hi anak ne sonep ne ambe ne sekoro chi eraman. 
ROM.2.3	Shui, tap okaibe ki utara koipishi, aine, yaikota nei ambe ki ainu aokai anak ne Kamui koipishi-hi eyaishishire kusu ne sekoro e esanniyo ya? 
ROM.2.4	Shui, Kamui koro pirika irenga e yaikokatpakte kunip ne sekoro e erampeutek wa, Shinuma koro pirika irenga oma aeoteknu ambe newa yaishikkashima ambe newa ramushiporore ambe newa e etunne ruwe he an? 
ROM.2.5	Koroka, e koro nishte newa shomo yaikokatpak sambe gusu, eani anak ne irushka toho newa anukare kuni Kamui oupeka koipishi toho gusu irushka-hi eumashnu koran ruwe ne; 
ROM.2.6	Shinuma anak ne obitta no okai utara iki ikip an korachi pishno pishno koropare kusu ne; 
ROM.2.7	pirika ikip kara kuni yaiyupupu hine nupeki newa aeoripakbe newa shomo muninbe hunara utara otta otusashuishiri pakno no an inotu: 
ROM.2.8	koroka, sakayo ki wa sonep itakkashi, aige, oupeka sakbe koitaknu utara otta, 
ROM.2.9	irushka-i newa kinrakarape, eramchuptekbe newa yairamkoiki ambe, pishno pishno wenbe iki ainu ramat kata an, hoshiki no Yudea un guru otta, orowa, 
ROM.2.10	Herenes un utara otta an na: koroka, pishno pishno pirikap iki guru otta nupeki newa aeoripakbe newa itomo an, hoshiki no Yudea un guru otta, 
ROM.2.11	orowa, Herenes un guru otta an na: inambe gusu ne yakun, Kamui otta utara eankeshbe isam ruwe ne gusu ne na. 
ROM.2.12	Tuitak sak no katpak ki obitta no okai utara anak ne, tuitak sak no aisamka kusu ne: orowa, tuitak akore wa katpak ki obitta no okai utara anak ne, tuitak ani akoipishi kusu ne gusu ne na; 
ROM.2.13	tuitak nu utara anak ne Kamui tek-samata oupeka ne ambe shomo ne, koroka, tuitak shikkashima utara aoupekare kusu ne gusu ne na: 
ROM.2.14	tuitak akore shomoki Oya uirup anak ne koro keutum buri an gusu nei tuitak ta an okaibe shikkashima yak ne, tan utara tuitak sak no okai yakka, yaikota gusu tuitak ne ruwe ne; 
ROM.2.15	nei utara koro sambe kata tuitak ikip anuye wa an-hi nukare, koro keutum nei ambe tura paweteshu ki, orowa, koro esanniyo-hi anak ne utashpa eiyonnuppa hene ki, 
ROM.2.16	tusare hene ki ruwe ne; nei ambe Yesu Kiristo ani, ku koro pirika shongo an korachi, Kamui anak utara aenuinap koipishi toho ta an na.
ROM.2.17	Koroka, aokai anak ne Yudea un guru an reihei ani areikore hene aki hine tuitak otta eyaikopashte hene ki, Kamui gusu yaiyomonnure hene ki, Shinuma korʼirenga eraman hene ki, 
ROM.2.18	orowa, tuitak gusu aeyaipakashnu wa uweshinnai no an okaibe uwande hene ki, 
ROM.2.19	samata, aokai yaikota shiknak utara ru epakashnu guru ne, kunne-i ta okai utara gusu pekere ne, 
ROM.2.20	ramu-isambe pakashnup ne, aiai epakashnup ne, tuitak oshiketa eramushbe newa sonep katuhu koro; 
ROM.2.21	tambe gusu moshima an guru epakashnu guru, aokai yaikota yaiepakashnu shomoki ruwe he an? Iteki ikka yan ari an itak ani upaskuma ki guru, 
ROM.2.22	eani ikka ya? Iteki omoinu koro yan ari an itak ani ye guru, aokai anak ne omoinu koro ya? Potoki etunne guru, aokai anak ne Kamui chisei unbe e ikka ya? 
ROM.2.23	Tuitak gusu yaiyomonnure guru, aokai anak ne tuitak otereke wa Kamui shomo koyaikatanu ki ya? 
ROM.2.24	Inambe gusu ne yakun, anuye wa an korachi poka, echi rengap gusu Oya uirup tumta Kamui reihei akoatcha an. 
ROM.2.25	Aokai anak ne tuitak iki chiki okarituye buri anak epirikare ruwe ne: koroka, tuitak e otereke yakun, e ki okarituye buri anak ne shomo okarituye buri anere ruwe ne. 
ROM.2.26	Tambe gusu, okarituye buri shomo iki utara anak ne tuitak oma ipawetenge shikkashima yakun, nei shomo okarituye buri iki ambe anak ne okarituye buri ne sekoro aesanniyo shomoki ruwe he an? 
ROM.2.27	Orowa, rengaine an shomo okarituye buri iki ambe anak ne tuitak uweomare yakun, ikiri newa okarituye buri koro wa tuitak otereke guru ne eani koipishi shomoki kusu ne ruwe he an? 
ROM.2.28	Inambe gusu ne yakun, anukan no an no an guru anak ne Yudea un guru shomo ne, shui, anukan no an wa kam otta an ambe anak ne okarituye buri shomo ne: koroka, onnaigeta an no an guru anak Yudea un gunʼne; 
ROM.2.29	orowa, okarituye buri anak ne keutum an ambe ne, ikiri otta an ambe shomo ne, ramat unbe ne ruwe ne; nei okaibe ramuayore-hi anak ne utara orowa no an ambe shomo ne, koroka, Kamui orowa no an ap ne ruwe ne na.
ROM.3.1	Yakun, Yudea un guru gusu nep kasu no an irenga an a? Shui, okarituye-buri gusu nep yaiepirikare ambe an a? 
ROM.3.2	Nekon a ka porop ne: hoshiki no nei utara Kamui shongo ashikkashimare nisa ruwe ne. 
ROM.3.3	Nei utara tumugeta eishokoro shomoki utara okai a yakka nekon a? Nei eishokor-i sakbe anak ne Kamui eishokor-i raka-sakte kusu ne ya? 
ROM.3.4	Ara shomo: ruwe un, Kamui anak ne sonep ne a koroka, obitta no okai ainu pishno shungep ne sekoro aesanniyore yan; ene chieshinnuye wa an korachi ne:—
ROM.3.4	Aokai anak ne koro itak gusu oupekap ne aesanniyo,
ROM.3.4	Orowa, akoipishi ita Aokai annokara ki kuni gusu ne na.
ROM.3.5	Koroka, chikoro oupeka-sakbe anak ne Kamui oupeka ambe ashte yakun, nekon chi ye kusu ne ya? Irushka irenga sange Kamui oupeka-sakbe ne ruwe he an? (ainu itak korachi ku itak ruwe ne). 
ROM.3.6	Ara shomo: nei no ne yak anak ne hemanda Kamui anak moshiri koipishi kusu ne ya? 
ROM.3.7	Koroka, ku ki shungep anak ne Kamui koro nupeki gusu Shinuma sonep ashte yakun, hemanda gusu kuani ne yakka katpak ki guru ku ne sekoro a en esanniyo ruwe he an? 
ROM.3.8	Orowa, shui, (un ohaigekara wa)— Pirikap ahetukure gusu, wenbe ki yanro— (sekorʼan itak ani chi ye ruwe ne sekoro ye utara itak korachi)— nep gusu shomo chi ki ya? Nei utara gusu an aesanniyo-hi anak ne oupekap ne ruwe ne na.
ROM.3.9	Yakun, nekon a? Nei utara kasu no chi utara anak ne pirika irenga kon ruwe he an? Shomo, son no shomo: inambe gusu ne yakun, Yudea un utara ne yakka, Herenes un utara ne yakka, obitta akokat-pakbe ne sekoro teeda chi esanniyo wa ye nisa ruwe ne gusu ne na; 
ROM.3.10	ene chieshinnuye wa an korachi ne:—
ROM.3.10	Oupeka guru isam, ruwe uu, shiueu ka isam ruwe ne;
ROM.3.11	Eraman guru isam,
ROM.3.11	Kamui hunara guru isam,
ROM.3.12	Nei utara obitta ru eshishi wa shine-ikinne raka-isamhe ne;
ROM.3.12	Pirikap ki guru isam, ruwe uu, shinen pakno poka isam ruwe ne:
ROM.3.13	Koro rekuchi anak ne amaka wa an tushiri ne;
ROM.3.13	Koro parumbe ani kokandama ki:
ROM.3.13	Koro papush choropoketa kinashutumbe surugu an:
ROM.3.14	Koro paroho anak ne iyoitakushi newa shiuninbe ani aeshik:
ROM.3.15	Kemnure gusu koro chikiri pikan;
ROM.3.16	Isamka ambe newa yairamkoiki ambe anak ne nei utara kon ru otta okai;
ROM.3.17	Orowa, itomo irenga an ruhu nei utara erampeutek nisa ruwe ne:
ROM.3.18	Koro shik-samata Kamui koishitoma ambe isam ruwe ne na.
ROM.3.19	Nep ne yakka tuitak ye okaibe anak ne nei tuitak choropoketa okai utara otta ye ruwe ne sekoro chi eraman; tambe anak ne obitta no okai utara koro paroho aseshke hine moshirʼebitta Kamui orowa no akoipishi kusu ne a ambe ne: 
ROM.3.20	inambe gusu ne yakun, tuitak iki wa gusu nep kam ne yakka Shinuma tek-samata oupeka ne sekoro shomo aesanniyo kusu ne: tuitak ankushkerai katpak aeraman ruwe ne gusu ne na. 
ROM.3.21	Koroka, tane tuitak oyapi Kamui orowa no an oupeka ambe anukare okere, tuitak newa uweingarape nei ambe gusu paweteshu ki ruwe ne; 
ROM.3.22	nei ambe anak Yesu Kiristo eishokor-i ani obitta no okai eishokor-i atte utara gusu an Kamui oupeka ambe ne; uweshinnai no an ambe isam ruwe ne gusu ne na; 
ROM.3.23	orowa, obitta no okai utara anak ne katpak ki okere hine Kamui nupeki ehaita ruwe ne gusu ne na; 
ROM.3.24	aige, oro-isam no Kiristo Yesu gusu an kikiraye ambe ani Shinuma korʼirenga ankushkerai aoupekare shiri an: 
ROM.3.25	Shinuma koro kemihi gusu, eishokor-i ani, imommuye ne akara kuni ne Kamui shinuma gusu esanniyo; nei ambe anak ne Kamui yaishikkashima hine etoko wano aki katpak moshima no ande wa koro oupeka ambe eramande kuni ne; 
ROM.3.26	tane an pakihi ta Shinuma koro oupeka ambe eramande kunip ne: Shinuma yaikota oupeka wa Yesu eishokoro guru oupekare kuni gusu an ambe ne ruwe ne na. 
ROM.3.27	Yakun, yaiyomonnure kuni ushike neita an a? Asoyekatta. Nekon a tuitak ani, Iki ikip ani ruwe? Shomo: koroka, eishokor-i sekorʼan tuitak ani ne ruwe ne. 
ROM.3.28	Tuitak ikip oyapi an wa ainu anak ne eishokor-i ani aoupekare ruwe ne sekoro chi esanniyo ruwe ne gusu ne na. 
ROM.3.29	Kamui anak ne Yudea un utara koro Kamui patek ne ruwe he an? Shui, Oya uirup koro Kamui shomo ne ruwe he an? Ruwe un, Oya utara koro Kamui ne yakka ne ruwe ne: 
ROM.3.30	Kamui anak ne Shinep ne wa eishokor-i gusu okarituye-buri akire utara oupekare, orowa, eishokor-i ani okarituye-buri shomo akire utara oupekare yak anak ne ene ne ruwe ne. 
ROM.3.31	Tambe gusu, chi utara anak ne eishokor-i ani tuitak raka-sakte ruwe he an? Ara shomo: koroka, tuitak ashte ruwe ne.
ROM.4.1	Yakun, kam gusu chikoro ekashi Abraham anak ne nekon a ambe pa nisa ruwe ne sekoro chi ye ya? 
ROM.4.2	Inambe gusu ne yakun, Abraham anak ne ki ikip gusu aoupekare yak anak ne yaiyomonnure kuni ushike an; a yakka, Kamui tek-samata isam ruwe ne. 
ROM.4.3	Nei Kamui kambi hemanda ye ya? Orowa Abraham anak ne Kamui eishokoro, aige, tambe anak shinuma gusu oupeka ambe ne sekoro aesanniyo nisa ruwe ne. 
ROM.4.4	Monraige ki guru gusu an iwayehe anak ne irenga nei no an ambe ne sekoro shomo aesanniyo ruwe ne, koroka ashoserep korachi aesanniyop ne. 
ROM.4.5	Koroka, shomo ikip ki koroka, Kamui kooripak shomoki utara oupekare Kamui eishokoro guru gusu, shinuma koro eishokor-i anak oupeka ambe ne sekoro aesanniyo ruwe ne. 
ROM.4.6	Aki ikip oyapi an wa oupeka ne sekoro Kamui orowa no aesanniyo ainu gusu Dabid poka nunuke ambe ye korachi ne; ene ani ne:—
ROM.4.7	Ikashpaotte otereke ambe atusare,
ROM.4.7	Koro katpak akamure wa an gurʼanak ne anunuke ne ruwe ne.
ROM.4.8	Otta Utarapa katpak shomo kashiomare guru anak ne anunuke ne.
ROM.4.9	Tan nunuke ambe anak ne okarituye-buri akire guru otta patek san ruwe? shui, okarituye-buri shomo akire guru otta ne yakka san ruwe he an? Inambe gusu ne yakun, ene chi ye-hi:—Abraham koro eishokor-i anak ne shinuma gusu oupeka ambe kuni aesanniyo sekoro chi ye. 
ROM.4.10	Yakun, hemanda nei no aesanniyo ya? Okarituye-buri akire etokota hene ne ya? akire okaketa hene ne ya? Okarituye-buri akire okaketa shomo ne, akire etokota nei no aesanniyo ruwe ne; 
ROM.4.11	orowa, shinuma anak ne okarituye-buri an shirosh koro, nei ambe anak ne shinuma naa shomo okarituye-buri akire etokota okai koro eishokor-i gusu an oupeka ne kuni han aomarep ne ruwe ne: tambe anak shinuma obitta no okai eishokoro utara koro michi ne kuni gusu an ambe ne; shui, nei utara okarituye-buri akire shomoki yakka, otta oupeka ambe aesanniyo kuni gusu an ambe ne ruwe ne; 
ROM.4.12	orowa shui, ouse okarituye-buri akire utara koro michi ne kuni gusu shomo ne, koroka, akoro michi Abraham naa shomo okarituye-buri akire etokota eishokoro ki korachi, obitta no okai eishokoro ki utara koro michi ne kuni gusu an ambe ne ruwe ne na. 
ROM.4.13	Inambe gusu ne yakun, Abraham moshiri eikeshkoro kuni ari an eitakamkire ambe anak, Abraham otta hene, koro sanikehe otta hene tuitak an gusu aki shomo ne, koroka, eishokor-i gusu an oupeka ambe an gusu aki ruwe ne na. 
ROM.4.14	Inambe gusu ne yakun, tuitak choropoketa okai utara anak ne eikeshkoro utara ne chiki, eishokor-i anak ohap ne akara, samata, eitakamkire ambe raka asakte ruwe ne na. 
ROM.4.15	Inambe gusu ne yakun, tuitak anak ne irushka ambe iki; koroka, tuitak isam ushiketa ohaita 
ROM.4.16	buri ne yakka isam ruwe ne. Tambe gusu irenga nei no an wa eishokor-i gusu an ambe ne; nei ambe anak ne eitakamkirep obitta no okai santek otta an kuni gusu an ambe ne; ouse nei tuitak otta kotuk santek gusu patek ne ambe shomo ne, koroka, Abraham koro eishokor-i otta kotuk santek gusu ne yakka an ambe ne ruwe ne: Shinuma anak ne otta ko-eishokoro guru kotchaketa, 
ROM.4.17	Kamui samaketa obitta no okai chi utara koro michi ne ruwe ne (ene chieshinnuye wa an korachi ne:—Inne moshiri uirup koro michi e ne kuni Kuani e kara ash nisa ruwe ne na); nei Kamui anak ne rai-guru shiknure, orowa okai korachi isambe hotuyekan ruwe ne. 
ROM.4.18	E koro santek ene ani ne kusu ne na—sekorʼan aye-hi korachi, inne moshiri uirup koro michi ne akara kuni ne, chipachipa gusu chipachipa ki nisa ruwe ne. 
ROM.4.19	Orowa, eishokor-i shomo atumsakte wa tane rai korachi an kon netobake (shinuma tane ine hotne pa pakno pa poro ehange ruwe ne) samata, Sara koro rai okere honihi esanniyo nisa: 
ROM.4.20	ruwe newa, Kamui eitakamkirep orun ingara wa eishokor-i sak no an wa utumashire shomoki no an nisa ruwe ne, koroka eishokor-i ani yaitumashnure nisa ruwe ne; 
ROM.4.21	aige, Kamui anak ne ki eitakamkire ambe nei no kara eashkai kuni aeramushinne no oshitchiu wa eishokoro hine Shinuma pasere nisa ruwe ne. 
ROM.4.22	Tambe gusu nei ambe anak ne Shinuma gusu oupeka ambe ne sekoro aesanniyo nisa ruwe ne na. 
ROM.4.23	Nei ambe anak ne Shinuma gusu oupeka ambe ne sekoro aesanniyo nisa ruwe ne— ari an itak anak ne shinuma gusu patek shomo chieshinnuye ruwe ne, 
ROM.4.24	koroka, gusu aesanniyo kusu ne chi utara chikoro Utarapa ne Yesu rai orowa no hetopo-shiknure Kamui eishokoro wa okai chi utara gusu ne yakka nei ambe chieshinnuye wa an na; 
ROM.4.25	Shinuma anak ne chikoro katpak gusu aekoshi, orowa, a un oupekare gusu hetopo-ashiknure nisa ruwe ne na.
ROM.5.1	Tambe gusu, eishokor-i ankushkerai aoupekare wa okai gusu, 
ROM.5.2	Kamui epeka no Yesu Kiristo korʼirenga gusu itomo chi koro shiriki; Shinuma, gusu, eishokor-i ankushkerai, otta roshki wa okai irenga orun karange no arakire kuni ambe a un koropare nisa; orowa, Kamui nupeki gusu chipachipa ki wa yaiyomonnure chi ki ruwe ne. 
ROM.5.3	Nei ambe gusu patek shomo ne, koroka, chi ki eramchuptekbe gusu ne yakka yaiyomonnure ash ruwe ne: inambe gusu ne yakun, aeramchuptekbe anak ne yaiyupupu ambe monraigere; 
ROM.5.4	orowa, yaiyupupu ambe anak ne auwande-hi hetukure; auwande ambe anak ne chipachipa kuni ambe atte ruwe ne sekoro chi eraman: orowa, chipachipa ambe anak ne yainikoroshmare shomoki ruwe ne; 
ROM.5.5	inambe gusu ne yakun, Kamui omap-hi anak ne chikoro keutum ta a un koropare Ashkanne Ramat ani aohetu nisa ruwe ne. 
ROM.5.6	Chi utara katchak wa okai rapoketa, pakihi epa chiki, Kiristo anak ne Kamui kooripak shomoki utara gusu rai nisa ruwe ne gusu ne na. 
ROM.5.7	Aine-aine hokamba no oupeka guru shirine nen ka rai guru an nangoro, yakne, pirikap gusu nen ka rametok koro wa rai guru an na. 
ROM.5.8	Koroka, chi utara anak ne katpak koro utara ne wa okai rapoketa Kiristo un gusu rai nisa ruwe ne a ambe ani Kamui un epeka no sange omap ambe ashte nisa ruwe ne. 
ROM.5.9	Tambe gusu, naa eetasa no, Shinuma koro kem otta aoupekare wa okai gusu, Shinuma ankushkeraipo irushka-hi orowa no aohaitare ash kusu ne na. 
ROM.5.10	Inambe gusu ne yakun, epokba utara chi ne a rapoketa, koro Poho rai ambe ankushkerai Kamui eramuriten yak anak ne, tane mashkin, aeramuriten wa okai gusu Shinuma koro inotu otta kashiobiuki kusu ne na; 
ROM.5.11	nei ambe patek shomo ne, koroka, gusu chi utara aeramuritenka chikoro Utarapa ne Yesu Kiristo ankushkerai Kamui orun chi yaiyomonnure ash ruwe ne.
ROM.5.12	Tambe gusu, shine ainu ankushkerai katpak anak ne moshirʼotta ahun, orowa, katpak ankushkerai rai ambe ahun korachi; rai ambe anak ne obitta no okai utara koturuse, utara obitta katpak kon ruwe ne gusu ne na:— 
ROM.5.13	Tuitak pakno katpak moshiri ta an: koroka, tuitak isam ita anak ne katpak shomo kashiaomare ruwe ne. 
ROM.5.14	Yakka, Adam wano Mose pakno rai ambe anak ne esapane ki nisa ruwe ne, ek kusu ne guru koro nokaha ne Adam ki ohaitap nei no katpak shomo ki utara ne yakka esapane ruwe ne. Koroka, nei ohaita ambe korachi eikrap ne yakka an shomo ne. 
ROM.5.15	Inambe gusu ne yakun, shinen ki ohaita ambe ankushkerai inne utara rai nisa ruwe ne a chiki, naa naa Kamui irenga newa nei korarape shine ainu ne Yesu Kiristo ankushkerai inne utara gusu nuye an no an na. 
ROM.5.16	Orowa, shinen katpak ki gusu nei korarape an shomo ne. Inambe gusu ne yakun, akoipishi wa akokatpakte kuni aesanniyo ambe anak ne shinen orowa no an, koroka, nei eikrap anak ne aesanniyo gusu inne ohaitap orowa no an ruwe ne. 
ROM.5.17	Nei shinen ki ohaitap rengap gusu rai-ambe anak ne shinen ankushkerai esapane chiki naa naa nuye an no nei irenga newa aoupekare oma korarape akore utara anak ne nei shinen gusu, Yesu Kiristo gusu, shiknu wa esapane ruwe ne na. 
ROM.5.18	Tambe gusu, shine ohaitap ankushkerai obitta no okai utara akokatpakte korachi, tambe nei no shine aoupekarep ankushkerai obitta no okai utara ashiknure gusu aoupekare ruwe ne. 
ROM.5.19	Inambe gusu ne yakun, shine ainu itakkashi ambe gusu inne utara akokatpakte nei no, tap korachi Shinen itaknu ambe gusu nei inne utara aoupekare kusu ne na. 
ROM.5.20	Orowa, ohaitap shipiraspa gusu tuitak anak ne ahun nisa ruwe ne; koroka, katpak shipiraspa ushiketa, irenga anak ne naa nuye an no shipiraspa nisa ruwe ne: 
ROM.5.21	nei ambe anak, rai otta katpak anak ne esapane ki nisa ruwe ne a korachi, tambe nei no chikoro Utarapa ne Yesu Kiristo rengap gusu irenga anak ne aoupekarep ankushkerai otusashuishiri pakno an inotu otta esapane kuni gusu an na.
ROM.6.1	Yakun, hemanda chi ye kusu ne ya? Irenga aporore kuni gusu, rammakane katpak chi ki kusu ne ya? 
ROM.6.2	Ara shomo. Katpak otta rai okere chi utara anak ne hemanda tewa no nei ambe otta shiknu kusu ne ya? 
ROM.6.3	Kiristo Yesu otta Baptisma akore chi utara anak ne obitta Shinuma rai-hi otta baptisma akore na sekorʼambe echi erampeutek ruwe he an? 
ROM.6.4	Tambe gusu, chi utara anak ne baptisma gusu rai-hi otta Shinuma tura no aomare; Kiristo anak ne Michi nupeki gusu rai orowa no hotopo-a-shiknure korachi, chi utara ne yakka ashiri inotu oma wa apkash kuni gusu ne na. 
ROM.6.5	Inambe gusu ne yakun, chi utara anak ne Shinuma rai-hi otta tura no an chiki, Shinuma hotopo-shiknu-hi otta ne yakka unepkoro ne ruwe ne; 
ROM.6.6	chikoro onne ainu Shinuma tura no utasa chikuni otta akotukka, chikokatpak an netobake aisamka wa tewa no chikokatpak orun ausshiunere shomoki kuni gusu chi eraman wa an ruwe ne gusu ne na; 
ROM.6.7	inambe gusu ne yakun rai okere guru anak ne katpak atusare ruwe ne gusu ne na. 
ROM.6.8	Koroka, chi utara anak ne Kiristo tura no rai a chiki, Shinuma tura no shiknu kusu ne sekoro chi eishokonʼruwe ne. 
ROM.6.9	Kiristo anak ne rai-i orowa no hotopo-a-shiknure wa kanna rai shomoki kusu ne; rai-i anak tewa no shinuma esapane shomoki ruwe ne, sekoro chi eraman. 
ROM.6.10	Inambe gusu ne yakun, Shinuma ekot rai-ambe anak arashui ne katpak otta rai okere nisa ruwe ne: koroka, Shinuma 
ROM.6.11	ishu inotu anak Kamui otta shiknu ruwe ne na. Nei no korachi echi utara ne yakka yaikota anak katpak otta son no echi rai nisa ruwe ne sekoro esanniyo yan, koroka, Kiristo Yesu gusu Kamui otta ishu ruwe ne ani sanniyo yan.
ROM.6.12	Tambe gusu, nei ambe kon rusuibe shomo echi ki kuni ne, koro rai kuni netobake ta iteki katpak esapanere yan; 
ROM.6.13	shui, oupeka-sakbe ki kuni gusu an eshipopkep nei no iteki echi koro awehe katpak otta koropare yan; koroka, rai-i orowa no shiknu korachi Kamui otta yaikota yaiyange, orowa, oupekap ki kuni gusu an eshipopkep nei no echi koro awehe Kamui otta yange yan. 
ROM.6.14	Katpak anak ne shomo echi esapane kusu ne; tuitak choropoketa okai utara shomo echi ne, koroka, irenga choropoketa echi okai ruwe ne gusu ne na.
ROM.6.15	Yakun, nekon a? Tuitak choropoketa shomo chi okai wa irenga choropoketa okai gusu, tambe gusu katpak chi ki kusu ne ya? 
ROM.6.16	Ara shomo. Itaknu ki kuni otta yaikota echi yaikoropare wa yaiusshiunere guru gusu, katpak gusu an rai-ambe otta hene, oupekap gusu an uitaknu ambe otta hene, koro itak nu wa ki chiki, nei guru koro usshiune utara echi ne sekoro shomo echi eraman ruwe he an? 
ROM.6.17	Koroka, Kamui koyaiiraige na; echi utara anak ne etoko wa katpak koro usshiune utara echi ne, awa, otta echi akore epakashi aikoikarape ramu-osshi wano itaknu ki utara echi ne nisa ruwe ne; 
ROM.6.18	aige, katpak orowa no ahonnere wa oupekap otta ausshiune utara echi ne nisa ruwe ne. 
ROM.6.19	Echi koro kam anak ne katchakbe ne ruwe ne gusu, kuani ainu ye korachi ku ye ruwe ne: inambe gusu ne yakun, echi utara anak ne ichakkere ambe gusu katpak wano katpak otta koro awehe echi usshiunere korachi, tewa no awehe aashkannere gusu oupeka-i otta usshiunere yan. 
ROM.6.20	Katpak koro ausshiune utara echi ne rapoketa, oupekap gusu oupeka sakbe echi ne nisa ruwe ne na. 
ROM.6.21	Tane echi eyainikoroshma ambe gusu, nei rapoketa nekon a ibehe echi kon nisa ruwe he an? Nei okaibe gusu hetukup anak ne rai-ambe ne ruwe ne gusu ne na. 
ROM.6.22	Koroka, tane katpak gusu ahonnere utara chi ne wa Kamui uitek utara echi ne gusu, ashkannere-i gusu an ibehe echi koro, nei oro hetukup anak ne shiokere shomoki inotu ne ruwe ne. 
ROM.6.23	Inambe gusu ne yakun, katpak gusu an pummaha anak ne rai ambe ne ruwe ne; koroka, Kamui sange eikrap anak ne chikoro Utarapa ne Yesu Kiristo otta ramma pakno shiokere shomoki inotu ne ruwe ne gusu ne na.
ROM.7.1	Iriwak utara (tuitak eraman utara otta ku ye), ainu anak ne moshiri kohoppa pakno tuitak ani aenishpane wa an sekoro echi erampeutek ya? 
ROM.7.2	Hoku koro shiwentep anak ne koro hoku shiknu wa an rapoketa shinuma tuitak ani atupe wa an; koroka, nei hoku rai chiki, koro hoku tuitak orowa no ahonnere ruwe ne. 
ROM.7.3	Tambe gusu, koro hoku shiknu wa an rapoketa nei shiwentep anak ne moshima ainu otta akore chiki, omoinu koro shiwentep ani aye kusu ne; koroka, koro hoku rai wa isam okaketa, moshima ainu otta akore yakka, omoinu koro guru shomo ne, nei tuitak otta ahonnere ruwe ne gusu ne na. 
ROM.7.4	Tambe gusu, ku iriwak utara, Kiristo kon netobake ankushkerai echi utara ne yakka tuitak epeka no rai utara ne akara; nei ambe anak ne moshimap otta rai orowa no hetopo-a-shiknure guru otta akore wa Kamui gusu ibehe hetukure kuni gusu an ap ne. 
ROM.7.5	Inambe gusu ne yakun, kam otta echi okai rapoketa, tuitak ankushkeraipo chikoro katpak oma ayairamshitnere ambe anak ne chikoro awehe tumta monraige wa rai gusu an ibehe hetukure kuni iki nisa ruwe ne. 
ROM.7.6	Koroka, tane anak nei tuitak orowa no chi utara ahonnere wa okai, teeda ani atupe ambe orun rai nisa ruwe ne gusu ne na; tambe gusu, chi utara auak ne ausshiune wa ashin no ramat otta iki, nei fushko ikiri otta shomo iki ruwe ne na.
ROM.7.7	Yakun, hemanda chi ye kusu ne ya? Tuitak anak ne katpak ne ruwe he an? Ara shomo. Yakka, tuitak ankushkerai shomo ne yakun, katpak ku erampeutek ruwe ne: Iteki yaikoshipuinere yan, ari an itak ani nei tuitak ye a shomoki yak anak ne ibeporore ambe ku erampeutek: 
ROM.7.8	koroka, katpak anak ne nep ika an gusu, ikashpaotte ankushkerai en onnaigeta usa okai yaikoshipuinere ambe kire nisa ruwe ne; inambe gusu ne yakun, tuitak oyapi ne chiki, katpak rai ruwe ne. 
ROM.7.9	Orowa, teeda tuitak oyapi ku shiknu nisa: koroka, ikashpaotte ek chiki katpak shui shiknu wa kuani rai nisa; 
ROM.7.10	orowa, shiknure kuni ikashpaotte anak ne, tambe anak raige kuni ambe ne sekoro ku nukan nisa ruwe ne: 
ROM.7.11	inambe gusu ne yakun, katpak anak ne, nep ika an gusu, nei ikashpaotte ankushkerai en kokandama, 
ROM.7.12	orowa, ani en raige nisa ruwe ne gusu ne na. Tambe gusu, nei tuitak anak ne ashkannep ne, orowa, nei ikashpaotte anak ne ashkannep, oupekap, pirikap ne ruwe ne. 
ROM.7.13	Yakun, pirikap anak en gusu rai ambe ne nisa ruwe he an? Ara shomo. Koroka, katpak anak ne katpak ne aesanniyo kuni gusu, nei pirikap ankushkerai rai ambe iki ruwe ne—nei ambe anak ikashpaotte ankushkerai katpak naa kasu no akokat-pakbe ne akara kuni gusu ne na. 
ROM.7.14	Inambe gusu ne yakun, nei tuitak anak ne ramat unbe ne sekoro chi eraman; koroka, kuani anak ne kam unbe ne, 
ROM.7.15	katpak ckoropoketa aehokbe ku ne ruwe ne. Ku iki ambe ku erampeutek: shomo ku ki rusuibe, nei ambe ku kara; koroka, ku etunne ambe, nei ambe ku ki ruwe ne gusu ne na. 
ROM.7.16	Koroka, shomo ku ki rusuibe, nei ambe ku ki yak ne, tuitak pirikap ne sekoro ku ramuoshma ruwe ne. 
ROM.7.17	Tambe gusu nei ambe kara guru anak ne kuani shomo ne, koroka, en onnaigeta oshiroma katpak iki ambe ne ruwe ne. 
ROM.7.18	Inambe gusu ne yakun, en onnaigeta, ku kam onnaigeta, shine pirikap poka shomo oshiroma ruwe ne sekoro ku eraman: ki rusui keutum ku koro, koroka, pirikap ki kuni ambe anak isam ruwe ne gusu ne na. 
ROM.7.19	Inambe gusu ne yakun, ku ki rusui pirikap shomo ku kara; koroka, ku ki kopan wenbe, nei ambe ku kan ruwe ne gusu ne na. 
ROM.7.20	Koroka, shomo ku ki rusuibe, nei ambe ku ki yak ne, nei ambe ki guru anak ne kuani shomo ne, koroka en onnaigeta oshiroma katpak iki ambe ne ruwe ne. 
ROM.7.21	Tambe gusu, pirikap ki rusui guru ku ne en otta wenbe an ruwe ne sekorʼan tuitak ku nukara. 
ROM.7.22	Onnaige un ainu esanniyo chiki, Kamui tuitak ku enupetne ruwe ne: 
ROM.7.23	koroka, ku goro awehe onnaigeta moshima an tuitak ku nukara, nei tuitak anak ne ku keutum ta kotumi koro wa ku goro awehe ta okai katpak tuitak otta en tekepashte korʼan ruwe ne. 
ROM.7.24	Aa, eyaisambepokash guru ku ne humi! tan rai kuni netobake orowa no en ohaitare guru nen ne ruwe he an? 
ROM.7.25	Chikoro Utarapa ne Yesu Kiristo ankushkerai gusu, Kamui koyaiiraige na. Tambe gusu, kuani yaikota koro keutum ani Kamui tuitak otta yaiusshiunere ruwe ne; koroka, kam ani katpak tuitak otta ne ruwe ne.
ROM.8.1	Tambe gusu, Kiristo Yesu oshiketa okai utara gusu tane katpak akore-i isam ruwe ne. 
ROM.8.2	Inambe gusu ne yakun, Kiristo Yesu oshiketa inotu oma Ramat un tuitak anak ne, katpak newa rai ambe un tuitak orowa no en honnere nisa ruwe ne. 
ROM.8.3	Nei tuitak kam ankushkerai gusu katchak wa ki eaikapbe anak ne, Kamui, katpak rengap gusu katpak oma kam nokaha nepkoro yaikota koro Poho omande wa kam oshiketa katpak kokatpakte nisa ruwe ne: 
ROM.8.4	nei ambe anak ne, kam nei no apkash shomoki, koroka, ramat nei no apkash korʼan un oshiketa nei tuitak aesanniyop auweomare kuni gusu an ambe ne. 
ROM.8.5	Kam nei no okai utara anak ne kam gusu an okaibe esanniyo; koroka, ramat nei no okai utara anak ne ramat gusu an okaibe esanniyo ruwe ne. 
ROM.8.6	Inambe gusu ne yakun, kam nei no an keutum anak ne rai ambe ne; ramat nei no an keutum anak ne inotu ne, itomo ne ruwe ne gusu ne na: 
ROM.8.7	aige, kam nei no an keutum anak ne Kamui epokba ruwe ne, Kamui tuitak koitaknu shomoki ruwe ne gusu ne na, shui, 
ROM.8.8	otta koitaknu eaikap ruwe ne: orowa, kam otta okai utara anak ne Kamui nupetnere eaikap. 
ROM.8.9	Echi onnaigeta Kamui Ramat anak uni ne koro yak anak ne kam onnaigeta shomo echi okai, koroka, ramat onnaigeta echi okai ruwe ne. Koroka, nen ne yakka Kiristo kon Ramat shomo koro guru an chiki; nei guru anak Shinuma otta ko-an guru shomo ne ruwe ne. 
ROM.8.10	Orowa, Kiristo anak ne echi onnaigeta an chiki, katpak gusu netobake anak rai wa, okere; koroka, oupekap gusu ramat ishu ruwe ne. 
ROM.8.11	Koroka, rai-i orowa no Yesu hetopo-shiknurep kon Ramat echi onnaigeta uni koro yakun, rai-i orowa no Kiristo Yesu hetopo-shiknurep anak ne echi onnaigeta uni koro Shinuma kon Ramat ankushkerai gusu echi koro rai kuni netobake shiknure kusu ne na.
ROM.8.12	Tambe gusu, iriwak utara, chi utara anak ne kam gusu shiknu wa, kam otta ishu kuni ambe shomo chi ne ruwe ne: 
ROM.8.13	inambe gusu ne yakun, kam gusu echi shiknu chiki, echi rai kusu ne ap; koroka, netobake iki ikip ramat ani echi raige yakne echi shiknu kusu ne. 
ROM.8.14	Inambe gusu ne yakun, Kamui Ramat ani atura utara, obitta nei utara anak Kamui poho utara ne ruwe ne gusu ne na. 
ROM.8.15	Echi utara ishitoma gusu kanna-shui ausshiune utara ne kuni gusu ramat akore shomoki, koroka, nei ambe ani Abba, Michihi, ari an itak ani ye kuni poho ne akara kuni gusu an ramat echi kore nisa ruwe ne na. 
ROM.8.16	Ramat yaikota chikon ramat tura chi utara anak ne Kamui poho ne sekorʼan paweteshu ambe ki ruwe ne: orowa, poho ne chiki, 
ROM.8.17	eikeshkoro kuni utara ne; Kamui eikeshkoro utara ne, Kiristo tura eikeshkoro kuni utara ne ruwe ne; chi utara Shinuma tura yairamshitnere yakne Shinuma tura anupekte kusu ne ruwe ne.
ROM.8.18	Tane okai ayairamshitnere ambe anak ne un otta anukare kusu ne a arakuru otta aukopa gusu uweepeka shomo ne kuni ku esanniyo. 
ROM.8.19	Akara okaibe earikinne echipachipap anak ne Kamui poho utara anukara-hi etere ruwe ne. 
ROM.8.20	Akarabe anak ne rakaisambe otta itaknure wa okai, yaikota rengaine shomo ne, koroka, nei okaibe itaknure guru gusu ne ruwe ne; 
ROM.8.21	tambe anak ne akara okaibe yaikota ne yakka munin kuni ausshiune ambe orowa no ahonnere wa Kamui poho utara mondum koro nupeki akore kuni chipachipa ruwe ne. 
ROM.8.22	Obitta no okai akarabe anak ne tane pakno utura nuwap hemhem ki, yaiekimatek hemhem ki sekoro chi eraman ruwe ne gusu ne na. 
ROM.8.23	Tambe patek shomo ne, koroka, chi utara ne yakka. Ramat hetukure aro-ibehe koro chi utara ne yakka, yaioshiketa nuwap wa poho ne akara-hi chi tere: netobake kikiaraye kuni-hi chi tere koro okai ruwe ne. 
ROM.8.24	Inambe gusu ne yakun, chipachipa ash gusu chi utara kashiobiuki nisa; koroka, anukara wa aechipachipa ambe anak ne chipachipa ambe shomo ne: inambe gusu ne yakun, nukara okaibe gusu chipachipa guru anak ne inan guru ne ruwe? 
ROM.8.25	Koroka, shomo nukarabe gusu chi utara chipachipa ash yakun yaiyupupu wa nei ambe koro kuni etere ruwe ne.
ROM.8.26	Orowa, nei no korachi Ramat anak ne chikoro katchakbe ikashiu ruwe ne: inambe gusu ne yakun, nekon a inonno-itak ki kuni kusu ne a-i chi erampeutek; koroka, nei Ramat yaikota aye eaikap pakno an oromande wa un gusu yaikurukata koramkon ruwe ne; 
ROM.8.27	orowa, sambe chimchimi guru anak ne Ramat koro keutum eraman, Kamui irenga nei no ashkanne utara gusu yaikurukata koramkon ruwe ne gusu ne na. 
ROM.8.28	Orowa, Kamui ko-omap utara gusu obitta no okaibe anak ne utura no iki wa pirikap ne ruwe ne sekoro chi eraman; aesanniyo nei no anishuk utara gusu poka ene ani ne ruwe ne. 
ROM.8.29	Inambe gusu ne yakun, Kamui anak ne etoko wano eraman utara, inne no okai uiriwak tumugeta iyotta kiyanne guru ne kuni gusu, koro Poho nokaha nei no akatkore kuni etoko wano esanniyo poka ki nisa ruwe ne: 
ROM.8.30	orowa, Shinuma etoko wano esanniyo utara, shui, Shinuma nei utara nishuk: orowa, Shinuma nishuk utara, shui, Shinuma oupekare: orowa, Shinuma oupekare utara, shui, Shinuma nupeki kore nisa ruwe ne.
ROM.8.31	Yakun, tap okaibe gusu hemanda chi ye kusu ne ya? Kamui un gusu an yakun, un epokba guru inan guru ne ya? 
ROM.8.32	Yaikota koro Poho shihopinupka shomoki, koroka, un gusu Shinuma ekoshi gurʼanak ne, nekon a iki wa Shinuma tura oro-isam no obitta no okaibe un koropare ne yakka shomoki ruwe he an? 
ROM.8.33	Kamui anumge utara eiyonnuppa guru inan guru ne ya? 
ROM.8.34	Nei utara oupekare Kamui ne ruwe he an? Katpak kore guru nen ne ruwe? Rai, shui, makangane hetopo-shiknu wa Kamui shimon-tek samata an hine un eikotchanne ne yakka ki Kiristo ne ruwe he an? 
ROM.8.35	Kiristo koro omap-hi wano un oyakta ande guru inan guru ne ya? Aeramchuptekbe hene ya? Yairamkoiki ambe hene ya? Aepokbap hene ya? Kem-an hene ya? Atusa ambe hene ya? 
ROM.8.36	Ayaikikipbe hene ya? Rangetam hene ya? Chieshinnuye wa an korachi poka ne:—
ROM.8.36	Aokai rengap gusu to ebitta a uu ronnu wa okai,
ROM.8.36	Araige kuni gusu an hitsuji chikoikip nepkoro a esanniyo an ruwe ne.
ROM.8.37	Son no un, obitta tap okaibe gusu un omap guru ankushkeraipo annokara kashpa ki utara chi ne ruwe ne. 
ROM.8.38	Inambe gusu ne yakun, rai ambe hene, inotu hene, hauturumbe hene, esapanep hene, tane an okaibe hene, 
ROM.8.39	ek kusu ne ambe hene, kiroro unbe hene, ri-ambe hene, ooho-i hene, nep ne yakka moshima an okaibe hene, chikoro Utarapa ne Kiristo Yesu oshiketa an Kamui omap-hi wano un oyakta ande eaikap ruwe ne, sekoro ku esanniyo koro an ruwe ne na.
ROM.9.1	Ku sambe ta ramma shomo okere tun un wa 
ROM.9.2	poron no oknatara ruwe ne sekoro Kiristo oshiketa sonep ku ye wa shomo ku shunge ruwe ne, ku keutum ne yakka Ashkanne Ramat gusu en tura paweteshu ki ruwe ne na. 
ROM.9.3	Inambe gusu ne yakun, kam gusu ku apaha utara ne ku iriwak utara shirine kuani yaikota Kiristo orowa no aiyoitakushi kuni ku koramkoro eashkai shiriki: 
ROM.9.4	nei utara anak ne Israeru un utara ne aahupkara kuni poho utara ne, nei nupeki hemhem, aeuitaknup hemhem koro, otta tuitak ne yakka, yaishieiwange ambe ne yakka, aeitakamkirep ne yakka akoropare ruwe ne; ekashi koro utara ne, 
ROM.9.5	kam gusu Kiristo anak ne nei utara orowa no an, Shinuma anak obitta no okaibe kashita otusashuishiri pak no an shinnunuke Kamui ne ruwe ne. Amen. 
ROM.9.6	Koroka, Kamui itak aisamka okere noine an ambe shomo ne. Inambe gusu ne yakun, Israeru 
ROM.9.7	orowa no san utara anak ne obitta Israeru un utara shomo ne: shui, Abraham koro santek ne gusu, obitta poho shomo ne: koroka, Isaak gusu e santek areikore kusu ne na. 
ROM.9.8	Tan ikkeu anak ene ani ne:—Kam gusu an utara anak ne Kamui poho shomo ne; koroka, eitakamkire gusu an poho utara anak ne santek ne aesanniyo ruwe ne. 
ROM.9.9	Inambe gusu ne yakun, tambe anak eitakamkire itak ne,—Tane an pakihi aesanniyo wa Ku ek, orowa no Sarah anak ne okkai poho koro kusu ne. 
ROM.9.10	Tambe patek shomo ne; koroka, Kebekka ne yakka Shinen gusu, chikoro michi Isaak gusu konkoro—aige, 
ROM.9.11	nei okaibe naa shomo shiko, shui, naa shomo pirikap hene wenbe hene ki etokota, anumge an-i korachi 
ROM.9.12	Kamui esanniyop ash kuni ne, iki ikip gusu shomo ne, koroka, nishuk guru gusu ne ruwe ne,—nei shiwentep otta ene aye nisa, Kiyanne guru anak ne poniune guru otta yaishieiwangere kusu ne na, ari itak. 
ROM.9.13	Shui, chieshinnuye wa an korachi ne, Yakob ku omap, koroka, Esau ku etunne nisa ruwe ne.
ROM.9.14	Yakun, nekon a chi ye kusu ne ya? Kamui tura oupeka-sak-i an a? 
ROM.9.15	Ara shomo. Inambe gusu ne yakun, Shinuma Mose otta ene itak-hi:—Ku erampokiwen wa kore rusui guru gusu Ku erampokiwen wa kore kusu ne, orowa, chishildraine wa kore rusui guru gusu, Ku chishildraine wa kore kusu ne na. 
ROM.9.16	Tambe gusu, esanniyo kuni yainu guru gusu an ambe shomo ne, hoyupu guru gusu shomo ne, koroka, erampokiwen wa kore Kamui gusu an ap ne ruwe ne. 
ROM.9.17	Inambe gusu ne yakun, Parao otta Kamui Kambi ene itak-hi:—Ku koro kiroro e nukare ash hemhem ki, moshiri kata Ku reihei assuru aashte kuni gusu hemhem aki kuni ne tap ambe gusu Kuani e hopunire ash nisa ruwe ne. 
ROM.9.18	Tambe gusu Shinuma erampokiwen wa sange rusui utara gusu erampokiwen wa kore, orowa, nishtere rusui guru nishtere ruwe ne na.
ROM.9.19	Yakun, hemanda gusu Shinuma oromam ya? Shinuma koro ukoramkor-i, shisamchashnure guru inan guru ne ya? ani an itak ani aoka en otta ye kusu ne. 
ROM.9.20	Iteki, koroka, Kamui orun tasa itak ye aokai anak ne nen ne ruwe? Katu akorep anak ne nei katuhu kore guru otta—Hemanda gusu tap nei no en kara ya, 
ROM.9.21	ari an itak ani ye kusu ne ya? Shui, sei-shintoko kara guru anak ne rengaine nei toi gusu, nei shinep ne an epunipushbe ani aainukorobe ne kara 
ROM.9.22	hene ki akoatchap ne kara hene ki kuni kiroro shomo kon ruwe he an? Yakun, Kamui anak ne koro kinrakarape nukare hemhem ki, koro kiroro ashte hemhem ki kuni irenga koro wa aisamka kuni gusu an aekinrakarape poron no eramushiporore yak hemanda ruwe? 
ROM.9.23	Shui, etoko wano nupeki gusu etokooiki erampokiwen wa akore utara kata,— 
ROM.9.24	Ouse Yudea an utara wano patek shomo ne, koroka, Oya un utara wano ne yakka Shinuma nishuk utara, chi utara kata yakka koro nupeki oma oteknu ambe eramande kuni gusu ne chiki, nekon a? 
ROM.9.25	Hosea kata ene ye-hi korachi:—
ROM.9.25	Etokota Ku uirup shomo ne utara ani Ku uirup ne kuni Ku ye kusu ne;
ROM.9.25	Orowa, shomo aomap an guru ani aomapbe ne kuni Ku ye kusu ne na.
ROM.9.26	Orowa, otta Echi utara anak ne ku goro uirup shomo ne ari an itak ani aye ushiketa okai utara anak ne,
ROM.9.26	Nei ushiketa okai utara anak ishu Kamui koro poho utara ani areikore kusu ne na.
ROM.9.27	Orowa, Israeru un utara gusu Isaya ene hawe ashiri:—Israeru poho utara pishki-hi anak ne atui ota korachi ne a yakka kashiaobiuki kuni utara nei pon sereke ne ruwe ne kusu ne na; 
ROM.9.28	inambe gusu ne yakun, Utarapa anak ne moshiri kata korʼitak nei no ki hine, nei i taknere wa okere kusu ne na. 
ROM.9.29	Shui, etokota Isaya ye korachi ne:—
ROM.9.29	Sabaot koro Utarapa anak ne un gusu santek ande shomoki chiki,
ROM.9.29	Sodom kotan korachi ne, orowa, Gomorra kotan nei no akan na.
ROM.9.30	Yakun, hemanda chi ye kusu ne ya? Oupekap shomo keseamba Oya un utara anak ne, oupeka ambe, eishokor-i gusu an nei oupeka ambe, kon nisa ruwe ne sekoro chi ye kusu ne ya? 
ROM.9.31	Koroka, Israeru anak ne oupekap gusu an tuitak keseamba hine nei tuitak shomo koshiripa nisa ruwe ne. 
ROM.9.32	Hemanda gusu? eishokor-i ani shomo ne wa, iki ikip nei no an wa ani okai nisa ruwe ne gusu ne na. Nei utara anak ne nei ureepetchiure kuni shuma otta epetchiu nisa ruwe ne; 
ROM.9.33	ene chieshinnuye wa an korachi ne,
ROM.9.33	Ingarʼan, Zion otta ureepetchiure kuni shuma, epetchiure kuni watara Ku ande kusu ne:
ROM.9.33	Orowa, nei ambe eishokoro gurʼanak ue shomo ayainikoroshmare kusu ue ua.
ROM.10.1	Iriwak utara, nei utara gusu keutum ta ku kon rusuibe newa Kamui orun eikoramkorobe anak, nei utara kashiaobiuki kuni gusu an ambe ne ruwe ne. 
ROM.10.2	Inambe gusu ne yakun, nei utara Kamui gusu keutum opopmau kara shiriki ruwe ne sekoro paweteshu ku ki, 
ROM.10.3	koroka, eramush korachi an ap shomo ne. Kamui oupeka ambe eramushkare wa yaikota korope ashte kuni hunara hine Kamui oupeka-i gusu yaikota yaiitaknure shomoki nisa ruwe ne gusu ne na. 
ROM.10.4	Inambe gusu ne yakun, obitta no okai eishokoro utara aoupekare kuni gusu Kiristo anak ne tuitak aeramushinnep ne ruwe ne na. 
ROM.10.5	Inambe gusu ne yakun, Mose ene nuye ruwe ne:—Tuitak gusu an oupeka-hi iki gurʼanak ne nei ambe ani shiknu kusu ne. 
ROM.10.6	Koroka, eishokor-i gusu an oupeka-hi anak ne ene itak-hi:—Kando orun rikin kusu ne guru hunna ruwe he an? (nei ambe anak ne Kiristo range kuni gusu ne) ari an itak ani iteki keutum ta ye yan: 
ROM.10.7	shui, asam-saki ran kusu ne guru hunna ruwe he an? (nei ambe anak rai-i orowa no Kiristo yange kuni gusu nep) iteki ye yan. 
ROM.10.8	Koroka, hemanda aye ya? Nei itak anak ne e samaketa an, e koro paroho ta an, e koro keutum ta an: nei ambe anak chi utara eupaskuma eishokor-i an itak ne ruwe ne na: 
ROM.10.9	Yesu anak ne Utarapa ne sekoro paroho ani e pushpusu chiki, samata, Kamui anak ne Shinuma rai-i orowa no hetopo-shiknure sekoro keutum ta eishokoro yakne, 
ROM.10.10	eani kashi-a-obiuki kusu ne; inambe gusu ne yakun, aoupekare ambe gusu ainu anak ne keutum ani eishokoro; orowa, kashi-a-obiuki gusu paroho ani pushpusu wa ye ruwe ne gusu ne na. 
ROM.10.11	Nen ne yakka Shinuma eishokoro guru anak ne shomo ayainikoroshmare kusu ne ari an itak ani Kamui Kambi ye ruwe ne gusu ne na. 
ROM.10.12	Yudea un guru newa Herenes un guru gusu uwechutko no an ambe isama: inambe gusu ne yakun, nei ukorachi an ambe anak ne obitta no okai utara gusu shine Utarapa ne, aige, otta ko-nishuk guru gusu oteknu ruwe ne gusu ne na: 
ROM.10.13	orowa, inan guru ne yakka Utarapa reihei ko-nishuk chiki kashi-a-obiuki kusu ne. 
ROM.10.14	Yakun, nekon a iki wa shomo eishokorobe otta nei utara ko-nishuk kusu ne ya? Samata, nekon a iki wa gusu shomo anu ambe eishokoro kusu ne ya? Shui, eupaskuma ki guru isam chiki nekon a iki wa nu eashkai ya? 
ROM.10.15	Orowa, shomo aeteshkara chiki, nekon a iki wa eupaskuma ki kusu ne ya? Anuye wa an ambe korachi poka ne:—Pirika okaibe gusu an pirika shongo koro wa araki utara koro chikiri nep iramasure humi!
ROM.10.16	Koroka, nei utara obitta anak ne pirika shongo otta shomo inu. Awa, Isaya ene itak-hi:—Utarapa, chikoro shongo eishokoro guru nen ne ruwe he an? sekoro itak. 
ROM.10.17	Tambe gusu, eishokor-i anak ne nu gusu an ambe ne, nu ambe anak Kiristo koro itak gusu an ambe ne ruwe ne. 
ROM.10.18	Koroka, ku ye; nei utara shomo nu nisa ruwe he an? Ruwe un, son no poka,
ROM.10.18	Nei utara ki hawe moshirʼebitta orota aun,
ROM.10.18	Koro itak moshiripa pakno moshirigesh pakno oman nisa ruwe ne na.
ROM.10.19	Koroka, ku ye, Israeru un utara anak ne shomo eraman nisa ruwe he an? Hoshiki no Mose ene itak-hi:—
ROM.10.19	Kuani, moshiri uirup shomo ne a ambe ani echi eyaitunnapte ash kusu ne,
ROM.10.19	Ramu-sak moshiri uirup ani Kuani echi irushkare ash kusu ne na, sekoro itak.
ROM.10.20	Orowa, Isaya shi no rametok koro wa ene itak-hi:—
ROM.10.20	Shomo En hunara utara orowa no a en pa nisa ruwe ne;
ROM.10.20	En gusu uwepekennu shomoki utara otta a en nukan nisa ruwe ne na, sekoro itak.
ROM.10.21	Koroka, Israeru un utara otta ene itak-hi:—Ramne to ta eumbipka newa eutastasa utara otta teke ku tempirasasa nisa ruwe ne, sekoro itak.
ROM.11.1	Yakun, tambe ku ye:—Kamui anak ne koro utara osurupa nisa ruwe he an? Ara shomo. Kuani ne yakka Israeru un guru ku ne, Abraham sanikiri ne, Benyamin iri un guru ku ne ruwe ne gusu ne na. 
ROM.11.2	Kamui anak ne etoko wano eraman koro utara shomo osurupa nisa ruwe ne na. Shui, Ericha kambi kata aye itak echi erampeutek ruwe he an? Shinuma Kamui otta Israeru utara eiyonnuppa ki:— 
ROM.11.3	Utarapa, nei utara anak ne E koro uweingara utara ronnu hemhem ki, E koro yange set ouri-hokushte hemhem ki nisa: orowa, kuani shinen ne po an, aige, ku ramat uk kuni hunara shiriki. 
ROM.11.4	Koroka, shinuma orun Kamui ese-itak nekon a? Baaru orun kokka-komo shomoki utara arawan sen nin ne ainu Kuani yaikota gusu ku are nisa ruwe ne. 
ROM.11.5	Tambe gusu, tane ne yakka, irenga gusu an anumge-hi nei no, sereke an ruwe ne na. 
ROM.11.6	Orowa, irenga gusu ne chiki tane Iri ikip ankushkeraipo shomo ne: shomo ne yakun, irenga anak ne tane irenga shomo ne na. 
ROM.11.7	Yakun, nekon a? Israeru hunarape shomo shinuma koro: koroka, anumgep nei ambe kon nisa ruwe ne, aige, moshima okai utara anak ne anishtere nisa ruwe ne na: 
ROM.11.8	chieshinnuye wa an korachi ne:—Kamui anak ne nei utara otta rene ramat hene, shomo nukara kuni shikihi hene, shomo nu kuni kisara hene tane an toho pakno koropare nisa ruwe ne. 
ROM.11.9	Orowa, Dabid ene itak-hi:—
ROM.11.9	Nei utara koro set kutek newa akbe newa
ROM.11.10	Ureepetchiure kunip ne akara, orowa, gusu iwayehe ne akara;
ROM.11.10	Iteki nukara kuni ne koro shikihi kunnere,
ROM.11.10	Orowa, ramma koro seturu hotkure wa en kore.
ROM.11.11	Tambe gusu ku ye-hi:—Nei utara anak ne hachiripa kuni ne epetchiu nisa ruwe he an? Ara shomo: koroka, aeyaitunnapte kuni gusu, nei utara hachiripa ambe ankushkerai Oya un utara orun kashiobiuki-hi an ruwe ne. 
ROM.11.12	Aige, nei utara eikohaye ambe anak ne moshiri oteknure ambe ne chiki, orowa, nei utara so no ki-hi anak Oya un utara oteknure ambe ne a chiki; naa kasu no hembak pakno nei utara aeupakte-hi?
ROM.11.13	Koroka, Oya un echi utara otta ku itak. Kuani anak ne Oya un utara gusu an Apostoro ku ne a gusu, otta aeyaishieiwangere-hi ku pasere ruwe ne: 
ROM.11.14	nei uni poka, nekon a ka kam gusu ku iri utara aeyaitunnapte hine sereke utara kashiobiuki kuni gusu ne na. 
ROM.11.15	Inambe gusu ne yakun, nei utara aosurupa ambe anak ne moshiri aeramuritenka nep ne chiki, nei utara ahupkara ambe anak, rai orowa no an inotu moshima, nekon a ambe ne ya? 
ROM.11.16	Orowa, nei aro-ibehe ashkanne chiki, epunipushpe ne yakka ashkanne ruwe ne: orowa, shinrit ashkanne ne chiki, 
ROM.11.17	awehe ne yakka ne ruwe ne na. Koroka, okai sereke awehe okayepa hine, aige, nupuri ta an kanran chikuni ne aokai anak ne nei uturuta aukonishishkere wa tura no nei kanran gusu an shinrit oma mimi echi koro yakun; 
ROM.11.18	nei awehe gusu iteki yaiomonnure yan: koroka, e yaiomonnure chiki, aokai anak ne shinrit sei shomoki, koroka, shinrit anak ne e sei ruwe ne. 
ROM.11.19	Kuani aukonishishkere kuni gusu, nei awehe okayepa nisa ruwe ne, ani e ye kusu ne ya? 
ROM.11.20	Pirika, nei utara eumbipka gusu okayepa nisa ruwe ne, orowa, aokai anak ne eishokor-i gusu ash shiriki ruwe ne. 
ROM.11.21	Iteki yaiesanniyorire, koroka, ishitoma yan: inambe gusu ne yakun, Kamui anak ne nei rengaine gusu hetuku kuni awehe shihopinupka shomoki chiki, shui, aokai ne yakka aeshihopinupka shomoki kusu ne na. 
ROM.11.22	Tambe gusu, Kamui pirika irenga newa yupke irenga ingara: hachiripa utara epeka, yupke irenga; koroka, aokai epeka, Shinuma sange pirikap otta e an chiki, Kamui pirika irenga an na: shomo ne chiki aokai aotuye kusu ne na. 
ROM.11.23	Orowa, nei utara ne yakka, naa shomo eumbipka shik shiriki chiki, aukonishishkere kusu ne: Kamui anak ne shui nei utara ukonishishke eashkai ruwe ne gusu ne na. 
ROM.11.24	Inambe gusu ne yakun, rengaine an buri gusu nupuri un kanran chikuni orowa no aotuye, aige, gusu shomo rengaine an kunip an no pirika kanran chikuni otta e aukonishishkere chiki: hemanda naa kasu no tan rengaine gusu an ap yaikota koro kanran chikuni otta aukonishishkere shomoki ya?
ROM.11.25	Iriwak utara, ika yaikota gusu echi yaikowayashnure kuni gusu tan anuinap aerampeutek kuni ku kopan, Oya un aahupte utara aeramushinnere pakno Israeru un sereke utara ana kne aenishtere ruwe ne; 
ROM.11.26	orowa, Israeru un utara obitta kashiaobiuki kusu ne: ene chieshinnuye wa an korachi ne:—
ROM.11.26	Zion orowa no Kashiobiukip ek kusu ne;
ROM.11.26	Shinuma anak ne Yakob orowa no shomo Kamui kooripak ambe shishire kusu ne
ROM.11.27	Orowa, nei utara koro katpak ku isamka ita,
ROM.11.27	Tambe anak ku ki aeuitaknup ne ruwe ne na,
ROM.11.28	Pirika Shongo gusu, nei utara anak ne echi utara gusu epokba utara ne: koroka, anumge-hi gusu, ekashi utara ankushkerai aomap wa okai ruwe ne. 
ROM.11.29	Kamui eikrap newa konishuk ambe anak ne aeyaikokatpakbe shomo ne ruwe ne gusu ne na. 
ROM.11.30	Inambe gusu ne yakun, teeda echi utara anak ne Kamui koitakkashi korachi, koroka, tane nei utara itakkashi ambe gusu erampokiwen wa akore nei no, 
ROM.11.31	tambe nei no echi aerampokiwen wa akore ankushkerai gusu nei utara ne yakka aerampokiwen wa akore gusu, tane itakkashi ne yakka ki nisa ruwe ne. 
ROM.11.32	Kamui anak ne obitta no okai utara itakkashi utara ne sekoro esanniyo nisa, tambe anak obitta no okai utara korampokiwen wa kore kuni gusu an ambe ne ruwe ne na.
ROM.11.33	Aa Kamui aeoteknu an wayashnu ambe newa eramushbe ooho ambe! Shinuma esanniyop hemanda aehunara eaikapbe, Shinuma ruhu nep chimichimi 
ROM.11.34	eramu eaikap kashpap humi! Utarapa keutum eramu an guru nen ne ruwe? 
ROM.11.35	Shinuma tura eukoramkoro guru hunna ruwe he an? Shui, hunna hoshiki no Shinuma orun kore, aine, otta aeyaiyattasa guru nen ne ruwe? 
ROM.11.36	Inambe gusu ne yakun, Shinuma orowa, Shinuma gusu, Shinuma otta obitta no okaibe okai ruwe ne na. Otusashuishiri pakno ne yakka Shinuma otta arakuru an na. Amen.
ROM.12.1	Tambe gusu, iriwak utara, echi kon netobake ishu, ashkanne, Kamui nupetnere ayange kunip echi yange kuni ne, Kamui rampoken ankushkerai echi onishnishi ash ruwe ne, tambe anak ne echi ki kuni gusu an ongami kunip ne ruwe ne gusu ne na. 
ROM.12.2	Orowa, tane okai pakihi nei no iteki echi yaikara yan, koroka, nei pirika, aenupetne an, aeramushinne an Kamui keutum uwande wa eraman kuni ne, echi koro keutum ashinno akar-i ani oya kat ne yai akara wa okai yan.
ROM.12.3	Inambe gusu ne yakun, a en koropare irenga an gusu, echi tumugeta okai pishno an ainu otta ku ye-hi, yai-esanniyo kuni kunip kasu no iteki eikaunu no yai-esanniyo yan, Kamui anak ne pishno an ainu otta eishokor-i eimek wa kore nei no yairamatte wa esanniyo yan. 
ROM.12.4	Inambe gusu ne yakun, chikon netobake otta inne no okai awehe an a yakka nei awehe obitta ki kuni ikip anak shomo ukorachi an ambe nei no, 
ROM.12.5	chi utara ne yakka inne utara ne, koroka, Kiristo otta shine netobake chi ne, orowa, pishno pishno uweutashpa an awehe chi ne ruwe ne na. 
ROM.12.6	Orowa, a un koropare irenga nei no utashpa uweshinnai no an eikrap chi koro wa okai gusu, uweingara chiki, koro eishokor-i an a-i nei no aki yanro; 
ROM.12.7	yaishieiwangere kuni ambe ne chiki, yaishieiwangere yanro; epakashnu kuni ambe ne chiki, 
ROM.12.8	epakashnu yan; onishnishi kuni ambe ne chiki, onishnishi yan; eungeraitep kore kuni ambe ne chiki, eikaun no koropare yan; epungine kuni ambe ne chiki, yuptek no epungine yan; rampoken sange kuni ambe ne chiki, yaikopuntek no ki yan. 
ROM.12.9	Kankapkapeka shomoki no omap yan. 
ROM.12.10	Wenbe etunne wa pirikap otta ko-an. Iriwak utara ko-omap wa uwe-eramuhaugere yan; aainukoro wa uwe-eoripak yan; 
ROM.12.11	monraige otta iteki etoranne yan; keutum nuwashnu wa Utarapa otta yaishieiwangere yan; 
ROM.12.12	chipachipa wa nupetne; aeramchuptek ita yaiyupupu; 
ROM.12.13	ramma ramuosshi pakno inonno-itak; ashkanne utara eishiramne-i gusu koropare; ikateomare ambe ki yan. 
ROM.12.14	Echi epokba utara nunuke yan; nunuke wa iteki iyoitakushi yan. 
ROM.12.15	Nupetne okai utara tura no nupetne yan; chish wa okai utara tura no chish yan. 
ROM.12.16	Uweutashpa chishineramkore yan. Iteki ri okaibe yainu yan, koroka, ra un okaibe ani yaiaturare yan. 
ROM.12.17	Yaikota gusu iteki yaiko-wayashnu ne. Wenbe gusu inan guru otta ne yakka iteki wenbe eumomtasa yan. Obitta no okai utara tek-samata aeoripakbe kunip esanniyo yan. 
ROM.12.18	Aeashkai chiki, ramuosshi pakno, obitta no okai utara gusu itomo irenga koro yan. 
ROM.12.19	Omap an utara, yaikota gusu iteki ikemnu yan, koroka, irushka kuni an ushike kara yan; inambe gusu ne yakun,—Ikemnu ki kuni ambe anak ne en otta an ruwe ne, Kuani yaiattasa Ku ki kusu ne na, ari an itak ani Utarapa ye, sekorʼambe chieshinnuye wa an ruwe ne gusu ne na. 
ROM.12.20	Koroka, e epokba guru ibe rusui chiki, ibere yan: iku rusui chiki, ikure yan: inambe gusu ne yakun, nei no e ki chiki nei guru koro sapaha kashiketa abe o usat aeikiri-kara kusu ne gusu ne na. 
ROM.12.21	Wenbe ani iteki aannokara, koroka, pirikap ani wenbe annokara yan.
ROM.13.1	Obitta no okai utara pase mondum koro guru koitaknu yanro: Kamui orowa no an mondum moshima mondum isam ruwe ne gusu ne na; orowa, okaibe anak ne Kamui attep ne ruwe ne gusu ne na. 
ROM.13.2	Tambe gusu, mondum koro guru koitakkashi gurʼanak ne Kamui attep eshishi ruwe ne: nei ambe shisamchashnure utara anak ne yaikota gusu akoipishi kusu ne. 
ROM.13.3	Esapane utara anak ne pirikap ishitomarep shomo ne, koroka, wenbe ishitomarep ne ruwe ne. Orowa, aokai auak ne shomo mondum koro guru koishitoma kuni kon rusui ya? yak anak ne, pirikap kara yan, yakun nei ambe gusu echi ramuaye kusu ne: 
ROM.13.4	nei ambe anak ne eani pirikare gusu an Kamui uitek guru ne ruwe ne gusu ne na. Koroka, wenbe e ki yak anak ne, ishitoma yan, shinuma raka isam no rangetam koro shomoki: Kamui uitekbe ne, wenbe ki gusu hetuku irushka-i sange wa panakte ki guru ne ruwe ne gusu ne na. 
ROM.13.5	Tambe gusu, echi utara anak ne koitaknu ki kusu ne ap ne, ouse irushka-i an gusu shomo ne, koroka, koro 
ROM.13.6	keutum gusu ne yakka itaknu kusu ne ap Tambe gusu echi utara yaku ne yakka sange ruwe ne; nei utara anak ne tap ambe gusu ramma Kamui mongo ki uitek utara ne ruwe ne gusu ne na. 
ROM.13.7	Nen ne yakka akore kunip sange yan: yaku akore kuni utara otta yaku koropare; zei akore kuni utara otta zei sange: koishitoma kuni utara ko-ishitoina; ko-oripak kuni utara ko-oripak yan.
ROM.13.8	Utashpa uweomap moshima nen ne yakka gusu iteki shose koro yan; moshima guru omap ainu anak ne tuitak uweomare nisa ruwe ne gusu ne na. 
ROM.13.9	Inambe gusu ne yakun, Iteki omoinu, Iteki keuk, Iteki ikka, Iteki yaikoshipuinere, orowa, nei moshima ikashpaotte an yakun, Yaiomap korachi aota un guru omap yan, sekorʼan tan itak oshiketa oina ruwe ne. 
ROM.13.10	Omap-ambe anak ne aota un guru otta shomo wenbe ki: tambe gusu, omap-ambe anak tuitak uweomare ambe ne ruwe ne na.
ROM.13.11	Orowa, tambe shui, paha onnere yan, tane anak mokoro orowa no shi no mosh gusu an pakihi ne ruwe ne; chi utara anak ne eishokoro eatpake kasu no tane anak un kashiobiuki-hi ehange no an ruwe ne gusu ne na. 
ROM.13.12	Kunne-to naanihungo aokere, tokap-to tane an kushki: tambe gusu, kurokok buri shirairaye wa pekere hayokbe yaimire anro. 
ROM.13.13	Tokap an to korachi oupeka no apkash anro; iku-sakayo newa ihoshki ambe otta hene, omoinu newa ramupekere otta hene, upaore newa eyaitunnap otta hene iteki apkash anro. 
ROM.13.14	Koroka, Utarapa ne Yesu Kiristo yaimire wa kam gusu an kon rusuibe gusu iteki etokooiki yan.
ROM.14.1	Eishokor-i tum-sak guru uk yan, koroka, utumashire kuni upaore gusu shomo ne. 
ROM.14.2	Shinen anak ne eishokor-i atte gusu nep ne yakka ibe: koroka, tum-sak guru anak ne kina-ratashtep ibe ruwe ne. 
ROM.14.3	Ibe gurʼanak ne iteki shomo ibe guru pange yan; orowa, shomo ibe gurʼanak ne iteki ibe guru koipishi yan: Kamui anak ne shinuma uk nisa ruwe ne gusu ne na. 
ROM.14.4	Moshima guru koro uitekbe koipishi aokai anak ne hunna? Nei gurʼanak ne yaikota kon nishpa gusu ash hene ki hachiri hene ki ruwe ne. Ruwe un, shinuma anak ne aashte kusu ne; Utarapa anak ne shinuma ashte kuni eashkai ruwe ne gusu ne na. 
ROM.14.5	Shinen anak ne shine to kasu no moshima toho ainukoro kunip ne sekoro esanniyo: koroka, moshima gurʼanak ne obitta no okai toho ukorachi nep kuni esanniyo ruwe ne. Ainu pishno yaikota koro keutum ta aeramushinne no oshitchiu yan. 
ROM.14.6	Nei toho esanniyo gurʼanak ne Utarapa gusu esanniyo ruwe ne: orowa, ibe gurʼanak ne Utarapa gusu ibe, Kamui koyaiiraige ruwe ne gusu ne na: shui, shomo ibe gurʼanak ne Utarapa gusu shomo ibe, aige, Kamui koyaiiraige ruwe ne na. 
ROM.14.7	Yaikota gusu shiknu guru isam, orowa, yaikota gusu rai guru isama. 
ROM.14.8	Inambe gusu ne yakun, shiknu ash yakka, Utarapa gusu shiknu; rai yakka, Utarapa gusu rai ruwe ne: tambe gusu shiknu yakka, rai yakka, Utarapa korope chi ne ruwe ne. 
ROM.14.9	Tap an ikkewehe gusu Kiristo rai wa shiknu ruwe ne, rai guru hene shiknu guru hene enishpane kuni gusu ne na. 
ROM.14.10	Koroka, aokai gusu, hemanda gusu eani e koro iriwak koipishi ruwe he an? Shui, aokai gusu, hemanda gusu eani e koro iriwak pange ruwe he an? Chi utara obitta Kamui koro koipishi kuni amset kotchaketa roshki kusu ne na. 
ROM.14.11	Inambe gusu ne yakun, ene chieshinnuye wa an na:—
ROM.14.11	Utarapa ene itak-hi:—Ku ishu gusu Eu orun obitta no okai kokkasap anak ne komo kusu ne,
ROM.14.11	Orowa, obitta no okai parumbe anak Kamui orun eyaipushi kusu ne.
ROM.14.12	Tambe gusu chi utara pishno yaikota gusu an orushpe Kamui orun ye kusu ne na.
ROM.14.13	Tambe gusu, tewa no poka, iteki utashpa ukokoipishi yanro: koroka, koro iriwak kotchaot iteki ureepetchiure kunip iteki hachire kuni ika aande kuni ne makangane esanniyo yan. 
ROM.14.14	Yaikota gusu nep ne yakka turu-ush shomo ne sekoro Utarapa ne Yesu ankushkerai ku eraman wa ku esanniyo ruwe ne: ouse nepka turu-ushbe ne sekoro nenka esanniyo chiki, shinuma gusu turu-ushbe ne ruwe ne. 
ROM.14.15	Inambe gusu ne yakun, aep gusu e koro iriwak aoknatare chiki, tane omap ki no shomo e apkash ruwe ne. E koro aep ani, 
ROM.14.16	gusu Kiristo rai guru iteki isamka yan. E koro pirikap iteki wen no ayere yan: 
ROM.14.17	Kamui moshiri anak ne ibe hene ki iku hene ki ambe shomo ne, koroka, oupekap newa itomo irenga newa Ashkanne Ramat gusu akopuntekbe ne ruwe ne gusu ne na. 
ROM.14.18	Aine, tap okaibe ani Kiristo otta yaishieiwangere guru anak ne Kamui nupetnerep ne, orowa, utara orowa no aeramuoshmap ne ruwe ne. 
ROM.14.19	Yakun, itomo irenga epeka kuni ambe hemhem, utashpa uashte kuni ambe hemhem keseamba yanro. 
ROM.14.20	Aep gusu iteki Kamui karape isamka yan. Nep okaibe ne yakka sone turu-sakbe ne; yakka, epetchiure no ibe guru gusu wen ruwe ne na. 
ROM.14.21	Kam shomo ibe hemhem ki, tonoto shomo iku hemhem ki, samata, gusu nep ne yakka e iriwak aepetchiure hemhem shomo ki ambe anak ne pirikap ne ruwe ne. 
ROM.14.22	E atte eishokor-i gusu anak Kamui tek-samata yaikota gusu koro yan. Aeuwandep gusu yaikota akoipishi kunip shomo anukara guru anak ne anunuke ne. 
ROM.14.23	Koroka, utumashi shiriki no an wa ibe gurʼanak ne katpak an sekoro aesanniyo ruwe ne, eishokon no ibe shomoki ruwe ne gusu ne na; orowa, nep ne yakka eishokor-i gusu shomo ne ambe anak katpak ne ruwe ne.
ROM.15.1	Tumashnu wa okai utara anak ne yaikota yainupetnere shomoki no, turu-sakbe koro katchakbe sei kunip ne. 
ROM.15.2	Aashte gusu, pirikap otta pishno aota an guru nupetnere yanro. 
ROM.15.3	Inambe gusu ne yakun, Kiristo ne yakka yaikota yainupetnere shomoki nisa; koroka, anuye wa an korachi:—E kosakayokara utara ki sakayo en kashita aare nisa ruwe ne. 
ROM.15.4	Nep ne yakka etoko wano anuye okaibe anak ne obitta un epakashnu gusu chieshinnuye nisa ruwe ne; chi utara anak ne yaiyupupu ambe gusu hemhem, Kamui nuyere itak gusu hetuku omaoma ambe gusu hemhem chipachipa kuni gusu ne na. 
ROM.15.5	Echi utara anak ne shine ikinne shine paroho ani chikoro Utarapa ne Yesu Kiristo koro Michi ne Kamui koiramye kuni ne, yaiyupupu ambe newa omaoma ambe koro Kamui anak, 
ROM.15.6	Kiristo Yesu nei no echi utara shine keutum ani utashpa uorun yaikoshiramshuiba kuni gusu akoramkon na. 
ROM.15.7	Tambe gusu, Kamui ramuayere kuni gusu Kiristo ne yakka echi shopki korachi, echi utara ne yakka utashpa uweshopki yan. 
ROM.15.8	Inambe gusu ne yakun, ene ku ye-hi:—Kamui son-i gusu Kiristo anak ne Okarituye-buri gusu aeyaisbieiwangerep ne akara, 
ROM.15.9	ekashi otta aye eitakamkire ambe ashtere hemhem ki, samata, Oya un utara anak ne Kamui rampoken gusu Shinuma koiramye hemhem ki kuni gusu ne na; tambe anak ne ene ene korachi anuye wa an na,
ROM.15.9	Tambe gusu, Oya un utara tumugeta kuani e koyaiiraige ash na,
ROM.15.9	E reihei otta shinotcha ku ki kusu ne.
ROM.15.10	Orowa, shui Shinuma ene itak-hi:—
ROM.15.10	Oya un echi utara, Shinuma koro utara tura no nupetne yan.
ROM.15.11	Orowa, shui:—
ROM.15.11	Obitta no okai Oya un echi utara, Utarapa koiramye yan;
ROM.15.11	Obitta no okai moshiri uirup Shinuma koiramye yanro.
ROM.15.12	Orowa, shui, Isaya ene itak-hi:—
ROM.15.12	Yessai orowa no shinrit an,
ROM.15.12	Oya un utara epungine kuni guru hetuku kusu ne;
ROM.15.12	Oya un utara Shinuma gusu chipachipa ki kusu ne na, sekoro itak.
ROM.15.13	Echi utara Ashkanne Ramat kiroro ani poron no echi chipachipa kuni ne echi eishokoro wa chipachipa ambe sange Kamui anak ne itomo irenga newa nupetne irenga ani echi shiktere kuni akoramkon na.
ROM.15.14	Orowa, ku iriwak utara, echi utara yaikota pirikap ani aeshik, obitta no okai eramushbe ani aeshik, aine, utashpa uepakashnu eashkai kuni ku eishokon ruwe ne na. 
ROM.15.15	Koroka, pon no ka naa rametok kon no echi utara gusu ku nuye, aige, shui echi eshkarunde ruwe ne, 
ROM.15.16	Kamui orowa no a en kore irenga gusu, kuani Oya un utara gusu an Kiristo Yesu koro yaishieiwangere guru ku ne; nei ambe anak ne Oya un utara ayange-hi Ashkanne Ramat ani Aashkannere wa Kamui nupetnerep ne kuni ne Kamui pirika shongo gusu ku yaishieiwangere ruwe ne na. 
ROM.15.17	Tambe gusu, Kamui gusu an okaibe ankushkerai Yesu Kiristo gusu ku yaioomonnure ruwe ne. 
ROM.15.18	Kuani anak ne, itak otta, ikip otta, shirosh newa iyokunnurep kiroro ani, 
ROM.15.19	Ashkanne Ramat kiroro ani, Oya un utara aitaknure kuni gusu Kiristo en kari ikichi ambe moshima ku ye niukesh ruwe ne; Yerusarem wano shikapneka no Iririkom orun pakno poka, uweoman no Kiristo koro pirika orushpe eupaskuma ku ki nisa ruwe ne; 
ROM.15.20	ruwe un, moshima guru aande asamaha kata shomo ku iki kuni ne, otta Kiristo orushpe naa shomo anure ushiketa, nei pirika shongo eupaskuma kuni otupekari ku ki nisa ruwe ne; 
ROM.15.21	koroka, ene chieshinnuye wa an korachi ne:—
ROM.15.21	En gusu an orushpe shomo anure utara anak ne en nukara kusu ne,
ROM.15.21	Orowa, shomo nu utara anak ne eraman kusu ne na.
ROM.15.22	Tambe gusu ka kuani echi orun arapa kuni kanna-kanna shinnaatush nisa ruwe ne: 
ROM.15.23	koroka tane, tan moshiri ta okai kuni ushi isam gusu, samata, tap inne paha uturuta echi orun arapa kuni ku eyaikatekara gusu, 
ROM.15.24	hembara ne yakka Spania orun ku oman chiki (inambe gusu ne yakun, payekai ita echi nukara kuni ku chipachipa ash, samata, hoshiki no echi tura no an wa pon no ka echi gusu ku eramushinne chiki, echi orowa no a en payekaire kuni ku chipachipa ruwe ne), 
ROM.15.25	— koroka tane, Ashkanne utara gusu yaishieiwangere kuni ne Yerusarem orun ku arapa ruwe ne. 
ROM.15.26	Inambe gusu ne yakun, Makedonia newa Akaya un utara anak ne pirika irenga sange wa, Yerusarem kotan ta an ashkanne utara tumta okai otek-sak utara gusu eurep koropare kuni kan nisa, 
ROM.15.27	ruwe un, tambe anak nei utara pirika irenga ne; aige, nei utara ashosere utara ne ruwe ne. Inambe gusu ne yakun, Oya un utara anak ne tura no nei utara koro kuni ramat gusu an okaibe akore utara ne akan nisa yakun, itasa netobake gusu an okaibe shinuma utara gusu ka eiwangere kuni utara ne ruwe ne na. 
ROM.15.28	Tambe gusu, nei okaibe ku ki okere hine tapan ibehe nei utara orun han aomare kuni aeramushinne chiki, echi utara koro kotan akush wa Spania orun ku arapa kusu ne. 
ROM.15.29	Orowa, echi orun ku ek chiki, Kiristo shinnunuke ambe ani aeshik wa ek kusu ne sekoro ku eraman.
ROM.15.30	Orowa, iriwak utara, kuani Yudea kotan ta okai itakkashi utara orowa no aohaitare kuni hene, gusu Yerusarem otta a en eiwangerep anak ne ashkanne utara nupetnere kuni hene, 
ROM.15.31	Kamui irenga ankushkeraipo nupetne no echi otta ku ek wa echi tura no shini kuni hene gusu, 
ROM.15.32	chikoro Utarapa ne Yesu Kiristo gusu hemhem, Ramat omap ambe gusu hemhem, echi utara inonno-itak ki wa en gusu Kamui otta en tura kiroro yupu wa ki kuni echi onishnishi ash na. 
ROM.15.33	Orowa, itomo irenga koro Kamui obitta no okai echi utara tura no an kuni akoramkon na. Amen.
ROM.16.1	Kenkrea kotan ta an Karisia otta yaishieiwangere akoro saha Poibes echi shiamkirere ash na: 
ROM.16.2	ashkanne utara upak no an buri koro nei no, Utarapa gusu shinuma uk, orowa, rengaine shinuma nep-nep kon rusuibe an chiki ikashiu yan: nei shiwentep yaikota ne yakka inne utara kashiobiuki nisa; shui, en kashiobiuki nisa ruwe ne gusu ne na.
ROM.16.3	Kiristo otta en tura no iki Priska newa Akira uwekap an, 
ROM.16.4	nei utara ku inotu gusu yaikota koro okkeu ande nisa ruwe ne; shinuma utara otta kuani patek shomo ne, koroka, Oya un utara tumta obitta no okai karisia ne yakka koyaiiraige na: 
ROM.16.5	orowa, nei utara kot chisei ta an karisia uwekap an. Asia ta an Kiristo gusu aro-ibe ne ku omap Epainetos uwekap an. 
ROM.16.6	Echi utara gusu poron no iki Maria uwekap an. 
ROM.16.7	Ku apaha utara, en tura ipakashnu chisei ta okai Apostoro tumta assuru an, en hoshiki no Kiristo otta okai Andronikos newa Ionnias uwekap an. 
ROM.16.8	Utarapa otta aeomap an Ampriatos uwekap an. 
ROM.16.9	Kiristo otta un tura no iki Ourbanos newa ku omap Stakus uwekap an. 
ROM.16.10	Kiristo otta auwande an Aperes uwekap an. Aristobouros kot chisei ta okai utara uwekap an. 
ROM.16.11	Ku apaha Herodion uwekap an. Utarapa otta okai Narkisos chisei un utara uwekap an. 
ROM.16.12	Utarapa otta iki Tripainas newa Triposas uwekap an. 
ROM.16.13	Utarapa otta poron no iki aeomap Persis uwekap an. Utarapa otta anumge Roupos shinuma newa ku goro habo tura uwekap an. 
ROM.16.14	Asinkritos newa Pregon newa Hermes newa Patrobas newa Hermas newa tura no okai utara uwekap an. 
ROM.16.15	Pirorogos newa Yuda newa Nereas koro saha tura, samata, Orinipas newa nei utara tura no an obitta no okai ashkanne utara uwekap an. 
ROM.16.16	Chopchopse kara wa utashpa uwekap an. Kiristo otta an obitta no okai karisia echi uwekap ruwe ne na.
ROM.16.17	Iriwak utara, echi aepakashnu epakashi echutko no, uwekoppa newa aepetchiure kunip hetukure utara eshishi kuni echi onishnishi ash na. 
ROM.16.18	Inambe gusu ne yakun, nei utara anak ne Utarapa ne Kiristo otta yaishieiwangere shomoki no koro honihi eyaishieiwangere utara ne; orowa koro hauge-itak koro pirika-itak ani wen-buri sak utara koro sambe kokandama ruwe ne. 
ROM.16.19	Echi iki itaknu ambe anak ne obitta no okai utara otta anu. Tambe gusu kuani echi enupetne ash na: koroka echi utara pirikap gusu wayashnu orowa wenbe gusu rotcha kuni ku kon rusui. 
ROM.16.20	Orowa itomo irenga koro Kamui anak ne naa pon no shiran ko echi koro chikiri pokta Satan piriore kusu ne na, Chikoro Utarapa ne Yesu Kiristo korʼirenga echi tura no an kuni akoramkon na.
ROM.16.21	En tura no iki Timoteos anak ne echi uwekap ruwe ne; shui, Roukos newa Yason newa Sosipatros ne yakka. 
ROM.16.22	Tan kambi nuye Tertios kuani anak ne, Utarapa otta echi uwekap na. 
ROM.16.23	Otta ku reushi chisei koro guru ne Kaios newa karisia ebitta echi uwekap ruwe ne. 
ROM.16.24	Tan machiya ashikkashimare Erastos newa koro iriwak Konartos echi uwekap na.
ROM.16.25	Orosama, ku sange shongo newa Yesu Kiristo aeupaskuma ambe an nei no, otusashuishiri wano an pakihi pakno anu shomoki no ashikkashima, koroka, 
ROM.16.26	tane uweingara utara nuye kambi ani nukare anuinap aekambakte-i nei no, otusashuishiri wano otusashuishiri pakno an Kamui ikashpaotte gusu moshiri uirup eishokor-i atte wa aitaknure kuni gusu an ambe nei no echi ashte eashkaibe otta; 
ROM.16.27	Yesu Kiristo gusu patek wayashnu Kamui otta, Shinuma otta otusashuishiri pakno nupeki an na. Amen.
1CO.1.1	Kamui irenga ankushkerai Yesu Kiristo koro Apostoro ne kuni gusu anishuk Pauros newa akoro iriwak ne Sostenes anak ne Korintos machiya ta an Kamui karisia orun, 
1CO.1.2	Kiristo Yesu otta aashkannere, ashkanne utara ne kuni gusu anishuk, inan ita ne yakka nei utara newa chikoro Utarapa ne Yesu Kiristo konishuk utara orun: 
1CO.1.3	echi utara orun chikoro Michi ne Kamui newa Utarapa ne Yesu Kiristo orowa no irenga newa itomo an na.
1CO.1.4	Ramma kane echi utara gusu, Kiristo Yesu oshiketa echi otta akoropare Kamui irenga gusu, ku goro Kamui otta koyaiiraige ash na; 
1CO.1.5	tambe nep ne yakka otta Shinuma gusu echi aoteknure; nep itak otta ne yakka, nep eraman-i otta ne yakka ne: 
1CO.1.6	echi utara oshiketa Kiristo gusu an paweteshu ambe anak ne atumashnure wa an korachi ne: 
1CO.1.7	tambe gusu, nep eikrap gusu ne yakka shomo echi ehaita ruwe ne; chikoro Utarapa ne Yesu Kiristo anukara kuni ambe echi untere wa okai ruwe ne; 
1CO.1.8	echi utara anak ne chikoro Utarapa ne Yesu Kiristo toho ta wen-buri sak no ka okai kuni ne Shinuma anak okese pakno echi tumashnure kusu ne na. 
1CO.1.9	Kamui anak ne ikipniukeshbe ne, Shinuma ankushkerai koro Poho chikoro Utarapa ne Yesu Kiristo tura no iki kuni a un hotuyekara an na.
1CO.1.10	Iriwak utara, echi utara obitta shine itak sange, aige, echi tumugeta utumkush keutum isam kuni ne, chikoro Utarapa ne Yesu Kiristo kon reihei ankushkeraipo echi onishnishi ash ruwe ne; koroka, echi utara shine keutum koro, aige, shine esanniyop ki hine ukoiram no aeramushinnere gusu aki na. 
1CO.1.11	Inambe gusu ne yakun, ku iriwak utara, echi tumugeta upaore an sekoro Kroe chisei un utara orowa no echi utara gusu a en eramande an na. 
1CO.1.12	Tan ikkewehe an na, pishno pishno echi ye hawe ene ani:—Kuani anak ne Pauros otta an; kuani anak Aporros otta an; Kuani anak ne Kepas otta an; kuani anak ne Kiristo otta an, ari an itak ani echi ye ruwe ne. 
1CO.1.13	Kiristo anak ne auwekopire an ruwe he an? Echi utara gusu Pauros anak ne utasa chikuni otta akungi kokikkik nisa ruwe he an? Shui, Pauros kon reihei otta baptisma echi kore an a? 
1CO.1.14	Krispos newa Gaios moshima echi tumuge ta okai utara baptisma echi kore ash shomoki gusu Kamui ku koyaiiraige ruwe ne; 
1CO.1.15	ikineipeka ku kon reihei otta baptisma a en kore na sekoro ika echi ye kuni gusu ne na. 
1CO.1.16	Shui, Stepanos uni un utara otta baptisma ku kore nisa: nei utara moshima otta baptisma ku kore guru an ya ku eramushkare. 
1CO.1.17	Inambe gusu ne yakun, baptisma kore kuni ne Kiristo anak ne en omande shomoki; koroka, Pirika shongo eupaskuma kuni gusu en omande nisa ruwe ne: itak wayashnu ambe ani shomo ne, ikineipeka Kiristo koro utasap ika arakasakte kuni gusu ne na.
1CO.1.18	Inambe gusu ne yakun, utasap gusu an itak anak ne aisamka korʼan utara gusu haita ambe ne; koroka, kashiaobiuki korʼan chi utara gusu anak Kamui koro kiroro ne ruwe ne. 
1CO.1.19	Inambe gusu ne yakun, ene chieshinnuye wa an na.
1CO.1.19	Kuani anak ne wayashnu utara koro wayashnu ambe ku isamka kusu ne,
1CO.1.19	Orowa, eramush utara koro eramushbe ku emaka kusu ne na. 
1CO.1.20	Wayasbnu guru neita an a? kambi-nuye guru neita an a? Tan ainu ikiri ta upahunara guru neita an a? Kamui anak ne moshiri gusu an wayashnu ambe ani aeramu-isambe ne kara shomoki nisa ruwe he an? 
1CO.1.21	Inambe gusu ne yakun, Kamui koro wayashnu-hi ankushtapne moshiri anak ne yaikota koro wayashnu ambe ani Kamui eamkiri shomoki nisa ruwe ne gusu, Kamui anak ne upaskuma aeramusakbe ani eishokoro utara kashiobiuki kuni pirika irenga sange nisa ruwe ne. 
1CO.1.22	Inambe gusu ne yakun, Yudea un utara anak ne shirosh hunara, orowa, Herenes un utara wayashnu ambe hunara ruwe ne gusu ne na: 
1CO.1.23	koroka, chi utara anak ne utasa chikuni otta akungi-kokikkik Kiristo eupaskuma ash, tambe anak Yudea un utara gusu aureepetchiurep ne, orowa, Oya utara gusu aeramusambe ne ruwe ne; 
1CO.1.24	koroka, anishuk wa okai utara gusu, Yudea un utara ne yakka Herenes un utara ne yakka, Kiristo anak ne Kamui koro kiroro ne, Kamui wayashnu ambe ne ruwe ne. 
1CO.1.25	Inambe gusu ne yakun, Kamui koro ramusakbe anak ne utara kasu no wayashnu ambe ne; orowa, Kamui okirasapbe anak ne utara kasu no okirashnu ambe ne ruwe ne gusu ne na.
1CO.1.26	Inambe gusu ne yakun, iriwak utara, otta echi aenishuk ambe ingarʼan, kam gusu wayashnu utara inne no shomo ne, inne no okai mondum koro utara shomo ne, 
1CO.1.27	inne no okai nupuru utara shomo ne ruwe ne: koroka, wayashnu utara yainikoroshmare kuni gusu Kamui anak ne moshiri ta okai ramuisambe numge nisa; orowa, kiroroashnu okaibe yainikoroshmare kuni ne Kamui anak ne kirorosakbe numge nisa ruwe ne na; 
1CO.1.28	orowa, an okaibe isamka kuni ne Kamui, tan moshirʼun nupanbe newa aepange okaibe,—nei isam okaibe numge nisa ruwe ne: 
1CO.1.29	tambe anak nep kam ne yakka iteki Kamui tek-samata yaiomonnure kuni gusu an ap ne ruwe ne. 
1CO.1.30	Koroka, Shinuma ankushtapne echi utara anak ne Yesu Kiristo oshiketa okai hine un gusu Kamui orowa no wayashnu ambe, oupeka ambe, 
1CO.1.31	ashkanne ambe, kikiaraye ambe ne akara, chieshinnuye wa an korachi an ambe nep:—Yaiomonnure guru Utarapa otta yaiomonnurere yan.
1CO.2.1	Orowa, iriwak utara, echi otta ku ek ita anak ne pawetokkoro itak ani hene wayashnu itak ani hene Kamui nuinap echi orun eupaskuma shomoki nisa ruwe ne. 
1CO.2.2	Inambe gusu ne yakun, Yesu Kiristo newa utasa chikuni otta akungi kokikkikbe moshima, echi tumugeta nep ne yakka ku erampeutek kuni ku ramuoshitchiu nisa ruwe ne. 
1CO.2.3	Orowa, echi tura no ku an ita, katchak no, ishitomo wa shiri tusushke wa an ruwe ne. 
1CO.2.4	Aige, echi koro eishokor-i anak ne utara koro wayashnu ambe ta an shomoki, koroka, Kamui kiroro ta an kuni ne, 
1CO.2.5	ku ye itak newa upaskuma anak wayashnu an onishnishi itak gusu an ambe ani shomo ne, koroka, Ramat newa kiroro gusu ashte kuni an itak ani ne ruwe ne.
1CO.2.6	Yakka aeramushinne okere utara tumugeta wayashnu ambe chi ye, aine, nei wayashnu-hi anak ne tan moshirʼun wayashnu ambe shomo ne, shui, isam kushki tan moshirʼun epungine utara korobe shomo ne ruwe ne: 
1CO.2.7	koroka, anuina no an ambe ani Kamui wayashnu ambe chi ye, nei ambe anak ne anuina wa an, awa, chikoro nupeki gusu moshiri etoko wano aesanniyo okerep ne: 
1CO.2.8	tan moshiri epungine utara obitta erampeutek ruwe ne: inambe gusu ne yakun, nei utara eraman chiki, nupeki koro Utarapa utasa chikuni otta kungi kokikkik shomoki a nangon na: 
1CO.2.9	koroka, chieshinnuye wa an korachi,
1CO.2.9	Shikihi shomo nukara, kisaraha shomo nu,
1CO.2.9	Ainu keutum ta shomo ahunbe anak,
1CO.2.9	I-omap utara gusu nep ne yakka Kamui etokooiki okaibe ne.
1CO.2.10	Koroka, Kamui anak ne Ramat ankushkeraipo nei okaibe un eramande nisa: inambe gusu ne yakun, Ramat anak ne obitta no okaibe chimichimi, ruwe un, 
1CO.2.11	Kamui ooho-i chimichimi ruwe ne gusu ne na. Inambe gusu ne yakun, utara tumugeta, ainu oshiketa an ainu ramat moshima, ainu gusu an orushpe eraman guru inambe ne ruwe he an? Tap korachi Kamui Ramat moshima Kamui gusu an orushpe eraman guru oara isam ruwe ne. 
1CO.2.12	Koroka, chi utara anak ne moshiri kon ramat shomo uina, koroka, Kamui orowa no an ramat a un kore an; nei ambe anak Kamui orowa no a un eungeraite ambe chi eraman kuni gusu ne na. 
1CO.2.13	Nei okaibe ka chi ye, ainu wayashnu ambe epakashnu itak ani shomo ne, koroka, Ramat epakashnup ani ye ruwe ne; ramat oma okaibe ani ramat oma okaibe ukonukara wa iki ruwe ne na. 
1CO.2.14	Rengaine an ainu anak ne Kamui Ramat gusu an okaibe shomo uk ruwe ne: shinuma gusu nei okaibe ramusakbe ne ruwe ne gusu ne na; shui, shinuma nei ambe eraman eaikap, ramat ani koipishi kuni gusu an okaibe ne ruwe ne gusu ne na. 
1CO.2.15	Koroka, ramat, oma gurʼanak ne obitta no okaibe koipishi; aige, shinuma yaikota inan guru orowa no ne yakka akoipishi shomoki ruwe ne. 
1CO.2.16	Inambe gusu ne yakun, Utarapa epakashnu kuni gusu Shinuma koro keutum eraman guru nen ne ruwe? Koroka, chi utara anak ne Kiristo koro keutum kon ruwe ne.
1CO.3.1	Orowa, iriwak utara, kuani anak ne ramat oma utara otta korachi echi otta ku ye eaikap, koroka, kam oma utara otta korachi Kiristo gusu aiai utara otta korachi ku ye nisa. 
1CO.3.2	Kam ani shomo ne, koroka, tope ani kuani echi ere ash nisa; naa echi utara nei kam uk eaikap ruwe ne gusu ne na: ruwe un, 
1CO.3.3	tane poka ne yakka echi uk eaikap ruwe ne; inambe gusu ne yakun, echi utara tane ne yakka kam oma utara echi ne: echi tumugeta eyaitunnap newa upaore ambe an chiki, kam echi oma wa ainu utara korachi shomo echi apkash ruwe he an? 
1CO.3.4	Kuani anak ne Pauros otta an Shinen ye; moshima an guru anak kuani Aporros otta an sekoro echi ye chiki, ainu utara shomo echi ne ruwe he an? 
1CO.3.5	Yakun, Aporros anak ne nep ta? Pauros nep ta ruwe he an? Ankushkerai echi eishokoro yaishieiwangere utara ne ruwe ne; pishno pishno Utarapa shinuma kore korachi ne ruwe ne na. 
1CO.3.6	Kuani anak ne etoita, Aporros wakka chari; koroka, Kamui anak ne shipiraspare nisa ruwe ne. 
1CO.3.7	Tambe gusu, etoita guru ne yakka wakka chari guru ne yakka nep ne ka aramu kunip shomo ne, koroka, shipiraspare Kamui anak aramu kunip ne ruwe ne. 
1CO.3.8	Etoita guru newa wakka chari guru anak ne shinep ne: koroka, pishno pishno yaikota iki ikip an nei no yaikota koro pummaha akore kusu ne.
1CO.3.9	Inambe gusu ne yakun, chi utara anak ne Kamui tura no ikip iki utara chi ne: echi utara anak Kamui kara kot toi ne, Kamui aashtep ne ruwe ne.
1CO.3.10	En koropare an Kamui irenga nei no kuani anak ne wayashnu chisei kara esapane guru korachi asamaha ku ande nisa, aige, nei kashiketa moshima guru iki wa kan ruwe ne. Koroka, utara pishno hemanda nei kashiketa iki wa kara ya yairamatte yan. 
1CO.3.11	Inambe gusu ne yakun, aande okere asamaha moshima inan guru ne yakka asamaha ande eaikap ruwe ne gusu ne na; nei asamaha anak Yesu Kiristo ue ruwe ne. 
1CO.3.12	Koroka, nei asamaha kata iki wa kongani hene, shirokani hene, oro an no shuma hene, chikuni hene, mun hene, kina hene ashte guru an chiki; pishno an guru iki ikip anukare kusu ne: 
1CO.3.13	inambe gusu ne yakun, nei toho anak nei ambe sarare, abe ani anukare kusu ne gusu ne na; orowa, abe yaikota anak ne pishno an guru iki ikip nekon a ambe ne ya anukara gusu uwande kusu ne na. 
1CO.3.14	Kashiketa akara inan ainu iki ikip ne yakka shiroma yakun, pummaha akore kusu ne. 
1CO.3.15	Ainu iki ikip inan korope ne yakka uhuye wa isam yakun, nei guru akoisamka kusu ne, a koroka, shinuma yaikota anak kashichiobiuki, yakka, abe orowa no an korachi nep.
1CO.3.16	Echi utara anak ne Kamui kora kenru echi ne wa Kamui Ramat echi oshiketa oshiroma ambe echi erampeutek ruwe he an? 
1CO.3.17	Kamui kora kenru isamka inan guru ne yakka an chiki, Kamui anak shinuma isamka kusu ne; inambe gusu ne yakun, Kamui kora kenru anak ne ashkannep ne, nei ambe echi ne ruwe ne.
1CO.3.18	Inan guru ne yakka, iteki yaikota yaikokandama yan. Tan moshirʼotta echi tumugeta nen ka wayashnu ne sekoro yaikota gusu yai-yainu guru an chiki, wayashnu guru ne kuni ne, ramu-isambe ne kuni gusu yai-kara yan. 
1CO.3.19	Inambe gusu ne yakun, tan moshirʼun wayashnu ambe anak ne Kamui kotchaketa ramu-isambe ne ruwe ne gusu ne na. Ene chieshinnuye wa an na:—Koro irarabe gusu Shinuma anak ne wayashnu utara kishima ruwe ne: orowa shui,— 
1CO.3.20	Wayashnu utara upaure ambe anak ne raka isambe ne sekoro Utarapa eraman ruwe ne. 
1CO.3.21	Tambe gusu inan guru ne yakka iteki ainu utara gusu yaiomonnure yan. Inambe gusu ne yakun, obitta no okaibe echi korobe ne; 
1CO.3.22	Pauros hene, Aporros hene, Kepas hene, moshiri hene, inotu hene, rai ambe hene, tane an okaibe hene, ek kushki okaibe hene, obitta no okaibe echi korobe ne; 
1CO.3.23	echi utara anak ne Kiristo korobe ne; Kiristo anak ne Kamui korobe ne ruwe ne na.
1CO.4.1	Chi utara anak ne Kiristo koro yaishieiwangere utara, Kamui anuinap ashikkashimare utara chi ne kunak ainu un esanniyo yan. 
1CO.4.2	Teda anak okaibe ashikkashimare guru anak ne ikipniukeshbe ne sekoro anukara kunip ne ruwe ne na. 
1CO.4.3	Koroka, echi utara orowa no hene, ainu orowa no hene a en koipishi-hi anak ne shi no koshne ambe ne kuni ku ramu: ruwe un, kuani anak ne yaikota yaikoipishi shomo ku ki na. 
1CO.4.4	Inambe gusu ne yakun, ani yaikota yaieiyon-nupbap ku nukara shomoki ruwe ne; yakka, tambe gusu kuani aoupekare shomo ne ruwe ne: koroka, en koipishi guru anak ne Utarapa ne ruwe ne. 
1CO.4.5	Tambe gusu, ipishi ki kuni pakihi etokota, Utarapa ek pakno, iteki koipishi yan, Shinuma ka kunne-i ta anuina wa an okaibe sarare ka ki, samata, keutum oshiketa an yainu-i anukare kusu ne; nei ita anak ne ainu pishno Kamui orowa no ramuaye kusu ne na.
1CO.4.6	Orowa, ku iriwak utara ne echi utara gusu itakmaukushte an shirosh ani tap okaibe kuani yaiotta newa Aporros otta ne yakka ku kotukka nisa ruwe ne; chi utara gusu iteki chieshinnuye wa an okaibe kama kuni ne echi eyaihannokkara; samata, nen ne yakka uwe-epeka echi tumugeta iteki an guru gusu pittarane kuni gusu ne na. 
1CO.4.7	Hunna echi uwe-echutkore ruwe he an? Samata, shomo akore ambe hemanda echi kon ruwe he an? Koroka, akorep ne chiki, hemanda gusu shomo nei ambe ikore an nei no echi yaiomonnure ruwe he an? 
1CO.4.8	Tane echi aeshik okere, echi oteknu okere, chi utara isam no echi epungine okere ruwe ne: ruwe un, echi tura no chi utara ne yakka epungine gusu echi utara epungine kuni ku kon rusui. 
1CO.4.9	Inambe gusu ne yakun, araige kuni aesanniyo utara nei no, Kamui auak ne iyotta okese ta Apostoro ne chi utara un are nisa ruwe ne sekoro ku yainu ruwe ne: moshiri gusu ne yakka, hauturumbe gusu ne yakka, utara gusu ne yakka, chi utara anak ne shibai un utara nepkoro ne akan na. 
1CO.4.10	Kiristo rengap gusu chi utara anak ne ramu-isambe chi ne, koroka, echi utara anak ne Kiristo otta wayashnu utara echi ne; chi utara anak ne katchakbe ne koroka, echi utara anak ne okirashnup ne; echi utara aeoripakbe ne, chi utara anak ne a shomo eyaikatunup chi ne ruwe ne. 
1CO.4.11	Tane an pakihi pakno poka chi utara ibe-rusui hemhem ki, iku-rusui hemhem ki, atusa hemhem okai, akoshirikik wa okai, 
1CO.4.12	samata, uni sak no okai ruwe ne; monraige wa yaikota koro teke ani ikichi; aiyoitakushi chiki, nunuke ash, aepokba chiki, eyaishiporore ash; iyohaigekara chiki, 
1CO.4.13	koramkoro ash; tane pakno poka moshiri temmon korachi, obitta no okaibe gusu an turu korachi, a un kara wa an na.
1CO.4.14	Echi yainikoroshmare kuni gusu tap okaibe shomo ku nuye, koroka, ku goro omap an poho utara pakashnu gusu ne na. 
1CO.4.15	Inambe gusu ne yakun, Kiristo oshiketa ichi man nin ue epakashnu utara echi koro yakka, inne no okai michihi shomo echi kon ruwe ne: Kiristo Yesu oshiketa pirika shongo ani kuani echi shikore nisa ruwe ne gusu ne na. 
1CO.4.16	Tambe gusu, echi en ikoisamba kuni gusu kuani echi onishnishi ash ruwe ne. 
1CO.4.17	Tapan ikkewehe gusu. Utarapa oshiketa an ku omap ikipniukesh poho Timoteos echi orun ku omande nisa ruwe ne; neita ne yakka okai pishno an karisia otta ku epakashnu korachi poka, shinuma anak ne Kiristo oshiketa ku an wa iki buri echi eshkarunde kusu ne. 
1CO.4.18	Echi orun shomo ku ek kusu ne korachi sereke utara pittarane okai ruwe ne gusu ne na. 
1CO.4.19	Koroka, Utarapa ramuoshma chiki, naa pon no shiran ko kuani echi orota ek kushki; aige, nei pittarane utara koro itak shomo ne, koroka, nei kiroro ku eraman kushki na. 
1CO.4.20	Inambe gusu ne yakun, Kamui moshiri anak ne itak gusu an ambe shomo ne, 
1CO.4.21	koroka, kiroro gusu an ambe ne ruwe ne. Nepi echi kon rusui ya? Kuwa ku koro wa echi orun ku ek ambe echi kon rusui hene ya? Ramu-shiroma keutum koro hine omap ki wa ku ek ambe echi kon rusui ruwe he an?
1CO.5.1	Echi tumugeta hoiyo an sekorʼambe anu no assuru aashte wa an na; Oya uirup tumta shomo aye pakno an hoiyop ne, echi shiueu anak ue koro michi koro machi koro ambe ne ruwe ne. 
1CO.5.2	Orowa, tan okaibe iki guru anak ne echi tumuge wano auk kuni ne shomo echi yaituwashkarap a koroka, echi pittarane hine okai. 
1CO.5.3	Son no newa, kuani anak ne netobake gusu isam a koroka, ramat gusu an wa, echi tura no okai korachi, tap okaibe ikichi guru koipishi okere ruwe ne; 
1CO.5.4	chikoro Utarapa ne Yesu kon reihei ankushkeraipo echi utara newa ku kon ramat anak ne chikoro Utarapa ne Yesu koro kiroro tura 
1CO.5.5	uwekarapa wa Utarapa ne Yesu koro toho ta nei guru kon ramat kashichiobiuki kuni ne koro kam aisamka gusu nei no an guru Satan otta ekoshi yan. 
1CO.5.6	Echi yaiomonnure ambe anak ne pirikap shomo ne. Pon no an pandane anak ne nei ramne taku shipushkere ambe shomo echi eraman ya? 
1CO.5.7	Pandane sak no poka echi okai korachi, ashiri takuhu echi akara kuni gusu, nei fushko pandane oashinge yan. Inambe gusu ne yakun, chikoro kamakushbe ne Kiristo ne yakka ayange nisa ruwe ne: 
1CO.5.8	tambe gusu, nei marapto kiro, fushko pandane koro shomoki, samata, wenbe newa wen-katcham oma pandane ka koro shomoki, koroka, turu-sak an sonep ne pandane sak pan koro hine kiro.
1CO.5.9	Iteki hoiyo utara tura no echi ko-okai kuni ne kambi kata ku nuye nisa; 
1CO.5.10	oara tan moshirʼun hoiyo utara tura hene yaikoshipuinere newa niwen no ikichi utara tura hene, potoki ko-ongami utara tura hene iteki ko-okai yan; yakun, moshiri wano echi paye kunip ne ruwe ne na: koroka, tane, iriwak ari aporose guru anak ne hoiyo hene ki, 
1CO.5.11	yaikoshipuinere hene ki, potoki ko-ongami hene ki, kosakayokara hene ki, ihoshki hene ki, niwen no ikichi hene ki yakun, iteki shinuma tura no ko-okai kuni ku nuye; ibe gusu poka iteki nei no an guru tura no okai yan. 
1CO.5.12	Soita okai utara koipishi gusu nep irenga ku goro ya? Echi utara anak ne onnaigeta okai utara shomo koipishi ruwe he an? 
1CO.5.13	Aige, Kamui anak ne soita okai utara koipishi ruwe ne. Echi tumuge wano nei wen guru emaka wa en kore yan.
1CO.6.1	Echi tumugeta aun guru epeka no aeiyonnupbap an chiki, ashkanne utara shomo ne no okai oupekasak utara kotchake un tak wa koipishi pakno an wenrametokbe koro guru an a? 
1CO.6.2	Samata, ashkanne utara anak ne moshiri koipishi kusu ne ambe shomo echi eraman ya? Orowa, moshiri anak ne echi orowa no akoipishi chiki, iyotta saure ambe gusu koipishi kuni echi oupak shomoki ruwe he an? 
1CO.6.3	Chi utara anak ne Kamui hauturumbe koipishi kusu ne ambe echi erampeutek ruwe he an? Yakun, naa hemanda pakno tane an ishu-i gusu an ambe gusu shomoki ya? 
1CO.6.4	Tambe gusu, tane an ishu ambe gusu an orushpe echi koipishi kunip ne a yakun, karisia orowa no nepka aramu shomo ne okai utara koipishi kuni ne echi ashte ruwe he an? 
1CO.6.5	Echi yainikoroshmare gusu tambe ku ye ruwe ne. 
1CO.6.6	Koro iriwak uturu esanniyo eashkai shine wayashnu guru anukara eaikap gusu eishokoro shomoki utara kotchake un echi paye wa koipishire poka pakno echi ki ya? 
1CO.6.7	Ruwe un, utashpa atak wa ukoipishire ambe anak ne tane ne yakka echi utara gusu ara eikohaye ambe ne ruwe ne. Hemanda gusu nei iki ambe shirihine aeyaiwendere shomoki ya? Hemanda gusu nei ambe shirihi ne korobe akoukte shomoki ruwe he an? 
1CO.6.8	Ruwe un, koroka, echi utara yaikota wen no iki wa koro iriwak utara korope kouk ruwe ne. 
1CO.6.9	Samata, oupeka sak utara Kamui moshiri shomo eikeshkoro kusu ne ambe echi erampeutek ruwe he an? Iteki yaikokandama yan: hoiyo utara hene, potoki ko-ongami utara hene, omoinu ikichi utara hene, kuroma buri ki utara hene, okkai turu wen-buri iki utara hene, 
1CO.6.10	ikka utara hene, yaikoshipuinere utara hene, ihoshki utara hene, kosakayokara utara hene, ehekem utara hene, Kamui moshiri eikeshkoro shomoki kusu ne na. 
1CO.6.11	Echi sereke utara anak ne deeda nei no okai utara echi ne a koroka, tane echi ayashke okere, koroka, echi aashkannere an na, koroka, chikoro Kamui kon Ramat newa Utarapa ne Yesu Kiristo kon reihei otta echi utara aoupekare nisa ruwe ne na.
1CO.6.12	Nep okaibe ne yakka en gusu ikashpaotte kopakeat ruwe ne, koroka, obitta no okaibe en gusu pirika kunip shomo ne. Nep okaibe ne yakka en gusu ikashpaotte kopakeat; koroka, nep okaibe koro mondum ne yakka kuani en esapanere ash shomoki kusu ne na. 
1CO.6.13	Honihi gusu aep, aep gusu honihi; koroka, Kamui anak ne netobake ne yakka nei okaibe ne yakka isamka kusu ne. Koroka, netobake anak ne hoiyo gusu an ambe shomo ne, koroka, Utarapa gusu an ambe ne; orowa, Utarapa ne yakka netobake gusu an ambe ne ruwe ne: 
1CO.6.14	awa, Kamui anak ne Utarapa hetopo-shiknure nisa ruwe ne, samata, Shinuma koro kiroro ani un hetopo-shiknure kusu ne na. 
1CO.6.15	Echi kon netobake anak ne Kiristo koro awehe ne sekorʼambe echi erampeutek ruwe he an? yakun, kuani anak ne Kiristo koro awehe ku uk wa hoiyo ki shiwentep koro awehe ne kara kusu ne ya? Oara shomo ruwe ne. 
1CO.6.16	Samata, hoiyo ki shiwentep otta koan gurʼanak ne shine netobake ne sekorʼambe echi erampeutek ruwe he an? Inambe gusu ne yakun,—Nei tun anak ne shine kam ne, ari Shinuma itak nisa ruwe ne na. 
1CO.6.17	Koroka, Utarapa otta koan gurʼanak ne shine ramat ne ruwe ne. 
1CO.6.18	Hoiyo wano shaot yan. Ainu iki obitta no okai chikokatpak auak ne netobake soige an; koroka, hoiyo ki guru anak ne yaikota kon netobake epeka chikokatpak ki ruwe ne. 
1CO.6.19	Orosama, echi kon netobake anak ne Kamui orowa no akore echi onnaigeta an Ashkanne Ramat kora kenru ne ari an ambe echi erampeutek ruwe he an? Aige, echi utara anak ne yaikota yaikorobe shomo ne; 
1CO.6.20	oro ani echi ahok okere ruwe ne gusu ne na: tambe gusu echi kon netobake otta an Kamui ko-oripak yan.
1CO.7.1	Tane, gusu echi nuye okere orushpe: Okkai-ainu anak ne mat-ainu shomo tomooshma ambe anak pirika ruwe ne: 
1CO.7.2	koroka, hoiyop an gusu ainu pishno koro machi yaikota koro yan, shui, shiwentep pishno koro hoku yaikota koro yan. 
1CO.7.3	Akore kuni ambe hoku anak ne koro machi otta kore yan: shui, machi ne yakka koro hoku otta shem korachi ki yan. 
1CO.7.4	Machi anak ne yaikota kon netobake gusu mondum shomo koro, koroka, koro hoku kon ruwe ne: shui, hoku anak shem korachi yaikota kon netobake gusu mondum shomo koro, koroka, koro machi kon ruwe ne. 
1CO.7.5	Ouse iruka an pakihi gusu inonno-itak gusu moshima iteki utashpa uwe ehunara yan, orowa, echi yai-yaishik-kashima eaikapbe gusu Satan anak ne iteki echi koramnukara gusu kanna-shui ukotura koan yan. 
1CO.7.6	Koroka, tambe anak ku ikashpaotte wa aye-hi shomo ne, koroka, akoramuoshma gusu ku ye ruwe ne. 
1CO.7.7	Inambe gusu ne yakun, obitta no okai ainu utara en korachi poka an kuni ku kon rusui. Yakka, ainu pishno Kamui orowa no an aikrap koro, Shinen nei no an ambe koro Shinen tapne an amire kon ruwe ne.
1CO.7.8	Koroka, umurek guru ne a shomo ne utara newa shiyompiyara shiwentep otta tap ku ye, nei utara en korachi okai ambe anak ne nei utara gusu pirika ruwe ne. 
1CO.7.9	Koroka, yaishikkashima eaikap chiki, umurek ne akara yan: inambe gusu ne yakun, paraparase kasu no an ambe anak ne uahupkara chiki pirika ruwe ne. 
1CO.7.10	Koroka, uahupkara an utara otta ikashpaotte ku ki, ku ikip shomo ne, koroka, Utarapa ikip ne. 
1CO.7.11	Machi anak ne iteki koro hoku osurupa yan, (koroka, osurupa chiki, iteki kanna-shui hoku ahupkara, shomo ne yakun, koro hoku tura irenga usaraye wa okai yan), shui, hoku anak ne iteki koro machi osurupa yan. 
1CO.7.12	Koroka, moshimap gusu kuani yaikota ku ye, Utarapa shomo: Nep iriwak ne yakka shomo eishokoro machi koro chiki, aige, nei shiwentep 
1CO.7.13	shinuma tura no oshiroma kuni ambe konoburu yakun, nei ainu iteki shinuma osurupa yan. Shui, shiwentep anak ne shomo eishokoro hoku koro chiki, aige, nei ainu shinuma tura no oshiroma kuni ambe konoburu yakun, nei shiwentep iteki shinuma osurupa yan. 
1CO.7.14	Inambe gusu ne yakun, shomo eishokoro hoku anak ne koro machi gusu aashkannere, orowa, shomo eishokoro machi anak ne nei iriwak gusu aashkannere ruwe ne: shomo ne chiki echi koro poho utara turu-ushbe ne, koroka, tane ashkanne utara ne ruwe ne. 
1CO.7.15	Yakka, shomo eishokoro guru paye chiki, paye yak pirika: nei ainu-iriwak ne yakka mat-iriwak ne yakka nei no okaibe gusu ausshiunere ambe shomo ne: koroka, Kamui anak ne itomo an gusu un hotuyekara nisa ruwe ne na. 
1CO.7.16	Machihi, eani anak ne e koro hoku kashiobiuki kusu ne ya nekon a e eraman ya? Shui, hokuhu, eani anak ne e koro machi kashiobiuki kusu ne ya nekon a e eraman ruwe he an? 
1CO.7.17	Ouse, Utarapa anak ne pishno an ainu otta eimek nei no, Kamui anak ne pishno an guru hotuyekara nei no, ene koracki apkash yan. Obitta no okai karisia gusu nei no ku ipawetenge ruwe ne. 
1CO.7.18	Okarituye-buri akbe an no nenka ahotuyekara nisa ruwe he an? Yakun, iteki nei okarituye-buri ani shomo okarituye-buri ne kara yan. Okarituye-buri akire shomo ne an no nenka ahotuyekara ya? Yakun, iteki okarituye-buri akire yan. 
1CO.7.19	Okarituye-buri anak ne nepka shomo ne, shui, shomo okarituye-buri akire-hi ne yakka nep ka shomo ne; koroka, Kamui ikashpaotte shikkashima ambe anak ne nepka ne ruwe ne. 
1CO.7.20	Ani ahotuyekara an ap otta ainu pishno an yan. 
1CO.7.21	Ausshiune an guru an rapoketa e ahotuyekara an ruwe he an? Yakun, nei ambe nep ne ka shomo aramu yan: koroka, aehonnere eashkai chiki, 
1CO.7.22	nei ambe eiwange yan. Inambe gusu ne yakun, ausshiunere wa an, aine, Utarapa gusu ahotuyekara gurʼanak ne, Utarapa koro ahonnere wa an gunʼne: nei no korachi, ahonnere wa an, aine, ahotuyekara gurʼanak ne Kiristo koro usshiune guru ne ruwe ne. 
1CO.7.23	Oro an no echi utara ahok nisa; iteki moshima an guru gusu aeyausshiunere nei no akara yan. 
1CO.7.24	Iriwak utara, otta aehotuyekara pishno an gurʼanak ne nei ambe otta oshiroma yan.
1CO.7.25	Tane, umurek guru shomo ne utara gusu Utarapa orowa no an ikashpaotte shomo ku kon ruwe ne: koroka, ikipniukeshbe ne kuni gusu Utarapa orowa no akore rampoken koro guru korachi aesanniyop ku sange na. 
1CO.7.26	Tane an shirikirap gusu ainu anak ne tane an korachi an kuni ambe shinuma gusu pirika ruwe ne sekoro ku yainu ruwe ne. 
1CO.7.27	Machi gusu eani ahekote ya? Yakun, iteki ahonnere kuni hunara. Machi gusu e ahonnere an a? Yakun, iteki machi hunara yan. 
1CO.7.28	Koroka, mat e ahupkara yakka chikokatpak isam; shui, shiwentep hoku ahupkara yakka chikokatpak isam ruwe ne na Yakka, nei no okai utara anak ne kam gusu aeramchuptekka kusu ne; orowa, kuani echi shihopinupka ash ruwe ne. 
1CO.7.29	Koroka, tambe ku ye, iriwak utara, pakihi anak ne ataknere wa an, tambe gusu, tewa no machi koro utara anak ne mat sak korachi ne; 
1CO.7.30	orowa, chish utara anak ne shomo chish korachi ne; nupetne utara anak shomo nupetne korachi ne; 
1CO.7.31	hok utara shomo koro korachi ne; orowa, moshiri eiwange mashkin korachi ne kuni gusu an ap ne: inambe gusu ne yakun, tan moshiri katuhu auak ne isam kusu ne gusu ne na. 
1CO.7.32	Koroka, echi utara gusu aenishomap ambe isam kuni ku kon rusui. Mat sak guru anak 
1CO.7.33	ne Utarapa nupetnere kuni ne Utarapa korope gusu nishomap ruwe ne, mat koro guru anak ne kon machi nupetnere kuni ne tan moshirʼunbe gusu nishomap ruwe ne. 
1CO.7.34	Shui, hoku koro shiwentep newa hoku sak shiwentep uturu uwechutko no an ushike an. Hoku sak shiwentep anak ne netobake gusu ne yakka ramat gusu ne yakka ashkanne kuni ne Utarapa korope gusu nishomap ruwe ne: koroka, hoku koro guru anak ne koro hoku nupetnere kuni ne tan moshirʼunbe gusu nishomap ruwe ne. 
1CO.7.35	Orowa, echi aeyaiepirikare kuni ne tambe ku ye; echi utara kata tupep ku omare gusu shomo ne, koroka, echi aeoripak kuni, echi akokurusere keutum isam no Utarapa otta pirika no yaishieiwangere kuni gusu, ku iki ruwe ne na. 
1CO.7.36	Koroka, ainu anak ne koro matnep epeka oupeka ambe shomo ki korʼan ari yainu chiki, aige, nei matnep paha epa okere yakun, samata, koro shomoki chiki wen yakun, shinuma keutum rengaine ki yak pirika; chikokatpak isam; ahupkara yak pirika ruwe ne. 
1CO.7.37	Koroka, koro kuni ika isam wa gusu koro keutum atte hine, yaikota koro rengaine an mondum gusu kiroro koro wa koro matnep shikkashima kusu ne ari an ambe koro sambe ta oshitchiu yakun, pirika ruwe ne. 
1CO.7.38	Tambe gusu, aahupkara kuni gusu koro matnep kore gurʼanak ne pirikap ki; orowa, aahupkara kuni ne shomo kore gurʼanak ne naa kasu no pirikap ki ruwe ne na. 
1CO.7.39	Koro hoku shiknu wa an pakno machihi anak ne ahekote an na; koroka, koro hoku rai chiki, rengaine shui hoku ahupkara yak pirika; ouse Utarapa oshiketa korachi ruwe ne. 
1CO.7.40	Koroka, an korachi an yakun naa irammakaka an kusu ne ari ku esanniyo; aine, kuani ne yakka Kamui Ramat kon ruwe ne ari ku yainu.
1CO.8.1	Tane potoki otta ayangep gusu, chi utara obitta eramush ruwe ne ari chi eraman. 
1CO.8.2	Eramushbe anak ne pittarannere, koroka, omap ambe anak ne ashte ruwe ne. Nenka nepka eraman ari yainu guru an chiki shinuma anak ne eraman kuni kusu ne ap korachi naa erampeutek ruwe ne; 
1CO.8.3	koroka nenka Kamui ko-omap chiki, Shinuma orowa no aeamkire ruwe ne. 
1CO.8.4	Tambe gusu, potoki otta ayangep ibe ambe gusu, potoki anak ne moshirʼotta nep ne ka aramu shomoki kuni ambe ne, orowa, Shine Kamui moshima Kamui isama ari chi eraman ruwe ne. 
1CO.8.5	Orowa, kando otta ne yakka moshirʼotta ne yakka Kamui ari an reihei ani areikorep inne ne a yakka, 
1CO.8.6	Kamui inne Utarapa inne ne korachi; yakka, chi utara gusu anak, Shine Kamui an, Shinuma Michi ne, Shinuma gusu obitta no okaibe okai, orowa chi utara anak ne Shinuma oshiketa okai ruwe ne; samata, Shine Utarapa an, Yesu Kiristo ne ruwe ne, Shinuma ankushkerai nep ne yakka okai, orowa chi utara anak ne Shinuma ankushkerai okai ruwe ne. 
1CO.8.7	Yakka obitta no okai utara otta nei no an eramush-i isam: koroka, arage okai utara anak ne tane pakno potoki koro gusu, potoki otta ayange ambe nei no ibe; aige, koro keutum katchakbe ne gusu turu-aushte ruwe ne. 
1CO.8.8	Koroka, kam gusu chi utara anak ne Kamui tek-samata shomo roshki ash: shui, shomo ibe yakka aewende shomoki: shui, ibe yakka aepirikare shomoki ruwe ne na. 
1CO.8.9	Koroka, tapan echi koro rengaine an mondum anak ne iteki katchak wa okai utara gusu ae ureepetchiurep ne akara kuni ne yaitubare yan. 
1CO.8.10	Inambe gusu ne yakun, eramushbe e koro wa potoki chisei ta a hine ibe korʼan ambe nenka nukara guru an chiki, shinuma katchakbe ne yakun, koro keutum arametokte wa potoki otta ayange ambe ibe shomoki kusu ne ruwe he an? 
1CO.8.11	E ki eramushbe gusu nei a katchak guru, gusu Kiristo rai akoro iriwak ne guru, aisamka ruwe ne. 
1CO.8.12	Orowa, tambe nei no iriwak ne utara epeka katpak echi ki wa katchak wa an rapoketa nei utara koro keutum echi piriore gusu Kiristo epeka katpak echi ki ruwe ne. 
1CO.8.13	Tambe gusu, aep anak ne ku iriwak ureepetchiure yakun, iteki ku iriwak ku epetchiure kuni ne, ramma pakno kam shomo ku ibe kusu ne na.
1CO.9.1	Rengaine an ambe shomo ku ne ruwe he an? Apostoro shomo ku ne ya? Chikoro Utarapa ne Yesu shomo ku nukan nisa ruwe he an? Utarapa oshiketa ku ki ikip shomo echi ne ruwe he an? 
1CO.9.2	Moshima okai utara epeka apostoro shomo ku ne a yakka, echi utara gusu poka nei no ku an ruwe ne: samata, Utarapa oshiketa ku ki Apostoro kunip gusu an han echi ne ruwe ne. 
1CO.9.3	En koipishi utara otta ku ki yaikikkara itak tambe ne ruwe ne. 
1CO.9.4	Ibe hene ki iku hene ki kuni rengaine an mondum shomo chikon ruwe he an? 
1CO.9.5	Samata, moshima okai apostoro utara iki korachi, Utarapa koro iriwak utara iki korachi, shui Kepas iki korachi eishokoro wa okai machihi ekeshne ani wa apkash kuni rengaine an mondum shomo chikon ruwe he an? 
1CO.9.6	Shui, ouse kuani newa Barnabas patek shomo monraige kuni rengaine an mondum shomo kon ruwe he an? 
1CO.9.7	Pumma uk shomoki tumi-koro guru inan guru ne ruwe? Hat-toi etoita wa orowa hetuku ibehe shomo e guru inan guru ne ruwe? Samata, chikoikip reshpa wa nei tope shomo ibe guru inan guru ne ruwe he an? 
1CO.9.8	Ainu ye-hi korachi tapan okaibe ku ye ya? 
1CO.9.9	Tuitak ne yakka ukorachi shomo itak ruwe he an? Inambe gusu ne yakun, Mose sange tuitak kata ene chieshinnuye wa an,—Mungi ibehe aoshinge beko otta iteki para-saranip unu yan. Nei beko esanniyo gusu Kamui anak ne ene ye ya? 
1CO.9.10	Chi utara gusu ene aye ya? Buwe un, chi utara gusu chieshinnuye wa an na: inambe gusu ne yakun, toi-pushu guru anak ne chipachipa wa pushu kunip ne, samata, ibehe aoshinge guru anak ne koro kuni chipachipa wa iki kunip ne ruwe ne. 
1CO.9.11	Echi utara gusu ramat unbe chi etoita chiki anak ne echi koro kam unbe chi nange yak porobe ne ruwe he an? 
1CO.9.12	Moshima okai utara anak ne auk kunip ne okaibe an gusu echi korobe uina chiki, chi utara naa kasu no ruwe ne. Yakka nei iki kunip ne a an mondum eiwange ash shomoki nisa ruwe ne; koroka, Kiristo koro pirika shongo iteki shinneatush kuni ne nep ne yakka chi utara yaishiporore ruwe ne. 
1CO.9.13	Ashkannep otta yaishieiwangere utara anak ne Kamui kora kenru ta okaibe ibe ruwe ne, orowa, yange set otta yaishieiwangere utara anak yange set ta okai aeimekbe uina ruwe ne sekorʼambe shomo echi eraman ya? 
1CO.9.14	Tap korachi pirika shongo eupaskuma ki utara ne yakka pirika shongo gusu an okaibe gusu shiknu kusu ne-hi Utarapa esanniyo nisa ruwe ne na Koroka, 
1CO.9.15	tap okaibe pon no ka ku eiwange shomoki nisa ruwe ne: orowa, en gusu nei no aki kuni ne tap okaibe shomo ku nuye ruwe ne: inambe gusu ne yakun, nenka ku ki yaiomonnure ambe raka-sakte kasu no ku rai yakne pirika ruwe ne. 
1CO.9.16	Pirika shongo ku eupaskuma chiki, yaiomonnure ushike isam; ene akari ka isam no an wa a en kire an ruwe ne gusu ne na; aige, pirika shongo ku eupaskuma shomoki yakun, ku yaisambepokash humi? 
1CO.9.17	Inambe gusu ne yakun, kuani ku rengaine tambe iki yakun, iwayehe ku goro: koroka, ku rengaine shomo ne no ku ki yakun, otta aeyaishieiwangere kunip a en shikkashimare an na. 
1CO.9.18	Yakun, ku uk iwayehe nepta? Pirika shongo ku eupaskuma ita oro isam no nei pirika shongo ku ki kuni ambe ne, okese pakno pirika shongo gusu an ku atarimaye shomo ku eiwange kuni gusu ne ruwe ne na. 
1CO.9.19	Obitta no okai utara gusu kuani ahonnere wa an a yakka, naa ku eyaiepirikare kuni gusu, obitta no okai utara gusu ku yaiusshiunere nisa ruwe ne. 
1CO.9.20	Yudea un utara ku epirika gusu, Yudea un guru ne kuni ku yaikan nisa; orowa, tuitak choropoketa okai utara gusu, yaikota tuitak choropoketa shomo ku an a yakka, tuitak choropoketa nepkoro ne, nei tuitak choropoketa okai utara ku epirika kuni nep ne ruwe ne; 
1CO.9.21	tuitak sak utara gusu, Kamui epeka tuitak sak no shomo ku an a koroka, Kiristo gusu tuitak an, yakka, tuitak sakno okai utara ku epirika kuni gusu, tuitak sakno korachi nep. 
1CO.9.22	Katchak utara ku epirika gusu katchakbe nepkoro ku ne: nekon a ka arage an utara ku kaobiukire kuni gusu, inan guru gusu ne yakka nep ne yakka korachi ku yaikan nisa. 
1CO.9.23	Orowa, pirika shongo gusu nep ne yakka ku ki, nei ambe uweukouk kuni gusu ne na. 
1CO.9.24	Hoyuppa uwetushmak ushiketa hoyuppa utara anak ne obitta hoyuppa, koroka, ouse Shinen aungeraitere ari an ambe shomo echi eraman ya? Echi utara eungeraitep aukte kuni ne hoyuppa yan. 
1CO.9.25	Uwetushmak wa iki gurʼanak ne nep nep ne yakka gusu yaishikashima ruwe ne. Onnere yan, nei utara anak ne munin kuni sapa-umbe eungerai gusu ki ruwe ne, chi utara anak shomo muninbe eungerai gusu ki ruwe ne na. 
1CO.9.26	Tambe gusu, kuani anak ne noratchitara korachi, shomo ku hoyupu; rera shirikik korachi shomo ku koiki: koroka, ku netobake ku shirikik wa nei ambe usshiunere: 
1CO.9.27	ikineipeka moshima utara otta eupaskuma ku ki orowa no shomo kuani yaikota aemakap ne kuni gusu ne na.
1CO.10.1	Iriwak utara, chikoro shinrit utara anak ne obitta nishkuru choropoketa okai, obitta atui tumu kush wa paye; atui otta ne yakka nishkuru otta ne yakka obitta Mose orun baptisma akore; 
1CO.10.2	obitta une no an ramat oma aep ibe; 
1CO.10.3	obitta une no an ramat oma iku ambe iku sekorʼambe echi erampeutek kuni ku kopan: 
1CO.10.4	nei utara anak koro oshi paye ramat oma Watara otta iku nisa ruwe ne gusu ne na, nei Watara anak Kiristo ne ruwe ne. 
1CO.10.5	Yakka, nei utara poro sereke Kamui aenupetne shomoki; awa, nup otta aisamka nisa ruwe ne. 
1CO.10.6	Tap okaibe anak ne nei utara iki nei no chi utara iteki wenbe iki rusui kuni ne un gusu hetuku kochihi ne ruwe ne. 
1CO.10.7	Utara anak ne ibe gusu hene iku gusu hene rok, orowa shinot gusu hopumba nisa ruwe ne, sekoro chieshinnuye wa an korachi, iteki potoki kon no okai yan. 
1CO.10.8	Shui, nei utara tumugeta okai utara hoiyo iki wa shine to ta ni man nin ne utara ikashima san sen nin ne utara ekot: nei utara iki korachi iteki hoiyo ki yanro. 
1CO.10.9	Shui, Utarapa koramnukara wa gusu okokko ani aronnu utara nei no, iteki Utarapa koramnukara yanro. 
1CO.10.10	Orowa shui, oromam wa isamka kunip ani aisamka utara nei no iteki echi oromam yan. 
1CO.10.11	Tap okaibe nei utara otta hetukup anak ne kochihi nei no an ambe ne: orowa, otta moshiri okese-hi an chi utara gusu, un epakashnu kuni gusu chieshinnuye wa okai ruwe ne. 
1CO.10.12	Tambe gusu, ash korʼan sekoro yainu guru, iteki hachiri kuni ne yaitubare yan. 
1CO.10.13	Ainu sei eaikap ikoramnukara-hi echi utara gusu isama; koroka, Kamui anak ne sonep ne, echi yaishiporore eashkai kasu no echi utara akoramnukara kuni ramuoshma shomoki kusu ne: koroka, echi yaishiporore eashkai kuni ne nei koramnukara-hi tura ohaitare kuni ushi kan ruwe ne gusu ne na.
1CO.10.14	Tambe gusu, ku omap utara potoki emaka yan. 
1CO.10.15	Wayashnu utara otta korachi ku ye ruwe ne; ku ye itak esanniyo yan. 
1CO.10.16	Chi nunuke ash shinnunuke an itangi anak ne Kiristo koro kemihi gusu an ukotura ikichi ambe shomo ne ruwe he an? Chi meshpa ash pantak anak ne Kiristo kon netobake gusu an ukotura ikichi ambe shomo ne ruwe he an? 
1CO.10.17	Chi utara inne a yakka, shine pantak ne, shine netobake ne ruwe ne: inambe gusu ne yakun, chi utara obitta shine pantak eimek wa ibe ruwe ne gusu ne na. 
1CO.10.18	Kam gusu an Israeru un utara ingarʼan: ayangep ibe utara anak ne yange-set tura ikichi utara shomo ne ruwe he an? 
1CO.10.19	Yakun, nekon a ku ye ya? Potoki otta ayangep anak ne nep ka ne aramu? Samata, potoki anak ne nep ka ne aramu ya? 
1CO.10.20	Koroka, Oya uirup yange yangep gusu ne chiki, Kamui otta ayange ambe shomo ne, nitne kamui otta ayangep ne: aige, echi utara anak ne nitne kamui tura ukokicbi ambe ku kopan ruwe ne. 
1CO.10.21	Utarapa koro itangi newa nitnep koro itangi tup ne kane echi iku eaikap: Utarapa koro set unbe newa nitnep koro set unbe tup ne kane echi ibe eaikap ruwe ne. 
1CO.10.22	Shui, Utarapa eyaitunnapte chi ki mwe he an? Shinuma kasu no chi utara anak ne okirashnu ruwe he an?
1CO.10.23	Nep ne yakka an okaibe ikashpaotte kopakeat a yakka, obitta no okaibe auina gusu pirika shomo ne. Nep ne yakka an okaibe ikashpaotte kopakeat a koroka, obitta utara roshkire shomo ki ruwe ne. 
1CO.10.24	Inan guru ne yakka yaiepirikare gusu iteki esanniyo yan, 
1CO.10.25	koroka, aota an guru esanniyo yan. Nep ne yakka kam eiyok ushita eiyokbe ibe yan, aine, koro keutum gusu iteki nei ambe gusu uwepekennu; 
1CO.10.26	inambe gusu ne yakun, toitoi newa otta okai aeshikbe obitta Utarapa korope ne. 
1CO.10.27	Eishokoro shomoki no an guru anak ne ibe gusu echi eahunge, aige, echi oman chiki, nep ne yakka echi kotchaketa aandep ibe yan, 
1CO.10.28	orowa, keutum gusu iteki uwepekennu yan. Koroka, tambe anak ne ayange okerep ne, ari nenka e otta ye chiki, nei ambe e nure guru gusu hemhem, keutum gusu hemhem iteki nei ambe ibe yan: 
1CO.10.29	keutura gusu ku ye, awa, e korobe gusu shomo ne, koroka, nei guru gusu ne; inambe gusu ne yakun, Hemanda gusu moshima guru koro keutum ani ku ahonnere an ambe akoipishi ruwe he an? 
1CO.10.30	Kuani anak ne irenga ku goro gusu ibe chiki, gusu ku yaiiraige ki ambe ankushtapne hemanda gusu a en ohaigekara an ruwe he an? 
1CO.10.31	Tambe gusu echi ibe hene ki iku hene ki nep ne yakka echi ki a yakka, obitta no Kamui 
1CO.10.32	nupeki gusu ikichi yan. Yudea un utara gusu ne yakka Herenes un utara gusu ne yakka Kamui koro karisia gusu ne yakka iteki ureepetchiure ambe ande yan: 
1CO.10.33	Kuani anak ne nep ne yakka gusu obitta no okai utara nupetnere korachi nep, aine, utara kashiaobiuki gusu inne no okai utara epirikare kuni esanniyo wa yaikota eyaiepirikare ambe shomo yainu korachi ne ruwe ne na.
1CO.11.1	Kuani anak ne Kiristo ikoisamba korachi echi utara ne yakka en ikoisamba yan. 
1CO.11.2	Echi utara anak ne nep ne yakka an a yakka en eshkarun gusu, samata, otta echi kore ash nei no nei oina echi shikkashima gusu ku iramye ash na. 
1CO.11.3	Koroka, pishno an guru koro esapanep anak ne Kiristo ne sekoro echi eraman kuni ku kon rusui; mat-ainu esapanep anak ne okkai ainu ne; Kiristo esapanep anak ne Kamui ne ruwe ne. 
1CO.11.4	Inan guru ne yakka inonno-itak hene ki uweingara hene ki ita sapa akamure chiki, koro sapa otta shomo yaikatanu ki ruwe ne. 
1CO.11.5	Koroka, inan mat-ainu ne yakka sapa akamure shomoki no inonno-itak hene ki uweingara hene ki chiki koro sapa otta shomo yaikatanu ki: inambe gusu ne yakun, nei no an wa iki chiki, otop amemke ukorachi ne ruwe ue na. 
1CO.11.6	Mat-ainu anak ne sapa kamure shomoki yakun, otop aocha yak pirika: koroka, mat-ainu otop aocha hene amemke hene aeyainikoroshma ambe ne chiki, sapa kamure yak pirika ruwe ne. 
1CO.11.7	Ainu anak ne Kamui noka newa arakuru ne ruwe ne gusu, koro sapa akamure kunip shomo ne ruwe ne: koroka, mat-ainu anak okkai-ainu koro arakuru ne ruwe ne gusu ne na. 
1CO.11.8	Okkai ainu anak ne mat-ainu orowa no an ap shomo ne; 
1CO.11.9	koroka, mat-ainu anak ne okkai-ainu orowa no an ap ne: shui, okkai-ainu anak ne mat-ainu gusu akarape shomo ne; koroka, mat ainu anak ne okkai-ainu gusu akan nisa ruwe ne: 
1CO.11.10	tambe gusu, Kamui hauturumbe an gusu, mat-ainu anak ne sapa kashike 
1CO.11.11	mondum akore kunip ne ruwe ne. Yakka, Utarapa oshiketa mat-ainu anak ne okkai-ainu sak no an ambe shomo ne, shui, okkai-ainu anak ne mat-ainu sak no an ambe shomo ne ruwe ne. 
1CO.11.12	Inambe gusu ne yakun, mat-ainu anak ne okkai-ainu orowa no an ambe ne korachi, okkai-ainu anak ne mat-ainu ankushkerai an ambe ne; koroka, obitta no okaibe Kamui orowa no an ap ne ruwe ne. 
1CO.11.13	Echi utara yaitumta esanniyo yan: mat-ainu anak ne sapa akamure shomoki no Kamui otta inonno-itak ki ambe anak pirika ruwe he an? 
1CO.11.14	Okkai-ainu anak ne tanne otop koro yakun, gusu ayainikoshma-hi rengaine echi aeramande shomoki ruwe he an? 
1CO.11.15	Koroka, mat-ainu anak ne tanne otop koro yakun, gusu arakuru ne ruwe ne: inambe gusu ne yakun, shinuma akamure gusu otta akorep ne ruwe ne na. 
1CO.11.16	Koroka, nenka upaukoiki konoburu kuni anukara chiki, chi utara hene Kamui karisia hene nei no an buri shomo kon ruwe ne.
1CO.11.17	Koroka, tap ambe ani ikashpaotte ku ki wa echi ramye ash shomoki ruwe ne, pirikap gusu shomo ne no wenbe gusu echi uwekarapa mwe ne gusu ne na. 
1CO.11.18	Hoshiki no, karisia otta echi uwekarapa ita, echi tumugeta eukopi an sekoro ku nu: orowa, kuani pon no nei ambe ku eishokon ruwe ne. 
1CO.11.19	Inambe gusu ne yakun, echi tumugeta auwande wa okai utara anukara kuni ne echi tumugeta Kamui orushpe ohoge yainu ambe ne yakka an a ambe ne ruwe ne gusu ne na. 
1CO.11.20	Tambe gusu, echi uwekarapa ita, Utarapa onumanibehe aki eaikapbe ne: 
1CO.11.21	inambe gusu ne yakun, echi ihe gusu yaikota koro kunne-ibe pishno echi e; orowa, Shinen anak ne sambe-chinoiba, moshima guru anak ihoshki ruwe ne gusu ne na. 
1CO.11.22	Hemanda? otta echi ibe kuni echi iku kuni chisei echi sak ruwe he an? Samata, Kamui karisia etunne wa nep ka sak utara yainikoroshmare ruwe he an? Echi otta hemanda ku ye kusu ne ya? Tap okaibe gusu echi ramye ash kusu ne ya? 
1CO.11.23	Shomo echi ramye ash na. Inambe gusu ne yakun, echi nure ash okaibe ka Utarapa orowa a en korep ne,—Utarapa ne Yesu anak ne aekoshi anchikara ta pan uk; 
1CO.11.24	orowa, yaiiraige ki okere chiki, meshpa, aige, ene itak-hi:—Tambe anak echi utara gusu an ku netobake ne, En eshkarun gusu tap korachi echi ki yan, ani itak. 
1CO.11.25	Nei no korachi ibe okere chiki tuki ne yakka koro wa ene itak-hi:—Tan tuki anak ne ashiri aeuitaknup gusu an ku kem ne: hembara ne yakka echi ku ita En eshkarun gusu tambe ki yan, ani itak. 
1CO.11.26	Inambe gusu ne yakun, hembara ne yakka tan pan echi ibe henhem ki, tuki echi iku hemhem ki chiki, Utarapa ek pakno Shinuma rai ambe echi assuru ashte ruwe ne gusu ne na. 
1CO.11.27	Tambe gusu, nen ne yakka oripak shomoki no nei pan ibe hene ki, Utarapa koro tuki iku hene ki guru anak ne, Utarapa kon netobake newa koro kem gusu katpak ki ruwe ne. 
1CO.11.28	Koroka, ainu anak ne yaikota eyaiuwande, orowa no nei pan ibe hemhem ki, nei tuki iku hemhem ki yan. 
1CO.11.29	Inambe gusu ne yakun, ibe hemhem ki, iku hemhem ki guru anak ne nei netobake esanniyo shomoki chiki, yaikota gusu akokatpakte an ambe ibe hene ki, iku hene ki ruwe ne gusu ne na. 
1CO.11.30	Tap ambe gusu, echi tumugeta okai inne utara turasak wa tashum ki, orowa, mokoro utara shomo moyo ruwe ne. 
1CO.11.31	Koroka, chi utara anak ne yaikota yaiesanniyo chiki shomo akoipishi ruwe ne. 
1CO.11.32	Koroka, akoipishi ita moshiri tura no iteki akokatpakte kuni ne Utarapa orowa no apakashnu ruwe ne. 
1CO.11.33	Tambe gusu, ku iriwak utara, ibe gusu echi uwekarapa ita, uweuntere yan. 
1CO.11.34	Echi uwekarapa ambe anak ne iteki akokatpakte an kuni ne sambe-chinoiba guru an chiki koro chisei taibe yan. Shui, moshimap anak ne ku ek ita ku oupekare kusu ne na.
1CO.12.1	Iriwak utara, ramat unbe gusu, echi utara eramushkare-i ku kopan. 
1CO.12.2	Echi utara Oya utara echi ne a rapoketa, echi rengaine atura korachi, shomo itak potoki otta echi atura nisa ruwe ne sekoro echi eraman. 
1CO.12.3	Tambe gusu, nen ne yakka Ramat chiitakte gusu Yesu ANATEMA ne sekoro ye guru isama ari an ambe echi nure ash ruwe ne; shui, Ashkanne ramat chiitakte gusu shomoki yakne,—Yesu Utarapa ne sekoro nen ne yakka ye eaikap ruwe ne na.
1CO.12.4	Aeikrap anak ne usaine okai koroka, une no an Ramat ne. 
1CO.12.5	Yaishieiwangere ambe anak ne usaine okai, koroka, une no an Utarapa ne. 
1CO.12.6	Iki ikip ki kuni-hi anak ne usaine okai, koroka, obitta no okaibe oshiketa nep ne yakka iki Kamui anak, une no an Kamui ne ruwe ne. 
1CO.12.7	Koroka, utara pishno otta ani aeyaiepirikare kuni gusu Ramat asange wa akoropare nisa ruwe ne. 
1CO.12.8	Inambe gusu ne yakun, Shinen otta wayashnu itak Ramat ani akore; moshima guru otta une no an Ramat orowa eramush itak akoropare: 
1CO.12.9	Shinen otta une no an Ramat gusu eishokoro kuni ambe an; moshima guru otta nei shine Ramat iwangere kuni an aeikrap akoropare; Shinen anak ne kiroro un ikip akire; 
1CO.12.10	moshima guru auweingare; orowa shinen anak ne ramat uwandere: moshima guru anak oya moshirʼun itak ani ayere; shui, moshima guru anak ne oya moshirʼun itak itasare; 
1CO.12.11	koroka, shine Ramat, une no an ramat rengaine utara otta pishno shinep range obitta tap okaibe eimek ruwe ne na.
1CO.12.12	Netobake anak ne shinep ne wa inne awehe koro, orowa, netobake koro obitta no okai awehe innep ne wa shine netobake ne korachi; tapne nei no Kiristo ne yakka an ruwe ne. 
1CO.12.13	Inambe gusu ne yakun, Yudea un guru ne yakka Herenes un guru ne yakka, ausshiunere guru ne yakka, rengaine an guru ne yakka shine Ramat ani chi utara obitta shine netobake otta baptisma akore nisa ruwe ne; aine, shine Ramat aikure nisa ruwe ne. 
1CO.12.14	Inambe gusu ne yakun, netobake anak ne shine awehe patek shomo ne, 
1CO.12.15	koroka innep ne ruwe ne. Chikiri anak ne, Kuani anak teke shomo ku ne gusu netobake unbe shomo ku ne ruwe ne ari itak chiki, tambe gusu, netobake unbe shomo ne ruwe he an? 
1CO.12.16	Shui, kisaraha anak ne, Kuani anak shikihi shomo ku ne gusu netobake unbe shomo ku ne ruwe ne ari itak chiki, tambe gusu, netobake unbe shomo ne ruwe he an? 
1CO.12.17	E koro ramne netobake anak ne shiki patek ne chiki, inu mondum neita an ruwe he an? E koro ramne netobake anak ne inu mondum patek ne chiki hura-nu mondum neita an ruwe he an? 
1CO.12.18	Koroka, Kamui anak ne tane rengaine pishno an awehe nei netobake otta ande nisa ruwe ne. 
1CO.12.19	Aige, nei ambe anak ne ouse shine awehe ne chiki, nei netoba neita an ruwe he an? 
1CO.12.20	Koroka, tane chi utara anak ne inne awehe ne a koroka, shine netobake chi ne ruwe ne. 
1CO.12.21	Orowa, shikihi anak ne teke otta, kuani e erannak ruwe ne ari itak eaikap: shui, sapa anak ne teke otta, kuani e erannak na ari ye eaikap ruwe ne. 
1CO.12.22	Ara shomo, koroka, netobake ta okai iyotta kiroro sak awehe anak kasu no okai kunip ne ruwe ne: 
1CO.12.23	orowa, pokashnu aeoripak kuni ari ayainu awehe gusu, nei okaibe kasu no eoripak ruwe ne; aige, anukara kuni ipokashbe chitomtere ruwe ne; koroka, shiretokbe anak chitomtere kunip shomo ne na: 
1CO.12.24	Kamui anak ne nei netobake uweunu nisa, aine, eikohayep otta kasu no eoripakte nisa ruwe ne; 
1CO.12.25	tambe anak ne netobake otta utumkushbe isam ruwe ne gusu ne na; samata, nei awehe anak ne utashpa uwe-eyam kuni gusu ne ruwe ne. 
1CO.12.26	Shui, shine awehe ramushitne yakun, obitta no okai awehe tura no ramushitne ruwe ne; orowa, shine awehe airamye yakun, obitta no okai awehe tura no nupetne ruwe ne. 
1CO.12.27	Echi utara anak ne Kiristo kon netobake ne, orowa, okai kuni gusu an ushike kotuk awehe echi ne ruwe ne. 
1CO.12.28	Orowa, Kamui anak ne koro karisia oshiketa utara are okere, hoshiki no anak ne Apostoro utara ne, tu-otutanup anak ne uweingara utara ne, re ikinne an ap anak ne epakashnu utara ne, orowa, kiroro unbe okai, orowa, utara iwangere gusu an irenga okai, ikashiube okai, esapane utara okai, usa okai itak kutchama eraman utara okai ruwe ne. 
1CO.12.29	Obitta no okai utara anak ne Apostoro utara ne ruwe? Obitta no okai utara anak epakashnu utara ne ruwe? 
1CO.12.30	Obitta no okai utara kiroro unbe iki ya? Obitta no okai utara anak ne iwangere kuni irenga koro ya? Obitta no okai utara anak oya moshirʼun itak ani itak ya? 
1CO.12.31	Obitta no okai utara itak itasare ya? Koroka, shiarikiki no iyotta pase eikra-irenga oshkoro yan. Shui, naa pirika ruhu kuani echi nukare ash na.
1CO.13.1	Usa okai ainu itak ani hene Kamui hauturumbe itak ani hene ku itak yakka, omap ambe ku sak chiki, humi ash shiunin kani hene, iyenenumba nyohachi hene korachi ku ne ruwe ne. 
1CO.13.2	Orowa, uweingara ku ki, nep ne yakka okai mukkep newa aeramu kuni ambe ku eraman yakka; shui, nupuri moimoyegere pakno an obitta no okai eishokor-i ku goro yakka, omap ambe ku sak chiki, raka isambe ku ne ruwe ne. 
1CO.13.3	Orowa, utara ibere gusu obitta no okai ku korobe ku sange hene ki, auhuyeka gusu ku netobake kore hene ki yakka, omap ambe ku sak chiki, en epirikare shomoki ruwe ne. 
1CO.13.4	Omap ambe anak ne ramushiporore wa ramuhaugep ne; omap ambe anak ne shomo eyaitunnap ki; omap ambe anak ne shomo shiokunnere, 
1CO.13.5	shomo pittarane, shomo-yaikatanu ambe shomo ki, 
1CO.13.6	yaikota korobe shomo hunara, shomo irushka, wenbe shomo esanniyo, oupeka-sakbe gusu shomo nupetne, 
1CO.13.7	koroka, son no ambe tura enupetne ruwe ne; nep ne yakka kamure, nep ne yakka eishokoro, nep ne yakka echipachipa, nep ne yakka yaishiporore ruwe ne. 
1CO.13.8	Omap ambe anak ne ramma pakno shomo aokere: koroka, uweingara ki ambe an chiki aisamka kusu ne; usa itak ani ye ambe an chiki aokere; aeramushbe an chiki aisamka kusu ne. 
1CO.13.9	Inambe gusu ne yakun, nimara ani chi eraman, nimara ani uweingara chi ki, 
1CO.13.10	koroka, aeramushinne okaibe ek chiki, nei nimara ani an okaibe anak ne aisamka kusu ne. 
1CO.13.11	Kuani anak ne pon guru ku an ita, pon guru korachi ku ye, pon guru korachi yainu, pon guru korachi ku esanniyo nisa ruwe ne: rupne guru pakno ku shukup an ita, pon guru okaibe oyak ta ku ande nisa ruwe ne. 
1CO.13.12	Inambe gusu ne yakun, tane anak ne homanno yaikunnukarabe ani chi nukara; koroka, nei ita anak ne uwenitomom no nukan kusu ne ruwe ne: tane anak ne nimara ani ku eraman; koroka, nei ta anak kuani ka ara a en aeraman korachi, ara ku eraman kusu ne. 
1CO.13.13	Orowa, tane anak eishokor-i hemhem, chipachipa-ambe hemhem, omap-ambe hemhem an, tan re okaibe an; koroka, tap otta iyotta pasep anak ne omap ambe ne ruwe ne na.
1CO.14.1	Omap ambe keseamba yan; yakka, makangane uweingara ki eashkai kuni ne ramuosshi wano ramat unbe kon rusui no okai yan. 
1CO.14.2	Inambe gusu ne yakun, oya un itak ani ye gurʼanak ne ainu utara otta itak shomoki, koroka, Kamui otta itak ruwe ne, ainu anak ne itak inu shomoki ruwe ne, koroka, ramat ani mukkep ye ruwe ne. 
1CO.14.3	Uweingara ki guru anak ne aroshikire gusu hemhem, aomaoma gusu hemhem, onishnishi gusu hemhem ki ruwe ne. 
1CO.14.4	Oya un itak ani ye gurʼanak ne yairoshkire ruwe ne, koroka, uweingara ki guru anak ne karisia roshkire ruwe ne. 
1CO.14.5	Echi utara obitta oya un itak ani ye yak pirika, koroka, makangane echi uweingara kuni ku kon rusui ruwe ne: aine, karisia aroshikire kuni ne itak itasare shomoki yakun uweingara ki guru anak ne oya un itak ani ye guru kasu no pirika ruwe ne. 
1CO.14.6	Koroka, tane iriwak utara, ku ek ita oya un itak ani ye, aige, anukarape gusu hene, eramushbe gusu hene, uweingarape gusu hene, epakashnu ambe gusu hene ku iki shomoki yakun hemanda echi epirikare ash kusu ne ya? 
1CO.14.7	Inotu sak no an okaibe poka, fuyetop yakka, koto yakka, humi aashte ita, uweshinnai no rek shomoki chiki, hemanda ani aashte hawe arekte hawe araman an a? 
1CO.14.8	Inambe gusu ne yakun, nei rappa anak ne utomutne hawe asange yakun, tumi gusu yaishipini guru nen ne ruwe he an? 
1CO.14.9	Tambe nei no echi utara poka, aeramu kuni isaika an itak ani itak ye shomoki chiki, aye orushpe hunna eraman kusu ne ya? kiyannakun, rera otta aye-hi nep koro an na. 
1CO.14.10	Moshiri otta inne no okai uweshinnai no an hawe an, aige, ikkewe sak no an hawe isam nangoro. 
1CO.14.11	Tambe gusu itak hawe ikkeu ku erampeutek chiki; itak sange guru gusu oya kotan un guru korachi ku nu, orowa, itak sange guru ne yakka en gusu oya kotan un guru korachi ne nangoro. 
1CO.14.12	Tambe nei no echi utara ne yakka ramat unbe gusu seisek keutum koro wa gusu, echi iki hine karisia ashte kuni ne hunara yan. 
1CO.14.13	Tambe gusu, oya un itak ani ye guru anak ne nei itak itasare kuni ne inonno itak akirero. 
1CO.14.14	Inambe gusu ne yakun, oya un itak ani ku inonno itak chiki, ku ramat inonno-itak ruwe ne, a koroka, ku eraman mondum anak ibehe sak ruwe ne na. 
1CO.14.15	Yakun, nekon ne ya? Kuani anak ne ramat ani ne yakka, eraman mondum ne yakka, inonno-itak ku ki kusu ne; ramat ani ne yakka, eraman mondum ani ne yakka, shinotcha ku ki kusu ne na. 
1CO.14.16	Ramat ani e nunuke chiki, eram-sak nepkoro an guru e ye itak ikkeu erampeutek gusu, nekon a iki wa e koyaiiraige ita shinuma anak ne Amen ari itak ya? 
1CO.14.17	Eani anak ne pirika no yaiiraige ki a koroka, moshima an guru anak ne aashte shomoki ruwe ne. 
1CO.14.18	Echi utara obitta kasu no inne no okai oya un itak ani ku itak gusu Kamui ku koyaiiraige ash na: 
1CO.14.19	yakka, karisia tumta nei chiki Oya un itak ani shine ichi man itak ani aye-hi kasu no, ani moshima utaia epakashnu gusu ashikne aeraman no an itak ani ku ye kuni ku konoburu ruwe ne.
1CO.14.20	Iriwak utara, keutum gusu iteki pon utara ramkoro yan: yakka wenbe gusu aiai korachi okai, koroka, 
1CO.14.21	keutum gusu rupne utara nei no okai yan. Tuitak kata ene chieshinnuye wa an na:—Oya un itak koro utara ani, Oya un utara koro papush ani, kuani tan uirup otta ku itak kusu ne; aige, nei no iki yakka i en nu shomoki kusu ne, sekoro Utarapa ye ruwe ne. 
1CO.14.22	Tambe gusu, Oya un itak ani aye-hi anak ne shirosh-i ne ruwe ne, eishokoro okere utara gusu shomo ne, koroka, eishokoro shomoki utara gusu an ap ne. 
1CO.14.23	Tambe gusu karisia un utara obitta uwekarapa wa okai ita, aige, obitta oya un itak ani ye yakun, aine, eram-sak guru hene eishokoro shomoki guru hene ahup chiki, echi utara chiitasare ruwe ne, ari nei utara ye shomoki ruwe he an? 
1CO.14.24	Koroka, utara obitta uweingara chiki, aine, eishokoro shomoki guru hene, eram-sak guru hene, ahun yakun, shinuma obitta no okai utara gusu akokatpakte, obitta no okai utara gusu akoipishi ruwe ne; 
1CO.14.25	keutum ta aeshinap anak ne asarare an; aige, nei guru nanu shirikamu wa Kamui koongami hine nei Kamui echi tumugeta an kunak ye kusu ne na.
1CO.14.26	Yakun, nekon a iriwak utara? Echi utara uwekarapa ita pishno pishno iyohaiochish an, epakashi an, aeramandep an, oya itak an, itak itasare ambe an. Nep ne yakka utara ashte gusu aki kuni kara yan. 
1CO.14.27	Nenka oya itak ani ye guru an chiki, tun hene, iyotta inne ne yakun, ren hene uwokari no kire yan: 
1CO.14.28	samata, Shinen itak itasarare yan: koroka, itak itasare guru isam chiki, nei karisia tumta shinuma mo no an kuni ki yan; samata, yaiotta hene Kamui otta hene itakte yan. 
1CO.14.29	Orowa, uweingara utara tun ren range itakte, aige, moshima okai utara nei itak uwandere yan. 
1CO.14.30	Koroka nei samaketa a guru otta aeramandep an chiki, hoshiki no an guru mo no an yak pirika. 
1CO.14.31	Inambe gusu ne yakun, echi utara obitta shinen shinen ne uweingara ki eashkai, aige, obitta no okai utara aepashnu wa aonishnishi kuni gusu ne na, 
1CO.14.32	orowa, uweingara kuni gusu an ramat anak ne uweingara utara aitaknure ruwe ne; 
1CO.14.33	inambe gusu ne yakun, Kamui anak ne achatchari ambe koro Kamui shomo ne, itomo koro Kamui ne, ashkanne utara ne obitta no okai karisia otta an korachi nep ne ruwe ne.
1CO.14.34	Karisia onnaigeta shiwentep anak ne mo no an yak pirika: nei utara ye kuni shomo aeramuoshma, koroka, tuitak ta aye-hi korachi, nei utara aitaknurere yan ari an ambe an ruwe ne gusu ne na. 
1CO.14.35	Orowa, nei utara nepka nu rusui chiki, koro uni ta koro hoku otta uwepekennu yak pirika: inambe gusu ne yakun, karisia oshiketa shiwentep ye-hi anak ne yainikoroshma ambe ne ruwe ne gusu ne na. 
1CO.14.36	Hemanda? Kamui itak anak ne echi utara orowa no san ambe ne ruwe he an? Shui, echi utara orun patek nei ambe ek nisa ruwe he an?
1CO.14.37	Koroka, nenka uweingara guru hene ne, ramat un guru hene ne kuni yaiyainu guru an chiki, echi orun ku nuye okaibe anak Utarapa ikashpaotte ne sekoro eraman no an yak pirika. 
1CO.14.38	Koroka, nenka erampeutek guru an chiki erampeutek no an yan.
1CO.14.39	Tambe gusu, ku iriwak utara, uweingara kuni ambe shiarikiki no hunara yan, aige, oya un itak ani ye ambe iteki hattoki. 
1CO.14.40	Koroka, nep ne yakka irammakaka ikiri an no aki kuni iki yan.
1CO.15.1	Orowa, iriwak utara, echi otta eupaskuma ki a pirika shongo echi eramande ash na, nei ambe echi koro; 
1CO.15.2	otta echi roshki, gusu ka echi kashiaobiuki ruwe ne, nekon a itak ani echi otta nei ambe eupaskuma ku ki-hi ani, raka isam no echi eishokoro shomoki no nei ap echi shikkashima chiki echi nure ash na. 
1CO.15.3	Echi utara otta iyotta hoshiki no ku sangep anak, Kamui kambi-sosh kata chieshinnuye wa an korachi, Kiristo anak ne chikoro katpak gusu rai wa iyurui orota aomare; 
1CO.15.4	orowa shui, Kamui kambi-sosh kata anuye wa an korachi rereko an ita hetopo-a-shiknure; 
1CO.15.5	awa, Kepas otta yainukara; okaketa, nei tu niu ikashima wa niu otta hemhem; 
1CO.15.6	orowa, ashikne ik ikashima an iriwak utara arashuianda yainukara, nei utara poro sereke tane pakno okai, koroka, nei utara tumugeta okai sereke mokonnoye ruwe ne; 
1CO.15.7	nei okaketa Yakob otta yainukara; okaketa, obitta no okai Apostoro otta yainukara; 
1CO.15.8	orowa, iyotta okaketa, epa kuni an ita hetuku an korachi en otta ne yakka yainukara nisa ruwe ne. 
1CO.15.9	Inambe gusu ne yakun, kuani anak ne Apostoro un utara iyotta ponbe ne. Apostoro ani a en ye kuni ka eikohaye guru ku ne ruwe ne, Kamui koro karisia epokba nisa ruwe ne gusu ne na. 
1CO.15.10	Koroka, Kamui irenga gusu kuani ku an korachi okaibe ku ne ruwe ne; orowa, a en koropare Shinuma koro irenga anak ne seenne raka isam no a en koropare ruwe ne sekoro anukara; koroka, obitta no okai nei utara kasu no kuani naa poron no ku monraige nisa ruwe ne na: yakka, kuani shomo ne, koroka, a en koropare Kamui irenga iki ruwe ne. 
1CO.15.11	Tambe gusu, nei ambe kuani ne a yakka, nei utara ne a yakka, nei no upaskuma chiki, orowa, nei no echi eishokon nisa ruwe ne na.
1CO.15.12	Aige, Kiristo anak ne rai orowa no hetopo-ashiknure okere ari an ambe aeupaskuma chiki, nekon a echi tumugeta an sereke utara anak ne rai orowa no hetopo-shiknu ambe isam ari itak ya? 
1CO.15.13	Koroka, rai orowa no hetopo-shiknu ambe isam chiki Kiristo anak ne shomo hetopo-a-shiknure na: 
1CO.15.14	orowa, Kiristo shomo hetopo-a-shiknure chiki, chi eupaskuma ambe anak ne raka isam, samata, aeishokor-i ne yakka raka isam ruwe ne. 
1CO.15.15	Ruwe un, chi utara anak ne Kamui gusu shunge paweteshu utara ne kuni anukara ruwe ne; inambe gusu ne yakun, Kamui anak ne Kiristo hetopo-shiknure nisa ruwe ne sekorʼorushpe gusu Kamui koro paweteshu utara chi ne: aige, rai utara hetopo-a-shiknure shomoki chiki, Shinuma anak shomo Kiristo hetopo-shiknure nisa ruwe ne gusu ne na. 
1CO.15.16	Inambe gusu ne yakun, rai utara shomo hetopo-a-shiknure chiki, Kiristo ne yakka shomo hetopo-a-shiknure ruwe ne: 
1CO.15.17	orowa, Kiristo anak no shomo hetopo-a-shiknure yakun echi koro eishokor-i anak raka-sakbe ne; echi chikokatpak oshiketa tane poka echi okai ruwe ne na. 
1CO.15.18	Orosama, Kiristo oshiketa mokoro utara aisamka okere ruwe ne. 
1CO.15.19	Aige, tane an ishu-i rapoke patek Kiristo gusu chipachipa chiki, obitta no okai moshima utara kasu no shi no eyaisambepokash utara chi ne ruwe ne na.
1CO.15.20	Koroka, tane Kiristo anak ne rai orowa no hetopo-a-shiknure, mokoro wa okai utara koro atpake an aro-ibehe ne ruwe ne. 
1CO.15.21	Ainu gusu rai ambe an korachi, ainu gusu rai guru hetopo-a-shiknure ambe ne yakka an ruwe ne. 
1CO.15.22	Adam gusu utara obitta rai korachi, Kiristo gusu utara obitta ashiknure kusu ne gusu ne na. 
1CO.15.23	Koroka, utara ebitta nei ikiri an korachi ne: hoshiki no Kiristo; orowa no, Shinuma ek ita, 
1CO.15.24	Kiristo koro utara ne ruwe ne. Orowa no shiokere-i an, nei ita Shinuma Michi ne Kamui otta moshiri koropare kusu ne, nei ita Shinuma obitta no okai esapane-i hene obitta no okai mondum hene kiroro hene isamka kusu ne a an na. 
1CO.15.25	Orowa, Shinuma epokba obitta no okai utara ani koro chikiri choropoketa aande pakno esapane kusu ne gusu ne na. 
1CO.15.26	Iyotta okaketa aisamka kuni epokbap anak ne rai-ambe ne ruwe ne. 
1CO.15.27	Inambe gusu ne yakun, obitta no okaibe itaknure wa koro chikiri choropoketa ande kusu ne gusu ne na. Koroka, obitta no okaibe itaknure ari an itak ani ye chiki, Shinuma orowa no obitta no okaibe itaknurere guru anak ne umoshma no a an ruwe ne sekorʼambe aeramu ambe ne ruwe tapan na. 
1CO.15.28	Orowa, obitta no okaibe Shinuma orowa no aitaknure chiki, nei ita Poho anak obitta no okaibe itaknurere guru otta yaikota yai-itakanure kusu ne, Kamui anak ne obitta no okaibe otta esapanep ne kuni gusu ne na.
1CO.15.29	Shomo ne chiki, rai-guru gusu baptisma akore utara anak ne nekon a ki kusu ne ya? Rai-guru hetopo-a-shiknure shomoki yakun, hemanda nei utara gusu baptisma akore ruwe he an? 
1CO.15.30	Nep gusu ramma ayaikikipi otta chi utara ne yakka okai ya? 
1CO.15.31	Iriwak utara, Chikoro Utarapa ne Yesu Kiristo otta echi utara rengap ani ku yaikopuntek gusu, kesto ku rai ruwe ne, 
1CO.15.32	ani an ambe ani ku ye ruwe ne. Ainu korachi Epesos kotan ta chikoikip tura ku koiki yakka, nep a en epirikarep an a? Rai-guru hetopo-ashiknure shomoki chiki, hetak, nishatta rai ash kusu ne gusu ibe hemhem ki iku hemhem ki yanro. 
1CO.15.33	Iteki aeyaikokandama yan; wen utara tura ukookai ambe anak ne pirika buri wendep ne ruwe ne. 
1CO.15.34	Oupeka an no mosh wa iteki katpak ki: an utara anak ne Kamui eramushkare ruwe ne gusu ne na: echi utara ayainikoroshmare kuni gusu tambe ku ye ruwe ne.
1CO.15.35	Koroka, rai-guru hembara hetopo-a-shiknure ya? Orowa, nekon a netobake koro wa araki ya? ani ye guru an nangoro. 
1CO.15.36	Ramusak guru, aokai yaikota e etoitap anak ne rai shomoki chiki ashiknure shomoki ruwe ne. 
1CO.15.37	Orowa, e etoitap anak ne okaketa an kusu ne a netobake shomo ne, ouse atusa piyehe num ne, mungi hene moshima okaibe hene ne ruwe ne; koroka, 
1CO.15.38	Kamui rengaine nei ambe otta netobake kore, pishno an piye num otta kon netobake koropare ruwe tapan na. 
1CO.15.39	Obitta ne okai kam anak ne ukorachi an kam shomo ne; koroka, ainu kam an, moshima chikoikip kam ka an, chiri kam ka an, chep korobe ne yakka an ruwe ne. 
1CO.15.40	Kando un netobake ka okai, toi kata an netobake okai; koroka, kando umbe koro nupeki anak ne shinep ne, toi kata an okaibe koro nupeki moshimap ne ruwe ne. 
1CO.15.41	Tokap chup nupeki an, moshima okai kunne chup nupeki an, shui, nochiu nupeki an ruwe ne; nupeki gusu nochiu anak ne uweshinnai ruwe ne. 
1CO.15.42	Rai-guru hetopo-a-shiknure-i ne yakka nei no an ruwe ne. 
1CO.15.43	Munin kunip ne wa aetoita; shomo munin kunip hetopo-a-shiknure: akoatcha an no aetoita; nupeki an no hetopo-a-shiknure: 
1CO.15.44	katchak an no aetoita; kiroro an no hetopo-a-shiknure: rengaine an nepkoro netobake ne aetoita; ramat umbe ne hetopo-ashiknure. Rengaine an nepkoro netobake an chiki, ramat un netobake ne yakka an ruwe ne. 
1CO.15.45	Ene anuye wa an korachi:—Hoshike no an Ainu ne Adam anak ne shiknu ramat ne. Iyoshi no an Adam anak shiknure ramat ne ruwe ne. 
1CO.15.46	Koroka, Ramat umbe anak ne hoshiki no an ap shomo ne; nei rengaine an nepkoro an ap hoshiki no an ambe ne ruwe ne; orowa no, 
1CO.15.47	Ramat umbe an ruwe ne. Hoshiki no an ainu anak ne toi orowa no an wa toi-ushbe ne; tutanu an ainu kando orowa no an ambe ne. 
1CO.15.48	Toi-ushbe an korachi, moshima okai toi-ushbe ne yakka ene ani ne; orowa, nei kando umbe an korachi, moshima okai kando umbe shem korachi ne. 
1CO.15.49	Orowa, toi-ush guru koro nokaha chi koro wa sei korachi, kando un guru koro nokaha ne yakka a sei kusu ne na.
1CO.15.50	Iriwak utara, tambe ku ye:—Kam newa kem anak ne Kamui moshiri eikeshkoro eaikap ruwe ne; samata, munin kunip anak ne shomo muninbe eikeshkoro shomoki ruwe ne. 
1CO.15.51	Ingara yan, mukke an ap echi nure ash na:—Obitta no okai chi utara anak ne mokoro shomoki kusu ne, koroka, ekushkonna, shine shik inraprapu otta, okaketa rappa hau aashte ita anak ne, chi utara aitasare no akara kusu ne; 
1CO.15.52	inambe gusu ne yakun, nei rappa humi aashte wa rai utara anak iteki munin kuni-hi otta hetopo-a-shiknure, 
1CO.15.53	orowa, chi utara aitasare kusu ne gusu ne na. Tan munin kuni an ambe anak ne shomo munin kunip utomchiure, tan rai kuni ambe anak shomo rai-ambe kunip utomchiure etokush ruwe ne gusu ne na. 
1CO.15.54	Koroka, tan munin kuni okaibe anak ne shomo muninbe ani mire, orowa tan rai kuni ambe shomo rai-ambe utomchiure chiki, nei ita:—Rai-i aannokara wa aisamka sekorʼan itak auweomare kusu ne gusu ne a ambe ne ruwe ne. 
1CO.15.55	Aa rai-ambe, E koro annokara kuni mondum neita an ruwe? 
1CO.15.56	Aa rai-ambe, e koro ai nei ita an ruwe he an? Rai-ambe koro ai anak ne katpak ne; 
1CO.15.57	katpak koro kiroro anak tuitak ne: koroka, chikoro Utarapa ne Yesu Kiristo gusu un annokare Kamui otta koyaiiraige na. 
1CO.15.58	Tambe gusu, ku omap an iriwak ne utara, kiroro atte wa moimoyege shomoki no okai yan, ramma Utarapa gusu ki kuni ikip kara yan; Utarapa gusu ki kuni ikip shomo raka-sakbe ne sekoro ku eraman ruwe ne gusu ne na.
1CO.16.1	Tane, ashkanne utara gusu eungeraitep umomare ambe gusu, Garatea un karisia utara otta ku ikashpaotte korachi, 
1CO.16.2	nei no echi iki yan. Kuani ku ek ita eungeraitep iteki umomare kuni ne, echi utara pishno aeyaiepirikare an nei no mawari atpake an toho ta eumashnu yan. 
1CO.16.3	Orowa, ku ek ita, kambi ani echi numge utara, nei utara Yerusarem kotan orun echi sange eungeraitep koro wa paye kuni ku payere kusu ne: 
1CO.16.4	orowa, kuani ne yakka oman kuni oupak ne chiki, en tura no paye kusu ne na. 
1CO.16.5	Koroka, Makedonia moshiri akush okere chiki echi orota ku ek kushki; 
1CO.16.6	Makedonia moshiri ku kush kusu ne gusu ne na: koroka, echi tura no ku reushi hene, mata riya hene poka ku ki ya aerampeutek a yakka ku oman ushike echi en omande kuni gusu nep ruwe ne. 
1CO.16.7	Inambe gusu ne yakun, ouse payekai rapoke patek echi nukara ash rusui shomoki, koroka, Utarapa ramuoshma chiki, irukai echi tura no an kuni ku chipachipa ruwe ne. 
1CO.16.8	Koroka, Pentekoste pakno Epesos kotan ta ku riya kusu ne; 
1CO.16.9	inambe gusu ne yakun, en gusu poro newa iki kuni eashkai apa asarare wa an, samata, epokba utara inne ruwe ne gusu ne na.
1CO.16.10	Temoteos ek chiki, shinuma ishitoma shomoki no an kuni kara yan; inambe gusu ne yakun, kuani poka iki korachi, shinuma ne yakka Utarapa moni iki ruwe ne: 
1CO.16.11	tambe gusu inan guru ne yakka shomo shinuma epange yak pirika. Koroka, shinuma en orun ek eashkai kuni ne, itomo an no payekaire wa en kore yan: iriwak utara tura shinuma an kuni ku chipachipa ruwe ne gusu ne na. 
1CO.16.12	Koroka, iriwak ne Aporros gusu anak, utara tura no echi orun shinuma ek kuni shiarikiki no ku onishnishi nisa ruwe ne: a koroka, tane ek kuni ambe anak ne aeaikapbe ne; yakka, eashkai ita ek kusu ne na.
1CO.16.13	Shiruwande yan, eishokor-i atte wa nishuwamne no roshki yan, okkaiyo ramkoro yan, yaitumashnure yan. 
1CO.16.14	Nep ne yakka echi ikichi ambe anak ne omap ki gusu ikichi yan.
1CO.16.15	Iriwak utara, (Stepanas chisei un utara anak ne Akaya moshiri un aro-ibehe ne, orosama, nei utara anak ne ashkanne utara gusu yaishieiwangere kuni gusu yaiatte nisa ruwe ne sekorʼambe echi eraman,) 
1CO.16.16	nei no okai utara otta hene, tap ikip gusu iki wa monraige pishno an guru otta hene echi itaknu kuni kuani echi onishnishi ash ruwe ne. 
1CO.16.17	Orowa, Stepanas newa Portunatos newa Akaikos hene araki an gusu ku yaikopuntek ruwe ne: inambe gusu echi utara gusu an eikohayep anak ne nei utara sange nisa ruwe ne na. 
1CO.16.18	Inambe gusu ne yakun, nei utara anak ne ku ramat ne yakka echi kon ramat ne yakka sambe shiturire nisa: tambe gusu nei no okai utara orun ramuoshma yan.
1CO.16.19	Asia un karisia utara echi ekap na. Akiras newa Priska anak ne koro chisei ta an karisia tura poron no echi ekap na. 
1CO.16.20	Obitta no okai iriwak utara echi ekap. Ashkanne chopsekara ambe ani utashpa uwekap yan. 
1CO.16.21	Kuani ne Pauros anak ne yaikota koro teke ani echi ekap na. 
1CO.16.22	Utarapa shomo ko-omap guru an chiki, aiyoitakushi an na. 
1CO.16.23	Utarapa ek. Utarapa ne Yesu Kiristo korʼirenga echi tura no an kuni ku koramkoro. 
1CO.16.24	Kiristo Yesu oshiketa echi utara obitta orun ku omap-i an na. Amen.
2CO.1.1	Kamui irenga ankushkerai Kiristo Yesu koro Apostoro ne Pauros, akoro iriwak ne guru Timoteos tura Korintos kotan ta an Kamui karisia otta hene Akaya moshirʼebitta ta okai ashkanne utara otta hene kambi omande na: 
2CO.1.2	chikoro Michi ne Kamui newa Utarapa ne Yesu Kiristo orowa no irenga newa itomo echi gusu an na.
2CO.1.3	Chikoro Utarapa ne Yesu Kiristo koro Kamui newa Michi, rampoken newa obitta no okai omaoma ambe koro Michihi airamye an na; 
2CO.1.4	ani chi utara Kamui orowa no aomaoma an nunuke ambe ari, nep aeramchuptek utara chi omaoma eashkai kuni ne, nep aeramchuptekbe chi ki a yakka Shinuma un omaoma ruwe ne. 
2CO.1.5	Inambe gusu ne yakun, Kiristo ki aeyairamshitnere ambe un gusu nuye an no an korachi, tambe nei no chi ki omaoma ambe poka Kiristo gusu nuye an no an ruwe ne gusu na. 
2CO.1.6	Koroka, chi utara anak ne aeramchuptekka chiki echi aomaoma kuni gusu hene echi kashiaobiuki kuni gusu hene an ambe ne; shui, chi utara aomaoma an chiki, nei ambe anak chi utara poka iki ukorachi an aeramchuptekbe echi ramu-shiroma no eyaishipororere kuni gusu an omaoma ambe ne ruwe ne gusu ne na: 
2CO.1.7	echi utara gusu chi iki chipachipa ambe anak ne tumashnu ne; echi utara utura aeyairamchuptekka an korachi aomaoma kusu ne sekorʼambe eraman ruwe ne gusu ne na. 
2CO.1.8	Inambe gusu ne yakun, iriwak utara, Asia moshiri ta iki aeramchuptekbe gusu an orushpe echi erampeutek-hi chi utara kopan ruwe ne; eshiporore kiroro isam pakno yupke no a un shirikirapte an, tane rai kushki sekoro yainu pakno an ambe ne: 
2CO.1.9	ruwe un, chi utara yaikota yai-oshiketa rai kuni aesanniyo-hi an a an, tambe anak chi utara yaiotta yaiekopashte shomoki no, rai guru hetopo-shiknure Kamui eyaikopashte ash kuni gusu ne ambe ne: 
2CO.1.10	Shinuma anak ne ene poro rai ambe orowa no un ohaitare nisa, shui ohaitare kusu ne na: Shinuma naa un kaobiuki kuni ne, gusu chi utara echipachipa shiriki okai ash; 
2CO.1.11	echi utara ne yakka, koramkoro ki hine utura ikashiu ruwe ne; tambe anak, inne utara ankushkerai aikrap a un koropare an gusu, chi utara gusu inne utara yaiiraige ki kuni gusu an ambe ne ruwe ne na.
2CO.1.12	Chi ki yaiomonnure ika anak ne chikoro keutum iki paweteshu ambe ne, Kamui orowa no an ashkanne ambe newa sonep gusu, kam oma wayashnu-hi ani shomo ne, koroka, Kamui irenga ani moshirʼotta ikip iki, makangane echi utara otta ikichi nisa ruwe ne gusu ne na. 
2CO.1.13	Awa, echi utara orooitak hemhem eraman hemhem moshima nep ne yakka echi gusu shomo chi nuye ruwe ne; aige, okese pakno echi utara nei ambe eraman kuni ku chipachipa ruwe ne: 
2CO.1.14	aine, Utarapa ne Yesu toho ta echi utara gusu chi utara yaiomonnure korachi chi utara ne yakka echi utara gusu yaiomonnure kuni ne, echi utara poka sereke gusu en eraman ruwe ne gusu ne na.
2CO.1.15	Orowa, tap ku eishokoro wa echi utara naa shine irenga akore kuni ne nei etokota echi orun ku oman kuni ku ramu nisa: 
2CO.1.16	aige, echi koro kotan akush chiki Makedonia moshiri ta arapa, orowa shui, Makedonia wano arapa yakun echi orun ek hine Yudea moshiri orun oman gusu a en payekaire kuni gusu ne na. 
2CO.1.17	Tambe gusu, nei no ku ramu ita anak ne koshne keutum ku sange nisa ruwe he an? Ku ramuoshitchiu chiki, en otta “ruwe un,” “ruwe un,” “shomo,” “shomo,” ani an ambe an gusu kam esanniyo wa ku ramuoshitchiu ruwe he an? 
2CO.1.18	Koroka, Kamui anak ne sonep ne gusu echi orun chi ye itak anak ne, “ruwe un,” newa “shomo,” ari an itak ambe shomo ne ruwe ne. 
2CO.1.19	Inambe gusu ne yakun, echi utara tumugeta kuani newa Siruanos newa Timoteos ne chi utara orowa no aeupaskuma Kamui koro Poho Yesu Kiristo anak ne, “ruwe un” newa “shomo” ari an itak ani an ambe shomo ne, koroka, Shinuma gusu “ruwe un” ari an ambe ani ne ruwe ne gusu ne na. 
2CO.1.20	Inambe gusu ne yakun, Kamui eitakamkire ambe anak ne nei oro pakno inne ne a yakka, Shinuma oshiketa nei ambe anak “ruwe un” ne ruwe ne gusu ne na: tambe gusu chi utara gusu Kamui arakuru ankushkerai, Shinuma gusu ne yakka “Amen” ari an ambe an ruwe ne na. 
2CO.1.21	Orosama, echi utara tura no Kiristo gusu un roshkire hemhem ki, un kashiota hemhem ki guru anak ne Kamui ne ruwe ne; 
2CO.1.22	Shinuma anak ne un otta han omare, aine, chikoro sambe oshiketa Ramat emkoso kore nisa ruwe ne.
2CO.1.23	Koroka, kuani anak ne Korintos orun shomo ek ambe anak ne echi eramu-hauge ash gusu an ambe ne sekoro ku keutum kata Kamui ku konishuk wa ipaweteshure ruwe ne. 
2CO.1.24	Chi utara anak ne echi eishokoro amde enishpane shomoki, koroka, echi nupetne kuni ikashui utara chi ne: eishokor-i an gusu echi roshki ruwe ne gusu ne na.
2CO.2.1	Koroka, shui kuani oknatara wa echi otta shomo ek kuni ambe yaioshiketa ku esanniyo okere. 
2CO.2.2	Inambe gusu ne yakun, kuani echi ramusarakka ash chiki, ku ramusarakka ash utara moshima, en nupetnere guru inan guru ne ruwe he an? 
2CO.2.3	Aige, tap an ambe ku nuye nisa, ikineipeka ku ek ita, gusu ku enupetne kuni utara ankushkerai a en oknatarare ruwe ne kusu ne na; aine, echi utara obitta gusu ku nupetne kusu ne sekoro ku eishokon ruwe ne. 
2CO.2.4	Inambe gusu ne yakun, poron no ku shirikirap hine sambe-ikoni an gusu poron no an nupe tura ku nuye nisa; tambe anak echi ramusarakka gusu shomo ne, koroka, echi gusu ku ki nuye an no an omap ambe echi eraman kuni gusu ne na.
2CO.2.5	Koroka, ramusarakka guru an chiki, shinuma en ramusarakka shomoki, koroka, (yupke kashpa shomo ku ki gusu) sereke ne yakun, obitta no okai echi utara ramusarakka nisa ruwe ne na. 
2CO.2.6	Nei no an guru anak ne inne utara ankushkerai apanakte ruwe ne gusu, pakno ne ruwe ne; 
2CO.2.7	tambe gusu, echi utara anak ne shinnai-kane nei guru tusare wa omaoma yak pirika, ikineipeka ika nei no an guru ramusarak kashpa wa okere na. 
2CO.2.8	Tapne ne wa gusu, kuani anak ne echi utara nei guru epeka no an omap ambe tumashnure ash 
2CO.2.9	ruwe ne. Tan ikkeu an gusu poka kambi ku nuye nisa, nei ambe anak echi utara obitta no okaibe gusu itaknu ruwe he an ari an ambe shirosh ku eraman kuni gusu ne na. 
2CO.2.10	Koroka, gusu echi utara anak ne okaibe tusare guru, kuani ne yakka tusare ruwe ne: inambe gusu ne yakun, ku tusare okere okaibe anak, atusare ambe an yakun, Kiristo ankushkerai echi rengap gusu ku tusare nisa ruwe ne; tambe anak ne Satan iteki un annokara kuni gusu nep ne: 
2CO.2.11	inambe gusu ne yakun, chi utara anak ne shinuma oshkep gusu erampeutekbe shomo chi ne ruwe ne gusu ne na.
2CO.2.12	Kiristo pirika shongo gusu Troas otta ku ek ita, shui, Utarapa oshiketa en gusu apa asarare wa an ita anak ne, 
2CO.2.13	ku iriwak ne Titus shomo anukara gusu ku ramat shiturire eaikap nisa ruwe ne: aige, uwetut-kopak wa Makedonia moshiri orun ku oman nisa ruwe ne. 
2CO.2.14	Koroka, ramma Kiristo oshiketa un ani wa un annokare hemhem ki, obitta no okai ushiketa chi utara ankushkerai koro eramushbe hura assuru ashte hemhem ki Kamui otta koyaiiraige an na. 
2CO.2.15	Inambe gusu ne yakun, kashichiobiuki shiri an utara otta ne yakka, aisamka shiri an utara otta ne yakka chi utara anak ne Kamui orota Kiristo koro pirika hura ushbe chi ne ruwe ne; 
2CO.2.16	oatteke an utara gusu rai wano rai otta an hura ne; oatteke an utara otta inotu wano inotu otta an hura ne ruwe ne gusu ne na. Aige, tapan okaibe gusu upakno an guru inan guru ne ruwe he an? 
2CO.2.17	Chi utara anak ne Kamui itak eoyap kopoye shiriki inne utara nepkoro shomo chi ne: koroka, an korachi nepkoro ki utara, Kamui orowa no an korachi; Kamui tek-samata an korachi, Kiristo oshiketa chi ye ruwe ne gusu ne na.
2CO.3.1	Chi utara anak ne kanna-shui yaieamkirire heashi ya? Shui, an utara korachi, echi otta hene echi orowa no hene a un eamkirire kambi un gusu an kuni ambe ne ruwe he an? 
2CO.3.2	Echi utara, anak ne chikoro keutum ta anuye wa an, obitta no okai utara orowa no aorooitak an, 
2CO.3.3	chikoro kambi echi ne ruwe ne; echi utara anak ne Kiristo koro kambi ne sekoro anukarabe ne, un orowa no aeiyaishieiwangere utara echi ne, sumi ani anuye ambe shomo ne, koroka, ishu Kamui kon ramat ani anuye utara echi ne; shuma ita kata shomo ne, koroka, kam oma ita kata chieshinnuyep ne ruwe ne. 
2CO.3.4	Orowa, Kiristo gusu Kamui orun nei no an 
2CO.3.5	eishokor-i atte keutum chikon ruwe ne: chi utara orowa no nep ka an sekoro aeyaiesanniyo upakbe shomo chi ne, koroka, chikoro upak no an ambe anak ne Kamui orowa no an ap ne: 
2CO.3.6	Shinuma ka nei ashiri uitaknup gusu upak no an yaishieiwangere utara ne kuni un kara nisa ruwe ne; anuye ikiri gusu shomo ne, koroka, nei ramat gusu ne ruwe ne; inambe gusu ne yakun, anuye ikiri anak ne raige ruwe ne, koroka, ramat anak ne shiknure ruwe ne gusu ne na. 
2CO.3.7	Koroka, anuye wa an, shuma kata shinnuye wa an rai-hi gusu aeiwangere ambe anak ne, koro nanuhu nupeki an gusu Israeru un utara anak Mose koro sancha orun ingara eaikap pakno, aisamka gusu an nupeki ek yakun, 
2CO.3.8	nekon a ramat gusu aeiwangere ambe naa kasu no nupeki-ushbe shomo ne ruwe he an? 
2CO.3.9	Inambe gusu ne yakun, katpak kore gusu an aeiwangere ambe anak ne nupeki ne chiki, oupekare gusu an aeiwangere ambe anak nupeki gusu kasu no nuye an no nupeki-ushbe ne ruwe ne. 
2CO.3.10	Inambe gusu ne yakun, son no newa, eikaunu an no an nupeki an gusu, anupekte an ambe anak ne ene nei no shomo anupekte nisa ruwe ne. 
2CO.3.11	Okere wa isambe anak ne nupeki-ushbe ne chiki, kasu no isam shomoki ambe anak nupek otta an ambe ne ruwe ne gusu ne na.
2CO.3.12	Tap korachi an chipachipa ambe chi koro gusu, shiri rametok koro itak chi eiwange ruwe ne; 
2CO.3.13	aige, okere kusu ne shiri an okaibe okese Israeru un utara kashioingara shomoki kuni ne nankamup ani koro nanu seshke Mose ukorachi shomo chi ne ruwe ne. 
2CO.3.14	Koroka, nei utara koro keutum anishtere an: inambe gusu ne yakun, tane an etohogeta pakno fushko aeuitaknu kambi oroaoitak ita, nei nankamup auk shomoki no an ruwe ne; awa, Kiristo oshiketa nei ambe aisamka nisa ruwe ne na. 
2CO.3.15	Koroka, tanto pakno, hembara ne yakka Mose oroaoitak an ita anak ne nei utara koro keutum kata nankamup an wa an ruwe ne. 
2CO.3.16	Koroka, hembara ne yakka shinuma anak Utarapa orun hosari yakun, nei nankamup auk ruwe ne. 
2CO.3.17	Utarapa anak ne nei Ramat ne ruwe ne: aige, Utarapa kon Ramat an ushiketa rengaine an ambe an ruwe ne. 
2CO.3.18	Koroka, obitta no okai chi utara anak ne nankamup isam no yaikunnu-karape otta an nei no Utarapa koro nupeki nukara hine Ramat ne Utarapa orowa no an korachi poka nupeki wano nupeki otta nei shinep ne an noka nepkoro a un ekarakara an ruwe ne na.
2CO.4.1	Tambe gusu, chi utara anak ne tan yaishieiwangere gusu an kunip koro wa okai gusu, aerampokiwen wa akore korachi shomo ramurai ruwe ne: 
2CO.4.2	koroka, anuina wa okai gusu yainikoroshma kuni ambe chi emaka wa, irarabe gusu apkash shomoki, samata, Kamui itak shunge no eiwange shomoki ruwe ne; koroka, sonep nukare gusu Kamui tek-samata obitta no okai utara koro keutum otta yaikota yaiashte ruwe ne. 
2CO.4.3	Koroka, chi ye pirika shongo akamure chiki, aisamka korʼan utara gusu akamure ruwe ne: 
2CO.4.4	tan moshiri gusu an Kamui anak ne eumbipka utara koro keutum shiknakte nisa ruwe ne; Kamui nokaha ne Kiristo koro nupeki otta an pirika shongo oma pekere anak naa shomo nei utara orun hetuku kuni gusu ne na. 
2CO.4.5	Inambe gusu ne yakun, chi utara anak ne yaieupas-kuma shomoki, koroka, Kiristo Yesu anak Utarapa ne korachi an orushpe eupaskuma ki, samata, Yesu korʼirenga gusu chi utara anak echi koro uitek utara chi ne sekorʼambe eupaskuma ruwe ne gusu ne na. 
2CO.4.6	Yesu Kiristo koro nanuhu otta Kamui nupeki gusu an eramanbe oma pekere koropare kuni gusu chikoro keutum ta pekere kotomka Kamui anak ne kunne-i wano pekere at kusu ne, ari an itak ani ye Kamui ne ruwe ne gusu ne na.
2CO.4.7	Koroka, nei shiri poro kiroro anak ne un orowa no shomo ne, Kamui orowa no an kuni gusu, toitoi op oshiketa chi utara tan ikoro kon ruwe ne; 
2CO.4.8	hunak peka wano ne yakka aeurarapa an a yakka, shomo yairamkoiki ruwe ne; keutum chiutumashbare an a yakka, shomo ramu-nin; aekeseamba an a yakka, shomo akohoppa an; 
2CO.4.9	ahachire an a yakka, shomo aisamka an na; 
2CO.4.10	Yesu koro inotu poka chikon netobake oshiketa anukara kuni ne, ramma kane akon netobake otta Yesu araige ambe sei shiri an ruwe ne. 
2CO.4.11	Yesu koro inotu poka chikoro rai kuni kam oshiketa anukara kuni ne, ishu wa okai chi utara anak ne ramma kane Yesu rengap gusu rai-i orota aekoshi shiriki an ruwe ne. 
2CO.4.12	Tambe gusu rai ambe anak ne un onnaigeta iki ruwe ne, koroka, inotu anak ne echi onnaigeta iki shiriki. 
2CO.4.13	Koroka, ukorachi an eishokor-i oma ramat chikoro hine ene ene chieshinnuye wa an korachi,—Ku eishokon nisa, tambe gusu ku ye ruwe ne; chi utara ne yakka eishokoro, tambe gusu itak ne yakka ki ruwe ne; 
2CO.4.14	Utarapa ne Yesu hetopo-shiknurep anak ne Yesu tura un hetopo-shiknure poka ki hine echi tura no un yange kushki ambe chi eraman shiriki okai ruwe ne. 
2CO.4.15	Inambe gusu ne yakun, obitta no okaibe anak ne echi rengap gusu an ambe ne, tambe anak nei irenga inne utara gusu naa nuye an no akara wa Kamui arakuru ankushkerai koyaiiraige ambe aporore kuni gusu an ambe ne ruwe ne.
2CO.4.16	Tambe gusu chi utara shomo ramu-rai; koroka, chikoro soige an ainu anak ne munin koran a yakka, onnaigeta an ainu anak ne to pishno ashirikara an ruwe ne. 
2CO.4.17	Inambe gusu ne yakun, irukai patek an kushki chikoro koshne aeramchuptekbe anak ne chi utara gusu naa kasu no kasu no an aokere shomoki pase arakuru kan ruwe ne; 
2CO.4.18	aine, chi utara anak ne anukara okaibe orun ingara shomoki, koroka, shomo anukara okaibe orun ingan ruwe ne: inambe gusu ne yakun, anukara okaibe anak ne aokere kunip ne; koroka, anukara shomoki okaibe anak aokere shomoki kusu ne na.
2CO.5.1	Chikoro kash ne toitoi oma chisei isam yakun, isam shomoki kando oshiketa Kamui orowa no akarape an, teke ani shomo akarape chisei an ari an ambe chi eraman ruwe ne gusu ne na. 
2CO.5.2	Inambe gusu ne yakun, son no newa chi utara oromande hine kando orowa no an chisei ani aeyaitomchiure kuni eyaikatekara ruwe ne: 
2CO.5.3	aine, aeyaitomchiure chiki atusa korachi shomo anukan na. 
2CO.5.4	Son no poka tan kash oshiketa okai chi utara anak ne pase no ashikere wa oromande; tambe anak ashirarayere rusuibe gusu shomo ne, koroka, kashi chiutomchiure rusuibe gusu ne, aige, rai kuni ambe anak ne inotu ani aruki kuni gusu ne na. 
2CO.5.5	Tap an ambe gusu un kara guru anak ne Kamui ne ruwe ne, aige, Shinuma anak Ramat emkoso un kore nisa ruwe ne na. 
2CO.5.6	Tambe gusu ramma rametok koro, aige, koro uni ne netobake ta okai rapoketa, Utarapa wa eoyake an ari an ambe chi eraman (inambe gusu ne yakun, 
2CO.5.7	chi utara anak ne nukarabe gusu shomo ne koroka eishokor-i gusu apkash ash ruwe ne); chi utara rametok koro ari ku ye, 
2CO.5.8	aige, netobake ande wa Utarapa tura unita an rusui ruwe ne. 
2CO.5.9	Tambe gusu, unita ne yakka, oyakta an yakka Shinuma nupetnere kuni ne iki rusui ruwe ne. 
2CO.5.10	Inambe gusu ne yakun, chi utara anak ne netobake ani chi kichi okaibe gusu, pirikap hene wenbe hene, nei okaibe gusu a un koropare kunip uina kuni ne, pishno pishno Kiristo koro koipishi gusu an amset kotchaketa anukara kusu ne gusu ne na.
2CO.5.11	Tambe gusu, Utarapa ashitoma ambe eraman gusu, chi utara anak ne ainu utara onishnishi ruwe ne a koroka, Kamui otta aeyainukare an na; aine, echi koro keutum ta ne yakka a un aeyainukare kuni ambe ku chipachipa ruwe ne. 
2CO.5.12	Chi utara anak ne kanna-shui echi otta yaieamkire shiri shomo ki, koroka, soige wa yaiomonnure wa keutum ta iki shomoki utara orun ese itak echi ki eashkai kuni ne, 
2CO.5.13	echi utara yaiomonnure ika akore ruwe ne. Chi utara chiitasare yakun, nei ambe anak Kamui gusu an ambe ne; shui, yaieashirikara yakun, echi utara gusu ne ruwe ne. 
2CO.5.14	Inambe gusu ne yakun, Kiristo koro omap ambe anak ne un ekarire ruwe ne; Shinen anak ne obitta no okai utara gusu rai nisa, tambe gusu obitta no okai utara rai okere ruwe ne ari chi esanniyo ash ruwe ne; 
2CO.5.15	awa, shiknu wa okai utara anak ne tewa no yaikota gusu ishu shomoki, koroka, nei utara kotchane rai wa hetopo-shiknu guru gusu ishu kuni ne Shinuma anak obitta no okai utara kotchane rai nisa ruwe ne. 
2CO.5.16	Tambe gusu, tewa no poka, chi utara anak ne kam gusu an ainu eamkiri shomoki: aige, kam gusu an Kiristo chi eamkiri nisa a yakka, tane anak ne nei no chi eamkiri shomoki ruwe ne gusu ne na. 
2CO.5.17	Tambe gusu, inan ne yakka Kiristo oshiketa an chiki, shinuma anak ashiripe ne: fushko okaibe paye wa isama; ingarʼan, ashiripe ne akan nisa ruwe ne. 
2CO.5.18	Koroka, obitta no okaibe Kamui orowa no an ambe ne, awa, Shinuma anak ne Kiristo gusu yaikota epeka un eramuritenka, aige, nei aeramuritenka koeyaishi-eiwangere-hi un kore nisa ruwe ne na; 
2CO.5.19	nei ambe anak ene an ambe ne,—Kamui anak Kiristo oshiketa an wa yai otta moshiri eramuritenka shiriki an, awa, moshiri koro ohaita buri shomo esanniyo; aige, ramuritenka gusu an itak un shikkashimare nisa ruwe ne.
2CO.5.20	Tambe gusu, chi utara anak ne Kiristo gusu ateshkara utara chi ne, Kamui chi utara ani onishnishi shiriki korachi nep. 
2CO.5.21	Chikokatpak eramushkare guru anak ne chi utara gusu akokatpakbe ne akara; tambe anak ne chi utara shinuma oshiketa Kamui oupeka ambe ne akara kuni gusu ne na.
2CO.6.1	Orowa, ukomonraige wa iteki raka isam no Kamui irenga echi akore kuni ne ne yakka koramkoro ash ruwe ne.
2CO.6.2	(Anu kuni pirika ita echi otta ku inu nisa,)
2CO.6.2	Orowa, kashiobiuki kuni toho ta kuani echi ikashui nisa ruwe ne,
2CO.6.2	ani an itak ani Shinuma ye nisa ruwe ne gusu ne na; (ingarʼan, tane anak auk kuni pakihi ne; ingarʼan, 
2CO.6.3	tane anak ne kashiobiuki kuni toho ne ruwe ne): otta chi utara yaishieiwangere ambe anak ne iteki achipayere kuni gusu, nep ne yakka gusu ureechiure kuni ika iteki koropare na; 
2CO.6.4	koroka, nep ne yakka otta Kamui gusu yaishieiwangere utara chi ne korachi yaikota yairamatte no okai anro; poron no an yaiyupupu ambe otta hene, aeramchuptekbe otta hene, 
2CO.6.5	aeishiramne-hi otta hene, yairamkoiki ambe otta hene, shirikik ambe otta hene, ipakashnu chisei otta aomare ambe otta hene, sakayo otta hene, moni otta hene, shiure ambe otta hene, shomo ramnu ki ambe otta hene; turu-sakbe otta hene, 
2CO.6.6	eramatu ambe otta hene, ramushiporore otta hene, ramuhauge-hi otta hene, Ashkanne Ramat otta hene, 
2CO.6.7	shunge sak no an omap ambe otta hene, son no an itak otta hene, Kamui kiroro otta hene; shimontek samata ne yakka hariki-tek samata ne yakka oupeka ne hayokbe ani, 
2CO.6.8	aeoripakbe ani ne yakka ayainikoroshmarep ani ne yakka, areika assuru ani ne yakka, wen assuru ani ne yakka; kokandama ki utara korachi ne a yakka, 
2CO.6.9	son no ambe ne; shomo aeamkiri utara korachi ne a yakka, pirika no aeamkiri; rai utara korachi ne a yakka, ingarʼan, shiknu ash ruwe ne; 
2CO.6.10	apakashnu yakka, shomo aronnu; oknatara korachi ne a yakka, ramma nupetne, oteksak korachi ne a yakka, inne utara oteknure; nep ne yakka sak no an korachi ne a yakka, obitta no okaibe kon ruwe ne na.
2CO.6.11	Korintos un utara echi utara gusu chikoro paroho maka wa an, 
2CO.6.12	chikoro sambe aporore wa an na. Echi utara anak ne chi utara gusu yairamkoiki shomoki, koroka, yaikota echi koro keutum gusu yairamkoiki ruwe ne. 
2CO.6.13	Aige, gusu ukorachi an iwayehe epeka (nokan utara otta aye-hi korachi nep) echi utara ne yakka aporore wa an yan.
2CO.6.14	Shomo eishokoro utara tura iteki aouhaita no userekotukka yan; ikashpaotte otereke ambe anak oupeka ambe gusu nep tura no ikichi kuni ambe an a? Orowa, nekon a pekere anak ne kunne-i tura ikoan ruwe he an? 
2CO.6.15	Shui, Kiristo anak ne Beriaru gusu nep irenga an a? Samata, eishokoro guru anak ne shomo eishokoro guru tura nepi ushike kon ruwe he an? 
2CO.6.16	Orowa, Kamui kora kenru anak ne potoki-noka tura nepi uweramuoshmap an a? Inambe gusu ne yakun, chi utara anak ne ishu Kamui kora kenru chi ne; Kamui ene ye-hi poka korachi ne,—Kuani anak ne nei utara oshiketa Ku oshiroma, oshiketa Ku apkash kusu ne; aige, kuani nei utara koro Kamui ku ne kusu ne, orowa, 
2CO.6.17	nei utara ku goro uirup ne kusu ne. Tambe gusu, Nei utara tumuge wano araki wa nei oyake okai yan, ari Utarapa itak,
2CO.6.17	Samata turu-ushbe iteki tomooshma yan;
2CO.6.17	Yakun, Kuani echi uina kusu ne,
2CO.6.18	Aine, echi utara gusu Michihi Ku ne kusu ne,
2CO.6.18	Echi utara anak ne Ku okkai poho Ku matne poho echi ne kusu ne na,
2CO.6.18	ari nep ne yakka ki eashkai Utarapa ye nisa ruwe ne.
2CO.7.1	Tambe gusu, iriwak utara, tan eitakamkire ambe chikoro wa okai gusu, kam newa ramat otta an obitta no okai turu gusu yaituru-sakte yanro, aine, Kamui koishitoma wa ashkanne ambe eramushinnere ki.
2CO.7.2	Un gusu echi koro sambe sarare yan; chi utara anak ne inan guru ne yakka shomo wende, inan guru ne yakka shomo koisamka, inan guru ne yakka kokandama gusu yaiepirikare ambe shomo chi ki ruwe ne. 
2CO.7.3	Tap ambe ku ye-hi anak ne echi akokatpakte gusu shomo ne: inambe gusu ne yakun, teeda ku ye-hi korachi, utura rai utura shiknu kuni gusu, echi utara anak ne chikoro keutum ta okai ruwe ne gusu ne na. 
2CO.7.4	Echi epeka ku ye itak anak ne shiri rametokkorobe ne, echi ankushkerai ku yaiomonnure ambe anak ne poro ruwe ne: aomaoma ambe ani kuani aeshikte wa an, obitta no okai chi ikichi eramchuptekbe tumta nupetnep eika ruwe ne na.
2CO.7.5	Inambe gusu ne yakun, chi utara anak ne Makedonia orota araki wa okai yakka chikoro kam gusu shini ushike isam a koroka nei i wa ne yakka eramchuptekka ambe an; soigeta ukoiki an, onnaigeta ishitomap an ruwe ne gusu ne na. 
2CO.7.6	Yakka, yaieoripakka utara omaoma Kamui anak ne, Titus ek-hi ani un omaoma ruwe ne; 
2CO.7.7	ouse shinuma ek ambe ani patek shomo ne, koroka, ari shinuma echi ankushkerai aomaoma ambe, echi ki eyaikatekara ambe, echi yaituwashkarap ambe, en gusu echi seisek mau keutum koro ambe un nure shiriki ambe gusu ne yakka ne; nei ambe gusu naa mashkin ku nupetne ruwe ne. 
2CO.7.8	Ku omande kambi gusu kuani echi oknatare ash, awa, teeda ku eyaikopash a yakka tane shomo ruwe ne; nei kambi anak echi oknatare nisa sekorʼambe ku nukara, koroka, ouse an pakihi uturu patek ne ruwe ne na. 
2CO.7.9	Echi utara anak ne aoknatare gusu ku nupetne shomoki koroka echi ayaikokatpakte pakno echi aoknatare ambe ku enupetne ruwe ne: inambe gusu ne yakun, un gusu nep ne yakka shomo echi akoisamka kuni ne, Kamui kooripak korachi echi aoknatare an. 
2CO.7.10	Kamui kooripak an oknatara ambe anak ne kashiaobiuki kuni gusu an yaikokatpakbe hetukure, aige, nei ambe gusu yaikopash ushike isam ruwe ne: koroka, moshiri gusu an oknatara ambe anak ne rai ambe hetukure ruwe ne. 
2CO.7.11	Inambe gusu ne yakun, tapne an ambe ingarʼan, Kamui kooripak nei no echi aoknatare gusu anak ne, echi tumugeta nep yuptek no echi iki humi! ruwe un, nep kikikara ambe! ruwe un, nep kinrakara ambe! ruwe un, nep ishitoma ambe! ruwe un, nep eyaikatekara ambe! ruwe un, nep seisek mau keutum! ruwe un, nep ikemnu ambe humi! nep ne yakka nei orushpe gusu echi utara anak ne turu-sakbe ne sekoro echi yaiashte nisa ruwe ne. 
2CO.7.12	Tambe gusu kuani anak ne echi orun kambi ku omande nisa a yakka, wenbe iki guru gusu hene, akoiwende guru gusu hene shomo ku nuye, koroka, un gusu yuptek no echi ikichi ambe anak ne Kamui shik-samata echi orun anukara kuni gusu nep ne. 
2CO.7.13	Tambe gusu, chi utara anak ne aomaoma okere: aige, aomaoma shiriki rapoketa Titus iki nupetne ambe gusu, chi utara naa shiri nupetne ash nisa ruwe ne, obitta no okai echi utara gusu Shinuma kon ramat shiturire nisa ruwe ne gusu ne na. 
2CO.7.14	Nep ne yakka epeka echi utara gusu shinuma ankushkerai ku yaiomonnure yakun shomo a en yainikoroshmare nisa ruwe ne; koroka, sonep ani obitta no okaibe echi otta chi ye korachi, Titus kotchaketa ku ki yaiomonnure ambe ne yakka sonep ne anukan nisa ruwe ne. 
2CO.7.15	Orowa shinuma onnaigeta an omap ambe anak ne echi utara gusu naa nuye an no an; aige, echi utara anak ne hemanda ishitoma wa tusushke hine shinuma uk, aine, echi obitta no iki koitaknu ambe eshkarun ruwe ne gusu ne na. 
2CO.7.16	Nep ne yakka gusu echi ankushtapne ku ramuritetke gusu ku nupetne ruwe ne na.
2CO.8.1	Nei samaketa, iriwak utara, Makedonia moshiri ta okai karisia utara otta akore okere Kamui irenga echi nure ash nisa; 
2CO.8.2	awa, nei utara poron no aeramchuptekka gusu auwande rapoketa shi no nupetne, aige, nei utara son no irapokkari ne a yakka nuye an no aeoteknup gusu ne a an na. 
2CO.8.3	Inambe gusu ne yakun, tambe epaweteshu ku ki-hi;—Nei utara kiroro an pakno, ruwe un, kiroro eikaun pakno rengaine iki nisa, 
2CO.8.4	kurukashike tap irenga gusu hemhem, utura ashkanne utara otta yaishieiwangere kuni gusu hemhem poron no un koramkon nisa ruwe ne: 
2CO.8.5	aine, nei no iki wa chi utara chipachipa ash korachi shomo ne, koroka, hoshike no yaikota Utarapa otta yaikoropare, orowa no Kamui irenga gusu un otta yaikoropare nisa ruwe ne na. 
2CO.8.6	Etoko wano Titus anak ne eatpake ki korachi shinuma echi oshiketa tan irenga ne yakka eramushinnere kuni ne chi utara shinuma onishnishi pakno ne ruwe ne. 
2CO.8.7	Koroka, eishokor-i gusu hemhem, itak gusu hemhem, eramushbe gusu hemhem, yuptek no iki ambe gusu hemhem, un omap kuni ambe gusu hemhem, orowa nep ne yakka gusu hemhem echi nuye an no okai ruwe ne korachi, tambe nei no tan irenga gusu ne yakka nuye an no okai kuni ki wa en kore. 
2CO.8.8	Ipawetenge nepkoro an no shomo ku itak, koroka, moshima okai utara yuptek no iki ambe ankushkerai echi koro omap-hi sonep ne yakka ku sonnere ruwe ne. 
2CO.8.9	Chikoro Utarapa ne Yesu Kiristo koro irenga echi eraman ruwe ne gusu ne na; Shinuma anak ne oteknu ruwe ne a yakka, echi utara gusu oteksakbe ne akara, tambe anak ne Shinuma ki oteksak-hi ankushkeraipo echi utara aeoteknure kuni gusu ne na. 
2CO.8.10	Tata otta esanniyop ku sange na: shine pa etokota hoshiki no heashire echi utara anak ne ouse iki ambe gusu patek shomo ne, koroka, keutum atte ambe gusu ne yakka, echi ki kunip ne ruwe ne. 
2CO.8.11	Koroka, tane nei iki kuni ambe eramushinnere yan; keutum atte wa iki rusui sambe an nei no, echi ki kat an korachi, nei no eramushinnere kuni gusu ne na. 
2CO.8.12	Inambe gusu ne yakun iki rusui sambe an yakun, ainu koro korachi aesanniyo ruwe ne, shomo koro nei no aesanniyo shomo ki ruwe ne. 
2CO.8.13	Koroka, moshima okai utara asbinire wa echi eyairamchuptekka gusu nep shomo ne: koroka, uwreerepak no an ambe ne gusu an ap ne ruwe ne; 
2CO.8.14	tane an echi koro nuye an no an ambe anak ne nei utara eikohayep upakte ruwe ne, nei utara koro nuye an no an ambe ne yakka echi eikohayep upakte ruwe ne; uweerepak no an ambe an kuni gusu ne ruwe ne na: 
2CO.8.15	ene chieshinnuye wa an korachi an na:—Poron no eumashnu guru anak ekashimap pon no ka shomo koro, orowa, pon no eumashnu guru gusu eikohayep isam ruwe ne.
2CO.8.16	Koroka, nei ukorachi an echi utara gusu seisek no iki rusui keutum Titus koro sambe ta omare Kamui otta koyaiiraige an na. 
2CO.8.17	Shinuma son no poka chi ki onishnishi-hi inu, koroka, shi no seisek keutum koro wa an gusu, yaikota rengaine echi orun oman nisa ruwe ne. 
2CO.8.18	Orowa, obitta no okai karisia tumta pirika shongo gusu iramye assuru-hu koro iriwak shinuma tura omande ash okere ruwe ne; 
2CO.8.19	nei ambe patek shomo ne, koroka, Utarapa koro araguru gusu otta chi utara yaishieiwangere ash tan irenga ankushtapne un tura no payekai wa chi ki rusuibe echi nure kuni ne karisia utara orowa no ne yakka anuye nisa ruwe ne: 
2CO.8.20	samata, inan guru ne yakka otta chi yaishieiwangere ash nuye an no ambe gusu iteki un kokatpakte kuni iki koro an: 
2CO.8.21	inambe gusu ne yakun, Kamui shik-sam patek shomo ne, koroka, utara shik-samta ne yakka pirika okaibe eyaikoshiramshuiba ash ruwe ne gusu ne na. 
2CO.8.22	Shui, inne okaibe gusu kanna-kanna seisek keutum koro kunak echi uwande chikoro iriwak nei utara tura no payere ash ruwe ne, aige, tane shinuma anak ne naa shi no seisek keutum koro, echi utara gusu shiri poron no eishokor-i atte wa an ruwe ne gusu ne na. 
2CO.8.23	Titus gusu uwepekennu guru an chiki, shinuma anak echi utara gusu en tura no iki wa monraige korʼan ruwe ne; chikoro iriwak utara gusu echi uwepekennu chiki, nei utara anak karisia utara koro apostoro utara ne, Kiristo koro araguru ne ruwe ne. 
2CO.8.24	Tambe gusu, karisia utara kotchaketa nei utara otta echi ikichi omap ambe hemhem, echi utara gusu chi ki yaiomonnure ambe ika hemhem nukare wa en kore yan.
2CO.9.1	Ashkanne utara otta yaishieiwangere ambe gusu ku nuye katu anak ne echi utara gusu ikashima an ambe ne ruwe ne: 
2CO.9.2	inambe gusu ne yakun, echi ki rusui kat ku eraman, aige, echi utara gusu Makedonia kotan un utara otta ku yaiomonnure ki, awa, Akaya kotan anak shine pa etoko wano etokooiki pakno ne; samata, echi koro seisek no iki keutum anak ne nei utara tumta okai inne utara paraparasere nisa ruwe ne gusu ne na. 
2CO.9.3	Koroka, tapne ambe gusu ech utara ankushtapne an chi ki yaiomonnure ambe anak ne ika raka asakte kuni ne echi orun iriwak utara ku arapare nisa ruwe ne; tambe anak, ku ye-hi korachi, echi utara etokooiki an okere kuni gusu an ambe ne: 
2CO.9.4	ikineipeka nekon a, Makedonia moshiri wano en tura no araki utara oka wa, shomo echi etokooiki an ambe anukara chiki, chi utara anak ne (echi utara, shomo chi ye na) tap an ikkewe gusu shomo aeyainikoroshmare kuni ruwe ne. 
2CO.9.5	Tambe gusu, onishnishi ku ki wa, iriwak utara anak ne etokota echi orun paye hine etoko wano echi eitakamkire eikrap hoshiki no akare kuni ambe anak ku ki kunip ne sekoro ku esanniyo nisa; nei ambe anak ne aetokooiki wa an korarape ne-hi aeyaikoshipuinere an ambe nei no an ambe shomo nep kuni gusu ne na.
2CO.9.6	Koroka, tambe ku ye-hi:—Shihopinupka wa etoita gurʼanak ne shihopinupka no nange kusu ne, eikanno etoita gurʼanak ne eikanno nange kusu ne na. 
2CO.9.7	Echi utara yaikota yaikota koro keutum ta esanniyo korachi ki yan; sambe oknatara shomo ne no, asangere gusu shomo ne no ki yan, Kamui auak ne nupetne no koropare guru omap ruwe ne gusu ne na. 
2CO.9.8	Orowa, Kamui anak ne obitta no okai irenga echi utara gusu nuye an no kara eashkai; tambe anak, nep ne yakka gusu ramma-kane echi ara yaiyainuwere hine obitta no okai pirika ikip otta nuye an no iki kuni gusu ne ruwe ne: 
2CO.9.9	Ene chieshinnuye wa an korachi ne:—
2CO.9.9	Shinuma anak ne chieshitchari otek-sak guru orota koropare nisa ruwe ne;
2CO.9.9	Shinuma koro oupeka ambe anak ramma pakno an kusu ne na.
2CO.9.10	Orowa, etoita guru otta piyehe sange, ibe kuni gusu aep sange gurʼanak ne aetoita gusu echi koro piyehe porore wa kore hemhem ki, echi ki oupeka an ibehe innere hemhem ki kusu ne na: 
2CO.9.11	echi utara nep ne yakka gusu ara eikaunno aepirikare an na, tambe anak un gusu Kamui koyaiiraigere ikip ne ruwe ne. 
2CO.9.12	Inambe gusu ne yakun, tap an moni gusu yaishieiwangere ambe anak ne ashkanne utara eishiramne-i umomare patek shomo ne, koroka, Kamui otta inne no okai koyaiiraige ambe hetukure poka ki ruwe ne: 
2CO.9.13	nei utara anak ne tap an aeyaishieiwangere-hi uwande ankushkerai, Kiristo koro Pirika shongo gusu an eyaipushi-hi ekoitaknu ambe gusu hemhem, nei utara otta ne yakka obitta no okai utara otta ne yakka nuye an no tura no echi ikichi gusu hemhem Kamui koiramye shiriki okai an ruwe ne; 
2CO.9.14	aige, nei utara yaikota ne yakka, echi utara gusu inonno itak ki hine, echi onnaigeta an Kamui poro irenga gusu echi eyaikatekara shiri okai ruwe ne na. 
2CO.9.15	Koro ye eaikap pakno an eikrap gusu Kamui koyaiiraige an na.
2CO.10.1	Echi tumugeta an ita yaieoripakka, koroka, tane oyakta an wa echi epeka rametokkoro Pauros ne kuani anak ne, Kiristo gusu an ramushiroma ambe newa rotcha ambe gusu echi onishnishi ash na: 
2CO.10.2	ruwe un, kara nei no apkash korachi utara chi ne sekoro esanniyo an utara epeka echi tura no ku an ita rametokkorobe ku epukitara kuni ku esanniyo, atte keutum gusu an rametokkorobe shomo ku sange kuni ne ku koramkon na. 
2CO.10.3	Inambe gusu ne yakun, chi utara anak ne kam oshiketa an wa apkash yakka, 
2CO.10.4	kam iki nei no shomo tumichikon ruwe ne (tumi gusu an chi koro eshipopkep anak ne kam orowa no an ambe shomo ne, koroka, kiroroashnu ambe hokushte gusu Kamui tek-samata okirashnup ne ruwe ne); 
2CO.10.5	aesanniyo ambe newa nep ne yakka Kamui eramushbe epokba ariknare an ri ambe obitta hokushte, samata, obitta no okai yainu-hi Kiristo otta koitaknure kuni ne usshiunere ruwe ne; 
2CO.10.6	orowa, echi ikichi itaknu ambe auweomare chiki, obitta no okai itakkashi ambe koikemnu gusu etokooiki an ambe ne ruwe ne na. 
2CO.10.7	Echi utara anak ne echi nan kotpoketa orun ingara shiriki. Kiristo korobe ne sekoro yaioshiketa eishokoro inan guru ne yakka an chiki, yai-tura kanna-shui tambe yaikoshiramshuibarero; shinuma anak ne Kiristo korobe ne-hi korachi, chi utara ne yakka ene ani ne ruwe ne. 
2CO.10.8	(Echi hokushte gusu shomo ne a koroka echi roshkire ash kuni gusu Utarapa koropare) chi koro mondum gusu nekon a pon no poro no ku yaiomonnure yakka shomo kuani echi yainikoroshmare ash kusu ne: 
2CO.10.9	tambe anak ku omande kambi ani echi ishitomare noine an ambe shomo a en esanniyo kuni gusu nep ne ruwe ne. 
2CO.10.10	Inambe gusu ne yakun, shinuma ette kambi anak ne pase newa yupkep ne: koroka, koro tumama kat anak katchakbe ne, koro itak nep ne aramu kunip shomo ne ruwe ne, ani nei utara ye ruwe ne gusu ne na. 
2CO.10.11	Nei no shiriki an gurʼanak ne, chi utara oyakta an wa kambi kata anuye wa an itak an nei no, echi tura okai ita ne yakka nei no ikichi utara chi ne ruwe ne sekoro esanniyorero. 
2CO.10.12	Inambe gusu ne yakun, chi utara anak ne yaikota yaiashte sereke an utara tura ukonukara hene tura no okai wa aesanniyo kuni hene ki rusui kashpa utara shomo chi ne: koroka, nei utara yaihekota anak ne utashpa yaikota yaiuwepakari hemhem ki, yai tura yaiuweukonukara hemhem ki hine eramsakbe ne ruwe ne. 
2CO.10.13	Chi utara anak ne yaiomonnure kashpa shomo chi ki kusu ne, koroka, echi orun poka epa kuni pakno Kamui un gusu koimek wa kore aepakari nei no an ikiri korachi ki kusu ne gusu ne na. 
2CO.10.14	Inambe gusu ne yakun, chi utara anak ne echi oro pakno shomo epa nei no, mashkin no yaituriri kashpa korachi shomo ne ruwe ne: echi oro pakno poka Kiristo koro pirika shongo oshiketa hoshiki araki ash nisa ruwe ne gusu ne na: 
2CO.10.15	moshima utara iki ikip gusu eetasa poron no yaiomonnure shomoki; koroka, echi eishokor-i attep shukup korachi, chi utara ikichi ikiri nei no naa nuye an no an ambe hetukure, gusu echi tumta a un porore kuni chipachipa ash ruwe ne; 
2CO.10.16	tambe anak ne echi eikushketa okai ushike ta pirika shongo eupaskuma ash hine moshima utara iki ikiri chi teksamata etokooiki ambe gusu shomo yaiomonnure kuni gusu an ambe ne ruwe ne. Koroka, yaiomonnure guru an chiki, 
2CO.10.17	Utarapa gusu yaiomonnurero. 
2CO.10.18	Inambe gusu ne yakun, yaihekota yaiashte gurʼanak ne auwande wa iramye kunip shomo ne, koroka, Utarapa ashtep anak ne airamye an ua.
2CO.11.1	Ku ramat-sakbe gusu pon no echi eyaishiporore kuni ku kon rusui: son no poka en eyaishiporore echi ki nisa ruwe ne. 
2CO.11.2	Kamui san ikoitupa ambe ani echi utara gusu ku ikoitupa ruwe ne: inambe gusu ne yakun, shine hoku ne guru otta kuani echi kore okere, turu-sak-mat nei no Kiristo otta kuani echi yange ash kuni gusu ne na. 
2CO.11.3	Koroka, ikineipeka nekon a ka, okokko irara wa Hefa kokandama korachi, echi koro keutum anak Kiristo epeka kuni gusu an sonep newa turu-sakbe gusu awende kuni ku ishitoma ruwe ne. 
2CO.11.4	Hemanda gusu ne yakun, ek kushki guru anak ne shomo chi utara eupaskuma ash moshima an Yesu eupaskuma hene ki yakun, shui, teeda echi akore ramat moshima an ramat echi uk hene ki yakun, samata, shomo echi uk okere moshima an pirika shongo echi uina hene echi ki yakun, 
2CO.11.5	eyaishiporore yak pirika Kuani anak ne nei iyotta pase Apostoro utara gusu pon no ka pokashnu guru shomo ku ne ruwe ne ari ku yainu ruwe ne gusu ne na. 
2CO.11.6	Koroka, itak gusu ramat-sakbe ku ne a yakka, eramushbe gusu ramat-sakbe shomo ku ne; son no newa, echi utara gusu obitta no okai utara tumugeta nep ne yakka sarare ash nisa ruwe ne. 
2CO.11.7	Samata, echi utara ariknare kuni ne kuani yaieoripakka hine oro sak no Kamui pirika shongo ku eupaskuma gusu katpak ku ki nisa mwe he an? 
2CO.11.8	Kuani anak ne echi utara gusu yaishieiwangere kuni ne, moshima okai karisia orowa no pummaha ko-uk hine ko-ikka nisa ruwe ne; 
2CO.11.9	orowa, echi tura no ku an wa eishiramnep an ita anak ne, inan guru ne yakka shomo ku iramu-ikurukurure nisa; iriwak utara Makedonia kotan orowa no araki ita ku eishiramnep eramushinnere nisa ruwe ne gusu ne na; orowa, nep ne yakka gusu iteki echi iramu-ikurukuru kuni ne ku yaishikkashima nisa ruwe ne; shui nei no ku an kuni ku yaishikkashima kusu ne na. 
2CO.11.10	Kiristo koro sonep anak ne en onnaigeta an ne-hi korachi, Akaya moshiri ta tapan yaiomonnure ambe gusu inan guru ne yakka en onnere shomoki nangon na. 
2CO.11.11	Hemanda gusu? Kuani shomo echi omap ash ruwe ne gusu ne ya? 
2CO.11.12	Kamui eraman. Koroka, iki ika kon rusui utara gusu an ikkeu ku isamka kuni ne ku ki korʼan okaibe ikichi kushki na, otta nei utara yaiomonnure gusu, chi utara korachi nei utara anukara kuni gusu ne na. 
2CO.11.13	Inambe gusu ne yakun, nei no okai utara anak ne chinore apostoro ne, kokandama ikichi utara ne, Kiristo koro Apostoro nep kuni ne yaikota yainere utara ne ruwe ne gusu ne na. 
2CO.11.14	Tambe anak iyokunnure kuni ambe shomo ne; inambe gusu ne yakun, Satan poka yakota Kamui koro nupeki an hauturumbe nep kuni ne yainere ruwe ne. 
2CO.11.15	Tambe gusu, shinuma otta yaishieiwangere utara ne yakka oupeka ambe otta yaishieiwangere kuni nep yainere chiki poro ambe shomo ne; nei utara gusu an okake an ambe anak ne koro ikichi ikip nei no an ambe ne ruwe ne.
2CO.11.16	Shui ku ye, inan guru ne yakka kuani anak ramat-sakbe ne sekoro iteki yainu yan; koroka, nei no aeyainu yakun, pon no ka ku yaiomonnure kuni ne, ramat-sakbe nei no en uk wa en kore. 
2CO.11.17	Ku ye itak anak ne Utarapa orowa no an ambe nei no shomo ku ye, koroka, ramat-sakbe korachi nep, tapan yaiomonnure an asamaha an no iki ruwe ne. 
2CO.11.18	Inne utara kam gusu yaiomonnure gusu, kuani ne yakka yaiomonnure ruwe ne. 
2CO.11.19	Echi utara wayashnu gusu yaikopuntek no wayasap utara eyaishiporore ruwe ne. 
2CO.11.20	Inambe gusu ne yakun, nen ka echi usshiune kara, echi ruki, echi tekepashte, yaikota yairiknare, echi koro nanuhu kokik chiki, echi utara nei guru eyaishiporore ruwe ne. 
2CO.11.21	Chi utara anak ne katchakbe ne korachi yainikoroshmarep ku ye na. Yakka, nen ne yakka nep otta ka rametokkoro chiki (wayasap no ku ye), kuani ne yakka rametok kon ruwe ne. 
2CO.11.22	Nei utara anak ne Hebrai un utara ne ruwe? Kuani ne yakka ene ani ne. Israeru un utara ne ya? Kuani ne yakka ene ani ne. 
2CO.11.23	Abraham sanikiri ne ya? Kuani ne yakka ene ani ne. Kiristo otta yaishieiwangere utara ne ya? (ramu-isam guru korachi ku ye) Kuani naa kasu no ne ruwe ne: nei utara kasu no poron no ku iki; nei utara kasu no poron no upakashnu chisei ta ku an; poron no a en shirikik mashkin, kanna-kanna rai otta ku an ruwe ne na. 
2CO.11.24	Ashikne shuine Yudea un utara orowa no tu hotne shirikik otta shinep ehaita no a en kik an. 
2CO.11.25	Re shuine kuwa ani a en kik an, arashuine shuma ari a en piyekara an, re shuine ku mimam-awende ruwe ne, shine kunne-to shine tokap-to ututta oohoi otta ku an; 
2CO.11.26	kanna-kanna payekai an, pet gusu ayaikikipi an, ikka utara gusu ayaikikipi an, ku goro moshirʼun ukorachi an ainu gusu ayaikikipi an, oya moshirʼun utara gusu ayaikikipi an, machiya otta ayaikikipi an, nup otta ayaikikipi an, atui otta ayaikikipi an, 
2CO.11.27	shunge iriwak utara tumugeta ayaikikipi an, imontabire wa nuwap; kanna-kanna shiruwande ki, ibe rusui iku rusui, kanna-kanna shomo-ramnu ki, meraige newa atusa ruwe ne. 
2CO.11.28	Tap ku ye moshima kesto-kesto a en seire obitta no okai karisia gusu nishomap ambe an ruwe ne. 
2CO.11.29	Nen ka katchak wa kuani ne yakka shomo katchak ne ya? 
2CO.11.30	Nen ka aurechiure wa ku keutum shomo seisek ruwe he an? Kuani yaiomonnure ki gusu ne ap chiki, ku katchakbe gusu ku yaiomonnure kusu ne na. 
2CO.11.31	Utarapa ne Yesu Kiristo koro otusashuishiri pakno anunuke an Michi ne Kamui anak ne, shomo shunge ku ki na sekorʼambe eraman. 
2CO.11.32	Damaskos kotan ta Moshiri shikkashima guru ne Aretas pokta an sapane guru anak ne en kishima kuni ne Damaskos un utara koro machiya shiruwande nisa ruwe ne: 
2CO.11.33	awa, puyara kari tumama samta saranip oshike un a en orange wa shinuma koro teke ku ohaitare nisa ruwe ne na.
2CO.12.1	Aepirikare kunip shomo ne a yakka, nekon a ka ku yaiomonnure ruwe ne; koroka, Utarapa orowa no an anukarape tane ku ye. 
2CO.12.2	Kiristo oshiketa shine ainu ku eamkiri, ine pa ikashima wan pa etoko (netobake oshiketa an hene ne ya ku eramushkare; netobake soigeta an hene ne ya ku eramushkare; Kamui eraman), nei a an guru anak ne re ikinne an kando orun auk nisa ruwe ne. 
2CO.12.3	Awa, nei no an ainu ku eamkiri (netobake oshiketa an hene ne ya, netobake sak no an hene ne ya ku eramushkare; Kamui eraman), 
2CO.12.4	nei guru anak ne Paradaisos orun auk wa ainu ye koro ikashpaotte oterekep ne ari an ye eaikap an itak nu nisa ruwe ne. 
2CO.12.5	Nei a an guru ankushkerai ku yaiomonnure kusu ne: koroka, ku katchakbe gusu moshima yaikota gusu shomo ku yaiomonnure kusu ne na. 
2CO.12.6	Inambe gusu ne yakun, ku yaiomonnure rusui yakka, haita guru shomo ku ne; son no ambe ku ye kusu ne gusu ne na: koroka, nei no shomo ku ki ruwe ne, a en nukara wa an ambe hene en orowa no nu ambe kasu no hene, ikineipeka ika nenka en esanniyo kuni gusu ne na. 
2CO.12.7	Orowa, nei anukarabe shiri porobe an ikkeu ne gusu—tambe gusu, iteki mashkin no a en aeyairiknare kuni ne, en shirikik gusu kam oshiketa nit ai, Satan koro auitekbe, a en kore nisa, tambe anak iteki mashkin no ku yairiknare kuni gusu an ambe ne ruwe ne. 
2CO.12.8	Tap ambe anak en orowa no oyakta aomande kuni ue re shuine Utarapa ku koramkon nisa. 
2CO.12.9	Aige;—Ku sange irenga aokai gusu upak no an ambe ne: Ku kiroro anak ne katchakbe oshiketa aeramushinnere ruwe ne gusu ne na, ari an itak ani Shinuma en orun ye nisa ruwe ne. Tambe gusu, Kiristo koro kiroro en kashike apiraspare kuni ne, shi no yaikopuntek no ku katchakbe gusu ku yaiomonnure kushki na. 
2CO.12.10	Tambe gusu, Kiristo korʼirenga ankushtapne kuani katchakbe gusu, aeiwendep gusu, aeishiramnep gusu, aepokbap gusu, yairamkoiki ambe gusu ku enupetne ruwe ne: inambe gusu ne yakun, katchak no ku an ita, nei ita anak ku kiroroashnu ruwe ne gusu ne na.
2CO.12.11	Ramat-sakbe ku ne okere: nei no ku an kuni ne echi ikichi okai; echi utara orowa no a en aashte kunip ku ne: inambe gusu ne yakun, kuani nep ka aeramu kunip shomo ku ne a yakka, iyotta pase apostoro utara pokashnu an ambe shomo ku ne ruwe ne gusu ne na. 
2CO.12.12	Son no newa shirosh ani hemhem, iyokunnurep ani hemhem, kiroro ani hemhem, Apostoro gusu an shirosh anak ne obitta no an yaiyupupu aoma wa echi tumugeta aki nisa ruwe ne. 
2CO.12.13	Kuani yaikota echi tumugeta an wa shomo echi iramu-ikurukurure moshima an ika gusu, nep ika an gusu moshima okai karisia pokta echi pokashnu ruwe he an? Tap an wenbe gusu ramuhauge no irenga usaraye wa en kore yan.
2CO.12.14	Ingaraʼan, tambe anak ne kuani echi orun ku ek kuni re ikinne an etokooiki okere an ambe ne ruwe ne; awa, shomo echi iramu-ikurukurure ash kusu ne: inambe gusu ne yakun, echi korobe shomo ku ehunara, koroka, echi ku ehunara shiriki ruwe ne: poho utara anak ne eshikop utara gusu okaibe eumashnu kuni ambe shomo ne, koroka, eshikop anak poho utara gusu eumashnu kunip ne ruwe ne gusu ne na. 
2CO.12.15	Orowa, echi koro keutum gusu kuani ara yaikopuntek no ku eiwange hemhem ki, a en eiwangere kuni hemhem ku ki kusu ne. Naa eikaun no kuani echi omap ash yakun, naa pokashnu no a en omap an ruwe he an? 
2CO.12.16	Koroka, nei no an yan, kuani yaikota ani echi shike pasere shomoki nisa; koroka, ki-kat-korobe ku ne ruwe ne gusu, imokbe ani echi uina ash nisa ruwe ne na. 
2CO.12.17	Echi orun ku payere utara tumuge un nen ka an guru ankushtapne kuani echi kokandama wa yaiepirikare nisa ruwe he an? 
2CO.12.18	Titus ku onishnishi nisa, orowa, shinuma tura nei iriwak ne guru ku omande Titus anak ne echi kokandama wa eyaiepirikare nisa ruwe he an? Ukorachi an Ramat otta shomo chi apkash ash ya? Ukorachi an kochihi otta shomo apkash ash ruwe he an?
2CO.12.19	Chi utara tap ramma-kane echi utara gusu yaiyapapu ash ruwe ne ari echi ramu. Kamui teksamata okai wa Kiristo oshiketa chi ye ruwe ne. Koroka, aeomap utara, obitta no okaibe anak echi aroshikire ash gusu nep ruwe ne. 
2CO.12.20	Ikineipeka ku ek ita anak ne nekon a ka shomo ku kon rusui nei no echi anukara, samata, shomo echi kon rusui nei no a en nukara kuni ambe ku ishitoma ruwe ne; ikineipeka nekon a ka ika upaore ambe hene, eyaitunnap hene, kinrakarape hene, sakayo hene, ohaigekara ambe hene, pinu no itakbe hene, pittarane ambe hene, achatchari ambe hene an na; 
2CO.12.21	ikineipeka ika kanna echi otta ku ek ita, ku goro Kamui anak ne echi shik-samata en yainikoroshmare hine, tap etokota katpak ki wa ikichi turu ushbe newa hoiyop newa ramupekere ambe newa eyaikokatpak shomo ki nei utara tumuge un inne no okai utara gusu ku yaituwashkarap gusu ne na.
2CO.13.1	Tambe anak echi orota ku ek kuni re ikinne an ambe ne ruwe ne. Obitta no okai itak anak ne pishno tu paweteshu utara gusu hene re paweteshu utara gusu hene asonnere kusu ne. 
2CO.13.2	Teeda ku ye okere, shui hoshiki no ku ye, tu ikinne an ita korachi, tane poka isam yakka, tap etokota katpak ki utara newa obitta no okai moshima utara otta ne yakka ku ye, kanna-shui ku ek chiki echi moshima no ku an shomoki kusu ne; en oshiketa itak sange Kiristo koro shirosh echi hunara; 
2CO.13.3	Shinuma anak ne echi epeka no katchakbe shomo ne, koroka, echi onnaigeta kiroroashnup ne ruwe ne: inambe gusu ne yakun, 
2CO.13.4	Shinuma katchakbe ankushtapne utasa-chikuni otta akungi-kokikkik yakka Kamui kiroro ankushtapne Shinuma ishu ruwe ne. Chi utara ne yakka Shinuma tura katchakbe ne, koroka, echi epeka no an Kamui kiroro ankushkeraipo Shinuma tura no ishu kusu ne gusu ne na. 
2CO.13.5	Echi utara eishokor-i ta okai ruwe he an, shomo ruwe he an, yaikota yaikoramnukara yan, yaikota yai-uwande yan. Yesu Kiristo anak ne echi onnaigeta an sekoro yaikota gusu echi erampeutek ruwe he an? Shomo ne chiki echi utara aemakbap ne nangora. 
2CO.13.6	Koroka, aemakbap shomo chi ne sekoro echi eraman kuni ku chipachipa ruwe ne. 
2CO.13.7	Nep wen-buri ne yakka shomo echi iki kuni Kamui otta tane chi inonno-itak ash; chi utara anak ne auwande okere kunak anukara kuni gusu shomo ne, koroka, aemakbap korachi chi ne a yakka, echi utara anak pirikap iki kuni gusu an ambe ne. 
2CO.13.8	Inambe gusu ne yakun, chi utara anak ne nei sonep epokba eaikap, koroka, nei ambe gusu iki eashkaibe ne ruwe ne gusu ne na. 
2CO.13.9	Echi utara anak ne tumashnu wa chi utara katchakbe ne ita, nupetne ash ruwe ne: aige, echi utara aeramushinnere kuni ambe, tap ambe gusu poka inonno-itak ash na. 
2CO.13.10	Tambe gusu ku isam rapoketa tap an okaibe ku nuye, echi tura no an ita, hachirepa gusu shomo ne, koroka, roshkire gusu Utarapa en kore mondum ani an korachi, shomo niwen no ku iki kuni gusu ne na.
2CO.13.11	Orowa, ku iriwak utara, sarampa. Aeramushinne no okai yan, aomaoma no okai yan; shine keutum koro yan; itomo an no okai yan; aine, omap ambe newa itomo koro Kamui echi tura no an kusu ne. 
2CO.13.12	Turu-sak no an chopsekara ambe ani ukouwekap yan.
2CO.13.13	Obitta no okai ashkanne utara anak ne echi uwekap an na.
2CO.13.14	Utarapa ne Yesu Kiristo korʼirenga hemhem Kamui omap-i hemhem, Ashkanne Ramat ukopoyege-i hemhem obitta no okai echi utara tura no an kuni akoramkon na.
GAL.1.1	(UTARA orowa no shomo ne, ainu ani shomo ne, koroka, Yesu Kiristo newa Shinuma rai-i orowa 
GAL.1.2	no hetopo-shiknure Michi ne Kamui ani) Apostoro ne akara Pauros newa en tura no an obitta no okai iriwak utara Garatea un karisia utara otta kambi omande na: 
GAL.1.3	Chikoro Michi ne Kamui korʼirenga nei no tane okai wen ikiri orowa no un ohaitare kuni ne, 
GAL.1.4	chikoro katpak gusu yaikota yaiyange chikoro Utarapa ne Yesu Kiristo newa Michi ne Kamui orowa no irenga newa itomo echi utara gusu anro: 
GAL.1.5	Shinuma otta shashuishiri wano shashuishiri pakno arakuru an a an. Amen.
GAL.1.6	Kiristo korʼirenga otta echi hotuyekara Kamui orowa no tap korachi chashnu no echi utara shinnai no an pirika shongo gusu echi yaiatupte-i ku enushkari ruwe ne; 
GAL.1.7	nei ambe anak ne moshima an ap shomo ne; koroka, echi keutura chiukopoyere wa Kiristo koro shongo itasare utara okai ruwe ne. 
GAL.1.8	Koroka, chi utara ne yakka, kando orowa no an hauturumbe ne yakka, echi orun chi eupaskuma okere pirika shongo moshima, nei moshima an pirika shongo eupaskuma chiki, nei guru aiyoitakushi an na. 
GAL.1.9	Teeda chi ye korachi, tane shui ku ye, echi uk okere moshima an pirika shongo echi orun eupaskuma ki guru an chiki, shinuma anak aiyoitakushi an na. 
GAL.1.10	Tane kuani anak ne utara onishnishi ruwe he an? Kamui onishnishi ruwe he an? Shui, utara nupetnere kuni ambe ku hunara ya? Tane poka utara nupetnere ku ki chiki, Kamui usshiune guru shomo ku ne ruwe ne na.
GAL.1.11	Inambe gusu ne yakun, ku iriwak utara, en orowa no aeupaskuma pirika shongo gusu echi nure ash na, nei ambe anak ainu orowa no hetukup shomo ne ruwe ne. 
GAL.1.12	Ainu orowa no shomo nei ambe ku uk, shui, shomo nei ambe ani a en epakashnu, koroka, Yesu Kiristo en eramande gusu an ambe ne ruwe ne. 
GAL.1.13	Teeda Yudea un epakashi gusu ku ki buri echi nu nisa, kuani Kamui karisia epokba mashkin wa wende ruwe ne; orowa, 
GAL.1.14	ekashi koro oina gusu ku keutura shi no seisek wa gusu, nei rapoke ku goro kotan un utara kasu no naa Yudea un epakashi otta ku aeyairamushinnere nisa ruwe ne. 
GAL.1.15	Koroka, Kamui rengaine ku goro habo honihi wano en usa ande wa, oya utara tumugeta eupaskuma kuni ne en oshiketa koro poho nukare hine koro irenga ani en tak ita anak ne, 
GAL.1.16	nani kuani kam newa kem tura ukoramkoro shomoki; 
GAL.1.17	shui, Yerusarem kotan ta okai en etokota Apostoro ne utara otta shomo ku hemesu ruwe ne; koroka, Arabia moshiri orota ku arapa; orowa shui, Damaskos kotan ta ku hoshipi nisa ruwe ne na.
GAL.1.18	Orowa, re pa okaketa Kepas hotanukara gusu Yerusarem kotan ta ku hemesu wa ashikne to ikashima wan to uturu shinuma tura ku riya nisa ruwe ne. 
GAL.1.19	Koroka, Utarapa koro iriwak ne Yakob moshima ne chiki, moshima okai Apostoro shomo ku nukan nisa ruwe tapan na. 
GAL.1.20	Tane ku nuye wa echi otta omande orushpe gusu, ingarʼan, Kamui teksamata, shomo shunge ku ki na. 
GAL.1.21	Nei okaketa Suria newa Kirikia kotan ta ku ek. 
GAL.1.22	Awa, Kiristo otta an Yudea moshirʼun karisia utara orowa no nei rapoketa shomo ku nanuhu aeamkiri an na: 
GAL.1.23	koroka, teeda un epokba guru anak ne etokota wende aeishokoro orushpe tane eupaskuma korʼan, 
GAL.1.24	sekorʼan assuru nu nisa ruwe ne; aige, en gusu nei utara Kamui ramye nisa ruwe tapan na.
GAL.2.1	Orowa, ine pa ikashima wan pa okaketa kuani Titus ne yakka ani wa Barnabas tura shui Yerusarem kotan orun ku hemesu nisa ruwe ne. 
GAL.2.2	Awa, ku oraan-i anak ne a en nukare gusu ku oman nisa ruwe ne; aige, Oya utara tumugeta ku eupaskuma pirika shongo nei utara otta ku nure, koroka, pase ne aesanniyo utara otta arorokishne no ku nure, ikineipeka tambe anak kuani raka sak no shomo hoyupu korʼan hene ki, raka sak no shomo hoyupu okere hene ki gusu ne na. 
GAL.2.3	Koroka, en tura no an Titus anak Herenes un guru ne a yakka okarituye buri akire kuni shomo aki ruwe ne: 
GAL.2.4	nei ambe anak nuina no aahupte shunge iriwak utara gusu an ambe ne; nei utara un usshiune utara ne akara kuni ne, Kiristo Yesu otta chikoro rengaine an nrondum nukara kuni gusu arorokishne no ahup nisa ruwe ne: 
GAL.2.5	pirika shongo oma sonep echi otta an kuni ne, nei utara otta shine pakihi pakno ka shomo chi utara koitaknu nisa ruwe ne. 
GAL.2.6	Koroka, pase ne aesanniyo utara orowa (nei utara anak nekon a ambe ne a yakka, en gusu isam korachi ne: Kamui anak ainu ne nep koro shomo uk ruwe ne); nei pase ne aesanniyo utara anak nep ne yakka en kore shomoki ruwe ne, 
GAL.2.7	sekoro, ku ye: koroka, shinnai kane, Petros otta okarituye buri akire utara gusu pirika shongo ashikkashimare korachi, shomo okarituye buri akire utara gusu nei pirika shongo a en shikkashimare ne sekoro nei utara nukara chiki (inambe gusu ne yakun, 
GAL.2.8	okarituye buri akire utara gusu Petros otta iki Apostoro ne kara Kamui anak ne, Oya utara gusu en otta iki wa en kara nisa ruwe ne na); 
GAL.2.9	orowa, en orun koropare an irenga nei utara nukara chiki, ikushpe ne aesanniyo wa an Yakob newa Kepas newa Yoannes anak ne iriwak ne kuni shimon tekehe en otta newa Barnabas otta koropare nisa ruwe ne, tambe anak nei utara okarituye buri akire utara otta paye, orowa, chi utara anak ne Oya utara otta paye ash kuni gusu an ambe ne: 
GAL.2.10	ouse chi utara otek-sak utara eshkarun kuni ne nei utara kon rusui ruwe ne; nei no ku ki-hi anak kuani son no yuptek no ku iki ambe ne ruwe tapan na.
GAL.2.11	Koroka, Kepas anak ne Antiok kotan ta ek ita, shinuma akokatpakte kuni guru ne wa gusu kuani shinuma kopao nisa ruwe ne. 
GAL.2.12	Inambe gusu ne yakun, Yakob orowa no utara araki etokota, shinuma anak ne Oya utara tura no ibe nisa ruwe ne: koroka, nei utara araki wa okai chiki shinuma okarituye buri akire utara ishitoma gusu, yaishietaye wa yaishinnaire nisa ruwe ne. 
GAL.2.13	Shui moshima okai Yudea un utara ne yakka shinuma tura kankapkapeka ambe iki nisa ruwe ne; Barnabas kankapkapeka akire pakno nei utara iki nisa ruwe ne na. 
GAL.2.14	Koroka, nei utara anak pirika shongo oma sonep nei no oupeka no shomo apkash ambe ku nukara chiki, obitta no okai nei utara kotchaketa Kepas otta ene ku itak-hi: — Aokai anak ne Yudea un guru a ne wa, Yudea un utara shomo ne no Oya utara korachi e an chiki, hemanda gusu, Oya utara anak Yudea un utara korachi okai kuni ne e ki ya? 
GAL.2.15	Chi utara anak ne katpak koro Oya utara shomo chi ne wa, 
GAL.2.16	ashikore wano Yudea un utara chi ne ruwe ne, yakka, ainu anak tuitak ikip gusu aoupekare shomoki no ouse Yesu Kiristo eishokoro ari an ambe ani aoupekare ne sekoro chi eraman gusu, chi utara ne yakka tuitak ikip gusu shomo ne wa Kiristo eishokoro ari an ambe ani a un oupekare kuni ne Kiristo Yesu eishokon nisa ruwe ne na. Inambe gusu ne yakun, inan kara aye yakka tuitak ikip gusu shomo aoupekare kusu ne gusu ne na. 
GAL.2.17	Koroka, chi utara Kiristo otta aoupekare kuni chi hunara rapoketa, chi utara yaikota katpak koro utara ne anukara chiki, Kiristo anak ne katpak hetukure gusu yaishieiwangere guru ne ruwe he an? 
GAL.2.18	Oara shomoki ruwe ne. Kuani teeda ku isamka okaibe shui ku kara chiki, kuani ohaita guru ne sekoro a en yaiesanniyo ruwe ne. 
GAL.2.19	Inambe gusu ne yakun, Kamui gusu ku ishu kuni ne, tuitak ankushkerai gusu tuitak epeka ku rai nisa ruwe ne. 
GAL.2.20	Kuani Kiristo tura no utasa chikuni otta akotukka okere; yakka, ku ishu wa an; kuani shomo ne, koroka, en oshiketa Kiristo ishu ruwe ne: orowa, tane kam otta ku ishu inotu anak eishokoro ambe an gusu an ambe ne ruwe ne, nei ambe anak en omap wa en gusu yaiyange Kamui Poho gusu an ambe ne ruwe tapan na. 
GAL.2.21	Kamui irenga shomo ku isamka; inambe gusu ne yakun, aoupekare ambe anak ne tuitak gusu an ambe ne chiki, Yesu raka-isam no rai nisa ruwe ne gusu ne na.
GAL.3.1	Ramu-isambe Garatea un utara, echi koro shik samata Yesu Kiristo aande wa anukan no utasa chikuni otta araige, awa, echi shiren guru nen ne ruwe he an? 
GAL.3.2	Tambe patek echi otta ku nu rusui, tuitak ikip gusu nei Ramat echi akore ruwe he an? Eishokoro 
GAL.3.3	an shongo gusu akore ruwe he an? Nei oro pakno echi ramusakbe ne ruwe? Ramat gusu echi heashi wa tane kara gusu echi aeramushinnere ya? 
GAL.3.4	Raka-isam no tap korachi poron no okaibe echi aramushitne ruwe he an? nei ambe son no raka-sakbe ne chiki. 
GAL.3.5	Tambe gusu, echi orun Ramat kore, samata, echi tumta kiroro ikip iki Kamui anak ne tuitak ikip gusu nei ambe ki ya? eishokoro an shongo gusu Shinuma nei ambe ki ruwe he an? 
GAL.3.6	Abraham anak ne Kamui eishokoro, aige, tambe anak shinuma gusu oupeka ambe ne sekoro aesanniyo korachi poka ne ruwe ne. 
GAL.3.7	Tambe gusu, tambe uonnere yan, eishokoro ki utara anak ne, nei utara anak Abraham poho utara ne ruwe ne. 
GAL.3.8	Orowa, Kamui anak ne eishokor-i an ambe ani Oya utara oupekare kusu ne sekoro Kamui kambi-sosh teeda wano nukara gusu, — Aokai gusu obitta no okai moshiri uirup ikiri anak ne annkannukara kusu ne, — sekorʼan pirika shongo ani etoko wano Abraham otta eupaskuni a ki nisa ruwe ne. 
GAL.3.9	Tambe gusu, eishokor-i atte utara anak ne nei eishokoro ki Abraham tura anukannukara ruwe ne Inambe gusu ne yakun, 
GAL.3.10	tuitak ikip gusu iki utara anak ne obitta aiyoitakushi ambe choropoketa okai: tuitak kashiketa chieshinnuye wa an obitta no okaibe ki kuni ne, shomo nei okaibe otta obitta no okai utara anak pishno pishno aiyoitakushi an — sekoro anuye wa an ruwe ne gusu ne na. 
GAL.3.11	Kamui teksamata tuitak gusu nen ne yakka shomo aoupekare ari an ambe anak ne anukarape ne: inambe gusu ne yakun, aoupekare utara anak ne eishokor-i gusu ishu kusu ne; 
GAL.3.12	orowa, tuitak anak ne eishokor-i gusu an ambe shomo ne; koroka, nei okaibe iki guru anak ne 
GAL.3.13	nei ambe otta ishu kusu ne. Kiristo anak ne un gusu aiyoitakushi ambe ne akara gusu, tuitak gusu an iyoitakushi ambe orowa no un kikiraye nisa ruwe ne: inambe gusu ne yakun, ene chieshinnuye wa an:—Chikuni kata aeokte obitta no okai utara pishno aiyoitakushi an na—sekorʼan itak anuye wa an ruwe 
GAL.3.14	ne gusu ne na: tambe anak ne Kiristo Yesu oshiketa Abraham gusu an nukannukarabe Oya utara kata okai kuni gusu an ambe ne; tambe anak eishokor-i an gusu aeitakamkire an Ramat a un kore kuni gusu an ambe ne ruwe tapan na. 
GAL.3.15	Iriwak utara, ainu ye-hi korachi ku itak ruwe ne: nei ambe anak ne ouse ainu ki uitaknup ne a yakka, iki aeramushinne chiki, nei ambe isamka hene ki, otta moshima okaibe kashioraare hene ki guru isam ruwe ne. 
GAL.3.16	Eitakarakirep anak ne Abraham newa Abraham koro sanike otta aye nisa ruwe ne. Innep gusu aye korachi, koro sanike utara, ari an itak ani seenne ye, koroka, shinep gusu ye nei no, E koro sanike, ari an itak ani ye 
GAL.3.17	ruwe ne, nei ambe anak ne Kiristo ne ruwe ne. Orowa, tambe ku ye; — Tu shine wan hotne pa ikashima wan e tu hotne paha okaketa ek tuitak anak ne aeikanrbak-tep raka sakte kuni hoshiki no Kamui orowʼa no aashte 
GAL.3.18	eitakarakirep isamka shomoki ruwe ne. Inambe gusu ne yakun, ruokake ambe anak ne tuitak an gusu ne okaibe ne chiki, eitakamkire an gusu shomo ne; koroka, Kamui anak ne eitakamkire ambe ani Abraham otta nei ambe koropare nisa ruwe ne na. 
GAL.3.19	Yakun, tuitak anak ne nekon a ambe ne ya? Gusu nei eitakamkire aki sanike ek pakno, ouhaita ambe an gusu kashiiyop ne ruwe ne; iyuturu oma guru ani Kamui hauturun guru orowa no aande nisa ruwe ne na. 
GAL.3.20	Iyuturu oma guru anak ne shinep gusu an ambe shomo ne; koroka, Kamui anak shine Kamui ne ruwe ne. 
GAL.3.21	Yakun, tuitak anak ne Kamui ki eitakamkirep epokba ruwe he an? oara shomo: inambe gusu ne yakun, shiknure eashkai tuitak akoropare wa okai chiki, son no ka un, oupeka ambe anak ne tuitak an gusu an ap ne. 
GAL.3.22	Koroka, Yesu Kiristo eishokoro gusu an eitakamkirep anak ne eishokoro ki utara otta akoropare kuni ne, Kamui kambi-sosh anak obitta no okaibe otta chikokatpak kashiomare nisa ruwe ne na.
GAL.3.23	Koroka, eishokoro-i ek isam etokota, chi utara anak ne tuitak gusu a un shikkashima nisa, okake anukare kusu ne aeishokor-i otta a un koapa shi nisa ruwe ne. 
GAL.3.24	Tambe gusu, tuitak anak ne eishokor-i ani a un oupekare kuni ne Kiristo otta un tura gusu an un epakashnup ne ruwe ne. 
GAL.3.25	Koroka, tane anak ne eishokor-i ek wa an gusu, chi utara shomo un epakashnu guru otta ko-okai. 
GAL.3.26	Inambe gusu ne yakun, obitta no okai echi utara anak ne Kiristo Yesu otta eishokor-i an gusu Kamui poho echi ne. 
GAL.3.27	Echi utara tumugeta Kiristo otta Baptisma akore obitta no okai utara anak ne Kiristo yaitomchiure nisa ruwe ne gusu ne na. 
GAL.3.28	Yudea un guru hene, Herenes un guru hene okai eaikap, ausshiune guru hene, rengaine an guru hene okai eaikap, okkai hene matnep hene okai eaikap ruwe ne: inambe gusu ne yakun, Kiristo Yesu otta obitta no okai echi utara anak ne shinep ne ruwe ne gusu ne na. 
GAL.3.29	Orowa, Kiristo korobe echi ne yakun, Abraham koro sanike echi ne, aige, eitakamkirep an korachi eikeshkoro utara echi ne ruwe tapan na.
GAL.4.1	Koroka, tambe ku ye, eikeshkore kuni guru anak ne nokan rapoketa, nep ne yakka koro Nishpa ne a yakka usshiune guru echutko no an shomo ne: 
GAL.4.2	koroka, koro michi esanniyo paha epa pakno korobe shikkashimare guru newa epunginere guru orowa no aesapanere wa an ruwe ne. 
GAL.4.3	Chi utara ne yakka pon rapoketa moshiri gusu an isaika epakashi otta akousshiune wa okai nisa ruwe ne: koroka, epa kuni paha epa chiki, 
GAL.4.4	Kamui anak ne koro Poho sange; Shinuma shiwentep orowa no hekatu, tuitak otta hekatu; 
GAL.4.5	tambe anak ne tuitak otta okai utara kikiraye kuni gusu an ambe ne, chi utara anak poho ne akara kuni gusu an ambe ne ruwe ne. 
GAL.4.6	Orowa, echi utara poho echi ne wa gusu, Kamui anak ne koro Poho kon Ramat chikoro keutura ta ahunge wa, Abba, Michihi, yere nisa ruwe ne. 
GAL.4.7	Tambe gusu, eani anak ne naa tane usshiune guru shomo ne, poho e ne ruwe ne: orowa, poho e ne chiki, Kamui gusu eikeshkore guru e ne ruwe ne.
GAL.4.8	Koroka, nei ita anak ne echi utara Kamui eamkiri shomoki wa, shomo Kamui ne okaibe otta ausshiunere nisa ruwe ne: 
GAL.4.9	koroka, tane Kamui echi eamkiri, tane Kamui orowa no echi aeamkiri an hine, hemanda gusu, otta kanna-shui ausshiunere rusui katchak aepange an isaika ambe otta koshikiru ya? 
GAL.4.10	Echi utara anak ne toho enomi, chup enomi, un pa enomi, paha enomi ruwe ne. 
GAL.4.11	Ikineipeka kuani raka-sak no echi utara gusu ku iki sekorʼambe ku shitoma ruwe ne.
GAL.4.12	Iriwak utara, echi utara en korachi okai kuni echi onishnishi ash, inambe gusu ne yakun, kuani anak ne echi utara korachi ku an ruwe ne: 
GAL.4.13	koroka, ku kara otta katchak ushike an gusu, atpaketa echi otta pirika shongo ku eupaskuma nisa ruwe ne sekoro echi eraman: 
GAL.4.14	orowa, ku kam gusu echi koramnukara ambe anak shomo echi etunne, shomo echi emaka nisa ruwe ne; koroka, Kamui hauturumbe korachi, Kiristo Yesu korachi echi utara en uk nisa ruwe ne. 
GAL.4.15	Yakun, echi gusu an shinnunuke ambe neita an ruwe he an? Inambe gusu ne yakun, tap ku paweteshu ku ki-hi, echi eashkai chiki, echi utara anak ne yaikota koro shikihi oashinge wa en kore kusu ne na. 
GAL.4.16	Son no ambe kuani echi nure ash gusu, echi epokba guru ku ne ruwe he an? 
GAL.4.17	Nei utara anak ne shiarikiki no echi hunara ruwe ne koroka pirikap gusu shomo ki; echi utara nei guru hunara kuni gusu, nei utara anak ne echi soita koapa shi rusui ruwe ne na. 
GAL.4.18	Ouse echi tura ku an ita patek shomo ne, koroka, ramma-kane pirikap gusu shiarikiki no hunara ambe anak ne pirika ruwe ne. 
GAL.4.19	Ku goro nokan utara, Kiristo anak ne echi oshiketa akara pakno, shui, echi utara gusu unuwap ku ki; 
GAL.4.20	ruwe un, tane echi tura no ku an wa ku hawe itasare rusui; echi utara gusu ku keutum utumashire ruwe ne gusu ne na.
GAL.4.21	Tuitak choropoketa okai rusui utara tambe en nure 
GAL.4.22	yan, nei tuitak echi nu shomoki ruwe he an? Inambe gusu ne yakun, Abraham anak ne tu po koro, shinen anak auitek-mat orowa no ashikore, shinen auitek shomo ne an mat orowa no ashikore nisa ruwe ne, sekorʼambe chieshinnuye wa an ruwe ne gusu ne na. 
GAL.4.23	Koroka, auitek-mat orowa no ashikorep anak ne kam irenga gusu an ambe ne; nei shomo auitek an mat orowa no ashikorep anak eitakamkire an irenga gusu an ap ne ruwe ne. 
GAL.4.24	Tapan okaibe otta aki maukushte ikip an: inambe gusu ne yakun, nei shiwentep anak ne tu aeuitaknup ne; shinen anak ne Sinai nupuri wano an wa ausshiune kuni poho hekatu, nei ambe anak ne Hagar ne ruwe ne. 
GAL.4.25	Orowa, tan Hagar anak ne Arabia moshiri ta an Sinai nupuri ne wa tane an Yerusarem epeka ruwe ne; shinuma anak ne poho tura ausshiune an ruwe ne gusu ne na. 
GAL.4.26	Koroka, rikta an Yerusarem anak ne ausshiune ambe shomo ne, shinuma anak chikoro unu ne ruwe ne. 
GAL.4.27	Ene chieshinnuye wa an ruwe ne gusu ne na: —
GAL.4.27	Po shikore shomoki po-sak guru nupetne yan;
GAL.4.27	Nuwap shomoki guru hawe ashte yan;
GAL.4.27	Inambe gusu ne yakun, yaikoan guru koro poho anak ne hoku koro guru koro poho kasu no naa inne ruwe ne gusu ne na.
GAL.4.28	Hetak, iriwak utara, Isaak korachi chi utara ne yakka eitakamkire an irenga gusu an poho chi ne ruwe ne. 
GAL.4.29	Koroka, nei ita kam irenga gusu hetuku poho anak ne Ramat irenga gusu betukup keshke korachi, tane ne yakka ene ani ne ruwe ne. 
GAL.4.30	Yakka, Kamui kambi-sosh hemanda ye ya? Nei uitek-mat poho tura emaka yan: inambe gusu ne yakun, uitek-mat koro poho anak ne shomo auitek an mat koro poho tura okaibe eikeshkore shomoki gusu ne na.
GAL.4.31	Tambe gusu, iriwak utara, chi utara anak ne nei uitek-mat koro poho shomo chi ne, koroka nei shomo auitek an mat koro poho chi ne ruwe ne na.
GAL.5.1	Son no rengaine an nrondum ari an an ambe ani Kiristo anak ne un honnere nisa ruwe ne: tambe gusu, roshki wa iteki ausshiune an rekuchi orunbe gusu aeyausshiunere yan.
GAL.5.2	Ingara yan, kuani, Pauros anak ne echi otta ku ye, echi utara okarituye buri akire chiki, Kiristo anak ne shomo echi pirikare kusu ne. 
GAL.5.3	Ruwe ne wa, nen ne yakka okarituye buri akire pishno pishno an gurʼanak ne obitta no okai tuitak ki kunip ne sekoro ku ye ruwe ne. 
GAL.5.4	Tuitak gusu aoupekare kuni esanniyo echi utara anak ne Kiristo orowa no aemakap ne, Kamui irenga ehaitap ne ruwe ne na Inambe gusu ne yakun, 
GAL.5.5	chi utara anak ne chipachipa ki hine eishokor-i ani Ramat gusu oupeka ambe untere ruwe ne gusu ne na. 
GAL.5.6	Kiristo Yesu oshiketa okarituye buri akire-hi hene, shomo okarituye buri akire-hi hene, epirikare shomoki: koroka, omap iki wa eishokor-i patek epirikare ruwe ne. 
GAL.5.7	Echi utara anak ne pirika no hoyuppa nisa, awa, son no ambe shomo echi ki kuni shinnetush guru nen ne ruwe? 
GAL.5.8	Tan onishnishi ambe anak ne echi hotuyekara ambe orowa no an ambe shomo ne. 
GAL.5.9	Pon no pandane anak ne nei epunepushbe obitta shipushkere ruwe ne. 
GAL.5.10	Echi utara anak ne shinnai no esanniyo shomoki kusu ne sekoro Utarapa gusu ku yainu ruwe ne; koroka, nen ne yakka echi chiukopo-yere gurʼanak ne nei akoipishi ambe sei kusu ne na. 
GAL.5.11	Koroka, iriwak utara, kuani anak ne okarituye orushpe eupaskuma yakun, nep gusu tane ne yakka, a en keslike wa an a? Yak anak ne utasa chikuni gusu an ureepetchiurep anak aisamka nisa ruwe ne na. 
GAL.5.12	Echi chiukopoyere utara anak ne echi orowa no paye kuni ku kon rusui ruwe ne.
GAL.5.13	Iriwak utara, echi utara anak ne rengaine an nrondum akore kuni ne ahotuyekan nisa ruwe ne; awa, kam irenga gusu iteki nei a echi akore rengaine an nrondum eiwange yan, koroka, omap ki wa gusu uweutashpa uweyaiusshiunere yan. 
GAL.5.14	Inambe gusu ne yakun, tuitak ebitta, shine itak ani auweomare ruwe ne, nei ambe anak ene ani ne; Eani yaikota yaiomap korachi aota un guru omap yan, sekorobe ne. 
GAL.5.15	Koroka, echi utara anak ne, uweutashpa uwekuba hemhem ki, uweibe hemhem ki chiki, ikineipeka, echi utara shomo utashpa uweaisamka kuni ne yaitubare yan.
GAL.5.16	Koroka, ene ku ye-hi: — Ramat otta apkash yan; yakun, kam gusu ibeporore ambe shomo echi uweomare kusu ne. 
GAL.5.17	Inambe gusu ne yakun, kara anak ne ramat gusu ibeporore ki, orowa, ramat anak ne kam gusu ki ruwe ne gusu ne na; nei okaibe utashpa uweepokba ruwe ne gusu, echi ki rusuibe echi kara eaikap ruwe ne. 
GAL.5.18	Koroka, echi utara anak ne Ramat ari aani yakun, tuitak choropoketa echi okai shomoki ruwe ne. 
GAL.5.19	Kain gusu iki ikip anak ne anukara wa an ruwe ne; aige, tapne an ruwe ne: — Hoiyop hene, ichakkere ambe hene, ramupelcerep hene, potoki ko ongami ambe hene, 
GAL.5.20	aesaman ambe hene, epokbap hene, upaore hene, ikoitupap hene, kinrakarabe hene, sakayo karabe hene, uwekoppa an ambe hene, Kamui orusbpe ohoge yainu ambe hene, eyaitunnap ki ambe hene, ihoshki ambe hene, 
GAL.5.21	iku-sakayo hene, nei no okaibe anak kam gusu iki ikip ne ruwe ne: tap okaibe gusu etokota echi nure ash korachi, irammakaka echi nure na, nei okaibe iki utara anak ne Kamui moshiri eikeshkore shomoki kusu ne na. 
GAL.5.22	Koroka, Ramat hetukure ibehe anak ne tambe ne mwe ne; — Onrap-hi hene, akopuntek ambe hene, itomo hene, ramushiporore ambe hene, ramuhauge-hi hene, pirika-hi hene, eishokor-i atte ambe hene, 
GAL.5.23	ramushiroma ambe hene, yaishikkashima ambe hene ne ruwe ne: nei okaibe epokba tuitak isam ruwe ne. 
GAL.5.24	Orowa, Kiristo Yesu kore utara anak ne kam hene, kara gusu an ayairamshitnere ambe newa ibeporore ambe tura utasa chikuni otta kotukka nisa ruwe ne na.
GAL.5.25	Chi utara Ramat gusu ishu chiki, Ramat gusu apkash ne yakka ki yanro. 
GAL.5.26	Chi utara iteki yaiomonnure ki wa utashpa uweirushkare uweeyairamikashure ki yanro.
GAL.6.1	Iriwak utara, nen ka katpak ani aoshkoni guru an chiki, echi tumugeta an Ramat oma guru ramushiroma hine shinuma oupekare yan; yaikota iteki akoramnukara kuni ne yai yaitubare no ki yan. 
GAL.6.2	Uweutashpa koro ashikerep uweseire hine, Kiristo kore tuitak uweomare yan. 
GAL.6.3	Orowa, nen ne yakka nep aramu ka shomoki ita yaikota yaiokkainere guru an chiki, shinunra anak ne yaikokandama ruwe ne. 
GAL.6.4	Koroka, ainu pishno yaikota ki ikip uwandere yan, yakun, shinuma ouse yaikota gusu yaiomonnure ki, moshima guru gusu shomo omonnure ki kusu ne na. 
GAL.6.5	Inambe gusu ne yakun, ainu pishno yaikota sei kuni aseirep sei kusu ne gusu ne na.
GAL.6.6	Itak gusu aepakashnu gurʼanak ne, epakashnu ki 
GAL.6.7	guru otta nep ne yakka pirika okaibe iki yan. Iteki yaikoshunge yan; Kamui akokandama aeaikap: ainu anak ne nep ne yakka etoita korachi nei ambe ka nanke kusu ne gusu ne na. 
GAL.6.8	Yaikota koro kam gusu etoita gurʼanak ne kara gusu muninbe nanke kusu ne; koroka, Ramat gusu etoita gurʼanak, Ramat gusu otusashuishiri pakno an inotu nanke kusu ne na. 
GAL.6.9	Orowa, pirikap iki gusu iteki yaishingere; inambe gusu ne yakun, ramurai shomoki chiki, paha epa ita nanke kusu ne gusu ne na. 
GAL.6.10	Tambe gusu, ki kuni gusu an i an rapoketa obitta no okai utara gusu pirikap ki yanro; eishokor-i atte iri utara gusu makangane nei no ki yanro.
GAL.6.11	Nekon a poro ikiri ani yaikota ku tekehe ani echi utara gusu ku nuye ambe ingara yan. 
GAL.6.12	Kam gusu iramasure ambe nukare kuni kon rusui obitta no okai utara anak ne okarituye buri echi kire ruwe ne; ouse nei utara Kiristo utasa chikuni gusu iteki aekeshke kuni gusu nei no ki ruwe ne na. 
GAL.6.13	Okarituye buri akire utara poka yaikota tuitak shikkashima shomoki ruwe ne; koroka, echi otta koro kam gusu yaiomonnure kuni ne echi otta okarituye buri kire rusui ruwe ne. 
GAL.6.14	Koroka, chikoro Utarapa ne Yesu Kiristo koro utasa chikuni gusu moshima oara shomo ku yaiomonnure ku ki na; nei ambe ani en gusu moshiri utasa chikuni otta akotukka, samata, moshiri gusu kuani utasa chikuni otta akotukka nisa ruwe ne. 
GAL.6.15	Inambe gusu ne yakun, okarituye buri akire yakka gusu aepirikarep isama, shomo akire yakka aepirikare shomoki ruwe ne, koroka, ashiribe ne akara ambe anak epirikare ambe ne. 
GAL.6.16	Tapan ikiri kari wa ikiri an no apkash obitta no okai utara kata ne yakka, Kamui koro Israeru kata ne yakka, itomo newa rampoken an kuni ku koramkoro.
GAL.6.17	Tewa no poka, nen ne yakka iteki en ramusarakka yan, inambe gusu ne yakun, Yesu koro kochihi ku netobake otta ku sei ruwe ne gusu ne na.
GAL.6.18	Iriwak utara, chikoro Utarapa ne Yesu Kiristo korʼirenga echi kon ramat tura no an kuni ku koramkon na. Amen.
EPH.1.1	Kamui rengaine an gusu Kiristo Yesu koro Apostoro ne Pauros anak ne Epesos kotan ta okai aashkannere utara newa Kiristo Yesu gusu ikipniukesh utara otta kambi omande: 
EPH.1.2	Chikoro Michi ne Kamui newa Utarapa ne Yesu Kiristo orowa no irenga newa itomo echi gusu an an.
EPH.1.3	Kiristo oma kando oshiketa obitta no okai ramat gusu an kashnukarape ani un nunuke chikoro Utarapa ne Yesu Kiristo koro Michi ne Kamui shinnunuke ne: 
EPH.1.4	chi utara anak ne Shinunra teksamata omap ki hine, ashkanne newa pirisak no okai kuni ne, moshiri naa shomo akara etoko wano Kiristo gusu nei Kamui anak ne un numge nisa ruwe ne: 
EPH.1.5	Shinunra etoko wano Yesu Kiristo ankushkerai gusu Kamui yaikota koro poho ne kuni uir kara gusu an ambe esanniyo, 
EPH.1.6	awa, Shinunra koro Omap an guru gusu un otta nuye an no koropare arakuru newa irenga gusu ramuaye kuni ne koro keutum pirikap rengaine ambe an korachi nei no ki nisa ruwe ne na: 
EPH.1.7	Shinunra koro kemihi gusu chi utara anak ne kikiaraye wa katpak 
EPH.1.8	tusare ambe koro, tambe anak ne Kamui koro irenga oteknu ambe an korachi obitta no okai wayashnu ambe newa eramu ambe gusu un koropare nisa ruwe ne; 
EPH.1.9	Shinunra koro keutum ta an anuinap rengaine a un eramande; 
EPH.1.10	tap ambe anak ne epa kuni paha epa ita Shinuma gusu aesanniyo kando otta an okaibe ne yakka, toi kata an okaibe ne yakka, obitta no an okaibe Kiristo otta aukotamgere kuni gusu an ambe ne; 
EPH.1.11	nep ne yakka yaikota rengaine ukoramkoro wa iki, aige, keutum an korachi etoko wano un esanniyo wa koro eikeshkorobe ne kuni un kara nisa ruwe ne; 
EPH.1.12	tambe anak etoko wa Kiristo gusu chipachipa ki chi utara anak ne, Shinuma koro arakuru gusu airamye ambe ne kuni ne aki na; 
EPH.1.13	echi utara ne yakka son no an itak, echi kashiobiuki gusu an pirika shongo echi nu okaketa, orowa, Shinuma gusu eishokoro ki okere chiki, Ashkanne Ramat gusu an eitakamkirep ani echi hau aomare ruwe ne; 
EPH.1.14	tambe anak ne Kamui nupeki ramuayere kuni gusu an Kamui yaikota iki kikiraye ambe epeka Kamui eikeshkorobe emkoso asangep ne ruwe tapan na.
EPH.1.15	Tambe gusu, kuani ne yakka, echi utara Utarapa ne Yesu otta eishokoro ki ambe hene, obitta no okai Ashkanne utara gusu echi ki ikip ku nu gusu, 
EPH.1.16	inonno-itak ku ki ita echi eshkarun wa ramma echi utara gusu yaiiraige ku ki ruwe ne; 
EPH.1.17	aige, chikoro Utarapa ne Yesu Kiristo koro Kamui, nupeki koro Michi, echi utara Shinuma eramande kuni ne echi wayashnure newa eramande gusu an ramat echi koropare; 
EPH.1.18	shui, echi keutura ta okai shikihi makke hine, gusu echi utara ahotuyekara an chipachipa ambe hemhem, Ashkanne utara eikeshkoro kusu ne nupeki gusu an oteknu ambe hemhem, 
EPH.1.19	orowa, eishokoro wa okai chi utara gusu Shinuma Kiristo otta okirashnu an kiroro yupu wa iki Shinuma shi no poro kiroro echi eramande 
EPH.1.20	kuni gusu an ambe ne, Shinunra Kiristo rai orowa no hetopo-shiknure wa obitta no okai esapane ambe hene, 
EPH.1.21	nrondum korobe hene, kiroro hene, enishpare ambe hene, samata, tan moshirʼotta okai patek shomo ne, koroka, iyoshi no ek moshiri ta ne yakka obitta no okai aporose reihei kasu no pasere kuni gusu, kando oshiketa shimontek samata Shinunra roktere nisa ruwe ne: 
EPH.1.22	orowa shui, Shinuma obitta no okaibe Kiristo koro 
EPH.1.23	chikiri choropoketa ande wa itaknure, samata, koro netobake ne, ani nep ne yakka shikte Kamui koro shikte-i ne, karisia gusu obitta no okaibe esapanere nisa ruwe ne na.
EPH.2.1	Kamui anak ne koro ouhaitap newa chikokatpak gusu rai okere echi utara kanna shiknure nisa ruwe ne; 
EPH.2.2	teeda echi utara tane an ainu ikiri kara korachi nei ouhaitap newa chikokatpak kari apkash; shui, tane okai itakkashi ki poho oshiketa iki ramat ne taskoro-mau un kiroro esapanep nei no teeda echi apkash nisa; 
EPH.2.3	etokota echi utara ne yakka nei utara tumugeta okai wa kara gusu an ibeporore ambe koro, kara newa yainu-hi gusu an okaibe ki rusui wa moshima okai utara korachi shiko orowa no irushka gusu an poho echi ne nisa ruwe ne: — koroka, 
EPH.2.4	Kamui anak ne nuye an no rampoken koro wa, chi utara koro katpak gusu rai okere yakka, 
EPH.2.5	poro omap-i ani un omap poka hi hine, Kiristo tura un shiknure nisa ruwe ne (irenga ankushkerai gusu echi utara kashiaobiuki nisa ruwe ne), 
EPH.2.6	orowa, Shinunra tura un hetoposhiknure wa, Kiristo Yesu gusu Shinunra tura no kando un ushiketa un rokte nisa ruwe ne na: 
EPH.2.7	tambe anak iyoshi no ek paha ikiri ta Kiristo Yesu oshiketa okai un epeka no an irenga newa iyeramuhauge ambe shi no nuye an no an ambe un nukare kusu ne okaibe ne: 
EPH.2.8	inambe gusu ne yakun, irenga ani eishokor-i ankushkerai echi kashiaobiuki nisa ruwe ne; echi utara yaikota gusu an ambe shomo ne: koroka, 
EPH.2.9	Kamui kore ambe ne ruwe ne: inan guru ne yakka shomo yaiomonnure ki kuni ne, ki ikip gusu echi 
EPH.2.10	kashiaobiuki shomo ki ruwe ne. Chi utara anak ne Shinunra karape ne, pirikap iki gusu Kiristo Yesu otta akan nisa ruwe ne; nei pirika ikip otta apkash kuni ambe Kamui anak ne teeda etoko-oiki nisa ruwe ne na.
EPH.2.11	Tambe gusu, tambe uonnere yan, etokota kam gusu Oya utara echi ne wa, teke ani kam otta akara Okarituye buri akire utara orowa no, Shomo-okarituye buri akire utara ani echi aporose nisa ruwe ne; 
EPH.2.12	awa, nei rapoketa, echi utara Kiristo sak no okai, Israeru un utara koro ikiri gusu uwoyakta aande wa okai, eitakamkire gusu an uitaknup shomo koro, chipachipa kunip isam no Kamui sak no moshiri kata okai utara echi ne nisa ruwe ne. 
EPH.2.13	Koroka, tane poka teeda ukattuima no okai echi utara anak ne Kiristo Yesu oshiketa, Kiristo koro kem gusu, ehange no arakire an ruwe ne. 
EPH.2.14	Shinuma anak ne chikoro itomo ne wa gusu, nei tup ani shinep ne kara, 
EPH.2.15	Shinuma nei tumugeta ash wa usaraye gusu an tumama hokushte wa ikashpaotte oshiketa okai ipawetenge gusu an tuitak, koro kam ani nei uwe-epokba ambe isamka ruwe ne; tambe anak ne Shinuma nei tup ani yaikota yaioshiketa shine ashiri ainu kara wa itomo hetukure kuni gusu an ambe ne; 
EPH.2.16	orowa shui, nei ambe ani nei uwe-epokba ambe araige wa, utasa chikuni gusu, nei tup shine netobake koro hine Kamui tura irenga aratchire kuni gusu an ambe ne ruwe ne; 
EPH.2.17	orowa, Shinuma ek wa ukattuima no okai echi utara otta itomo gusu an pirika shongo eupaskuma ki, shui, ehange no okai utara otta ne yakka itomo irenga eupaskuma ki nisa ruwe ne na: 
EPH.2.18	inambe gusu ne yakun, Shinuma gusu tup ne okai chi utara anak ne shine Ramat otta Michi orun ehange no arakire nisa ruwe ne gusu ne na. 
EPH.2.19	Tambe gusu, echi utara anak ne tane Oya utara hene, payekai utara hene shomo echi ne, koroka, Ashkanne utara tura, Kamui uni un utara tura shine moshiri uirup utara echi ne ruwe ne; 
EPH.2.20	Apostoro newa uweingara utara kashiketa asama aande wa akarabe an utara echi ne, Kiristo Yesu yaikota nei sapane shikkeu nep ne ruwe ne; 
EPH.2.21	Shinuma otta pishno okai aashte kunip anak ne auweunu wa Utarapa gusu Ashkanne kenru ne 
EPH.2.22	shukup ruwe ne; Shinuma otta echi utara ne yakka Ramat ani Kamui gusu an oshiroma-i echi kara an na.
EPH.3.1	Tambe gusu, Oya utara echi utara rengap gusu Kiristo Yesu koro apakashnu guru Pauros ku ne anak, 
EPH.3.2	echi utara gusu Kamui en shikkashimare kuni en koropare irenga echi nu nangora; 
EPH.3.3	eeshiri moyo an itak ani ku nuye korachi, ekambakbe ani mukke wa an okaibe a 
EPH.3.4	en eramande ruwe ne; nei ambe echi oro-oitak chiki, kuani Kiristo koro mukkep ku eraman ambe echi onnere kusu ne na; 
EPH.3.5	tane Ramat ani koro Apostoro utara newa uweingara utara otta aekambakte nei no, nei ambe anak moshima okai ikiri ta ainu poho utara otta shomo aeramande nisa ruwe ne; 
EPH.3.6	Oya utara anak ne pirika shongo gusu uko eikeshkoro utara ne, ukotura shine netobake un awehe ne, Kiristo Yesu koro eitakamkire ambe uko-uina utara ne ruwe ne; 
EPH.3.7	koro kiroro ikip an gusu a en koropare Kamui irenga ne korarape an korachi, kuani anak ne nei pirika shongo otta yaishieiwangerere guru ku ne ruwe ne na. 
EPH.3.8	Obitta no okai Ashkanne utara tumugeta an iyotta ponbe kasu no pokashnu guru ne en otta hunara eaikap pakno an Kiristo koro aeoteknup oya utara otta eupaskuma ki kuni irenga a en kore; 
EPH.3.9	samata, obitta no okai ikiri wano nep ne yakka kara Kamui oshiketa mukke wa an asbikkashimarep obitta no okai utara otta nure kuni irenga a en koropare nisa ruwe ne; 
EPH.3.10	tambe anak ne Kamui chikoro Utarapa ne Kiristo Yesu gusu shashuishiri wano an keutum an korachi, 
EPH.3.11	tane kando un kiroro newa mondum koro utara otta karisia ani Kamui inne no okai wayashnu ambe anure kuni gusu ne na; 
EPH.3.12	chi utara anak ne Shinuma eishokoro gusu rametok koro wa ehonnai shomoki no Kamui otta karange no araki ruwe ne na. 
EPH.3.13	Tambe gusu, echi utara gusu ku ki aerarachuptekbe gusu iteki echi ramurai kuni ku koramkoro; nei ambe anak ne echi gusu an nupeki ne ruwe ne gusu ne na. 
EPH.3.14	Tambe gusu, orowa no kando otta ne yakka 
EPH.3.15	moshiri kata ne yakka pishno pishno okai uirup areikore Michi otta ku kokkaea ruwe ne; 
EPH.3.16	Shinuma anak ne koro nupeki an ikoro esanniyo wa echi onnaigeta an ainu Shinuma kon ramat gusu kiroro 
EPH.3.17	ani atumashnure hemhem ki, orowa, eishokor-i an gusu Kiristo anak ne echi koro keutum ta okai, samata, echi utara anak ne omap ambe orun shinrit oma hine 
EPH.3.18	asama aande wa, obitta no okai Ashkanne utara tura aesanniyo eaikap an Kiristo koro omap-i eraman hine, 
EPH.3.19	nei tomotuye ambe hene, epesh ambe hene, ri-hi hene, ooho-i hene, echi atumashnure wa onnere ki, orowa, Kamui koro aeshikbe ani echi aeshiktere kuni ne ku koramkon na.
EPH.3.20	Un oshiketa iki kiroro an korachi, chi utara koramkoro hene ki, esanniyo hene ki kasu no naa nuye an no kara eashkaibe otta, 
EPH.3.21	Shinuma otta shashuishiri pakno karisia oshiketa hene, Kiristo Yesu oshiketa hene nupeki anro. Amen.
EPH.4.1	Tambe gusu, Utarapa gusu apakashnu guru kuani anak ne, echi okai utara yaieoripakka hene ki, ramushiroma hene ki, ramushiporore hene ki, uwe-utashpa omap hene ki hine uwe-eyai-shiporore hene ki, 
EPH.4.2	orowa, gusu echi atak wa okai atak ambe kopakeot no apkash hene ki, 
EPH.4.3	samata, itomo ari an kut ani akutkoro hine, shiarikiki no Ramat gusu an shinep ne ambe shikkashima hene echi ki kuni echi onishnishi ash na. 
EPH.4.4	Echi utara poka atak wa okai wa nei atak ambe gusu shine chipachipap an korachi, shine netobake, shine Ramat an; 
EPH.4.5	Shine Utarapa, shine eishokor-i, shine baptisma, utara obitta enishpare gusu shine Michi ne Kamui an, 
EPH.4.6	Shinuma anak ne obitta no okai utara kashiketa an, obitta no okai utara gusu an, obitta no okai utara otta an ruwe ne. 
EPH.4.7	Koroka, Kiristo sange aikrap apakari wa an wa, pishno pishno okai un otta irenga a un kore nisa. 
EPH.4.8	Tambe gusu, shinunra ene itak-hi; —
EPH.4.8	Shinuma ri ushike oruu rikiu ita, teke-apashte ambe teke-pashte nisa ruwe ne.
EPH.4.8	Orowa, utara otta aikrap koropare nisa ruwe ne na.
EPH.4.9	(Tapan Shinunra rikin, sekorʼan itak—Shinuma moshiri pokna an-i otta ne yakka ran moshima hemanda ne ya? 
EPH.4.10	Ran guru anak ne nep ne yakka shikte kuni gusu, obitta no okai kando ara kashike orun ne yakka rikin guru uoyap shomo ne ruwe ne). 
EPH.4.11	Orowa, Shinunra koropare aikrap anak ne Apostoro ne kuni sereke an; uweingara guru ne kuni sereke an; pirika shongo akore guru ne kuni sereke an; epungine guru newa epakashnu guru ne kuni sereke an ruwe ne; 
EPH.4.12	tambe an chi utara obitta shinep ne an eishokor-i ki hine Kamui Poho eraman wa rupne guru ne, Kiristo gusu an aeshikte ambe upak an kewe ri pakno shukup ash kuni ne, 
EPH.4.13	shieiwangere-hi gusu Kiristo kon netobake aashte gusu, Ashkanne utara eramushinnere kuni gusu an ambe ne; 
EPH.4.14	tewa no chi utara anak ne nokan utara shomo chi ne wa, irara wa utara chinorep gusu shomo ashiren wa obitta no okai epakashi gusu koshunge an kokandama ambe ari aye rera ani iteki ekeshne-ekeshne ashishuye kuni gusu an ambe ne; 
EPH.4.15	koroka, omap wa sonep ki hine nep ne yakka gusu sapaha ne Kiristo otta shukup kuni gusu an ambe ne ruwe ne na; 
EPH.4.16	Shinuma gusu pishno okai ikra koropare ambe an gusu, netobake ebitta irammakaka aurukire wa uweyupu hine pishno an awehe ki ikip an korachi, omap ki wa netobake shukupte wa yaiashte ruwe ne.
EPH.4.17	Tambe gusu, tapne ku ye wa Utarapa gusu paweteshu ku ki: — Oya utara ka keutum raka-sakbe otta, koro oshike un ramusakbe gusu, koro sarabe nishte wa gusu, 
EPH.4.18	Kamui inotu orowa no uwoyakta an wa eraman kuni mondum akunnere wa an gusu apkash korachi, iteki nei no echi apkash yan; 
EPH.4.19	nei utara yainikoroshmap erampeutek wa yaikoshipuinere hine obitta no okai ichakkere ambe iraugetupa kuni ne ramupekere otta yaikoropare nisa ruwe ne. 
EPH.4.20	Koroka, echi utara anak ne nei no korachi shomo Kiristo eyaihannokkara ruwe ne; 
EPH.4.21	echi utara Yesu oshike un son no ambe an korachi Shinuma otta ko-nu wa Shinuma otta aepakashnure an nisa ruwe ne: 
EPH.4.22	nei ambe tapne ne, kokandama oina iki rusuibe gusu awende wa an fushko ainu etoko an buri tura oyakta ande hine, 
EPH.4.23	echi keutum oma ramat ashin no akara wa Kamui gusu, 
EPH.4.24	oupekap gusu hemhem, son no unbe newa turu-sakbe otta hemhem akara ashiri ainu yaimire kuni ambe ne ruwe ne na.
EPH.4.25	Tambe gusu, echi utara anak ne shungep ande wa pishno pishno aun guru otta son no ambe ye yan: chi utara anak ne uwe-utashpa an awehe ne ruwe ne gusu ne na Irushka wa iteki katpak ki: 
EPH.4.26	chup ahun pakno iteki irushka yan: 
EPH.4.27	samata, nitne Kamui gusu ushike iteki kara yan. 
EPH.4.28	Ikka nisa guru anak ne tewa no iteki ikka yanro: koroka, eishiramne guru otta koropare kuni okaibe an kuni ne, monraige wa koro teke ani pirikap ki yan. 
EPH.4.29	Echi paro wano iteki wen itak sange yan, koroka, nu utara otta irenga an kuni gusu eashkai pakno wayashnure pirikap sange yan.
EPH.4.30	Kikiraye kuni toho pakno ani echi utara han aomare Kamui koro Ashkanne Ramat iteki oknatara yan. 
EPH.4.31	Obitta no okai iporo-shiube hene, kinrakarabe hene, irushka ambe hene, irambotarare ambe hene, koatcha ambe hene, obitta no okai wenbe tura oyakta ande yan: 
EPH.4.32	orowa, utashpa uweramuhauge ki hine uweramuhapuru yan, Kamui anak ne Kiristo gusu ka echi koro chikokatpak tusare korachi, echi utara ne yakka uweutashpa tusare yan.
EPH.5.1	Tambe gusu, aomap an poho utara nei no Kamui eikosamba utara ne yan; orowa, omap ki wa apkash, 
EPH.5.2	Kiristo ne yakka echi omap wa un rengap gusu niwa hura an aikrap newa ayange kunip gusu Kamui otta yaikota yaiyange korachi ki yan. 
EPH.5.3	Koroka, hoiyo newa obitta no okai ichakkere ambe hene, yaikoshipuinere ambe ne yakka, ashkanne kuni utara an korachi, echi tumugeta porose poka iteki ki yan; 
EPH.5.4	samata, turu-ushbe hene, katchak itak hene, eoya-itak ambe hene, iteki porose yan, tap okaibe oupak no an ambe shomo ne ruwe ne: koroka, makangane ko-yaiiraige ki yan. 
EPH.5.5	Echi utara pirika no tambe uonnere na, hoiyo ki guru hene, ichakkere guru hene, yaikoshipuinere ki guru hene, potoki ko-ongami guru hene, Kiristo newa Kamui moshiri oara eikeshkoro shomoki ruwe ne gusu ne na. 
EPH.5.6	Oha itak ani nenka orowa no iteki aeyaikokandama kuni okai yan: inambe gusu ne yakun, tap okaibe an gusu itakkashi utara kashiketa Kamui irushka-hi kashiaomare ruwe ne gusu ne na. 
EPH.5.7	Tambe gusu, iteki nei utara tura ukouina yan; 
EPH.5.8	inambe gusu ne yakun, teeda echi utara kurokokbe echi ne a koroka, tane anak Utarapa otta pekerebe echi ne ruwe ne gusu ne na: 
EPH.5.9	pekere poho korachi apkash yan (pekere hetukup anak ne pirikap otta hene, oupekap otta hene, sonep otta hene an ambe ne ruwe ne gusu ne), 
EPH.5.10	Utarapa nupetnere ambe uwande wa okai yan: 
EPH.5.11	shui, ibe-sak no an kurokok buri shomo ukokoro wa nei ambe koipishi wa esanniyo yan, 
EPH.5.12	inambe gusu ne yakun, nuina no nei utara ki ikip aporose yakka yainikoroshmarep ne ruwe ne gusu ne na Koroka, 
EPH.5.13	obitta no okaibe akoipishi wa aesanniyo chiki pekere gusu anukare ambe ne: inambe gusu ne yakun, nep ne yakka pekereka ambe 
EPH.5.14	anak ne pekere ne ruwe ne gusu ne na. Tambe gusu, Shinuma ene itak-hi—Mokoro wa an guru mosh wa rai-hi orowa no hetopo-shiknu yan, orowa, Kiristo anak ne e orun pekere atte kusu ne na.
EPH.5.15	Tambe gusu, nekon a echi apkash ya yaitubare yan; wayasap guru korachi shomo ne no wayashnu guru nei no ki yan; 
EPH.5.16	toho wen wa gusu pakihi kikiraye yan. 
EPH.5.17	Tambe gusu iteki ramu-sak no okai yan, koroka, Utarapa irenga nekon a ambe ne ya esanniyo yan. 
EPH.5.18	Samata, otta esanasapte an tonoto gusu iteki ihoshki yan, koroka, Ramat ani aeshik no okai yan; orowa, 
EPH.5.19	iyohaiochish ani hene, shinotcha ani hene, ramat oma yairap ani hene, uweutashpa itak, orowa, koro keutum ta Utarapa gusu shinotcha ki wa hau ashte yan; 
EPH.5.20	ramma nep ne yakka gusu chikoro Utarapa ne Yesu Kiristo kon reihei ankushkerai akoro Michi ne Kamui otta koyaiiraige ki; 
EPH.5.21	samata, Kiristo gusu an ishitoma-hi koro wa uweutashpa yai-uitaknure yan.
EPH.5.22	Machi ne utara, Utarapa otta itaknu korachi, echi koro hoku otta ne yakka ki yan. 
EPH.5.23	Inambe gusu ne yakun, hoku ne guru anak ne koro machi sapaba ne, Kiristo poka karisia koro sapaba ne wa, yaikota nei netobake kashiobiuki ambe korachi ne na. 
EPH.5.24	Koroka, karisia anak ne Kiristo otta koitaknu korachi, tambe nei no machi ne utara ne yakka nep ne yakka gusu 
EPH.5.25	koro hoku otta koitaknu yan. Hoku ne utara, Kiristo anak ne karisia omap wa nei ambe gusu yaiyange nei no, echi utara poka shem korachi koro machi omap yan; 
EPH.5.26	Shinuma nei no ki ambe anak ne, itak ani wakka otta furaye wa nei karisia turu-sakte, aige, ashkannere hene ki wa, 
EPH.5.27	echi ne wa ukokomonse nei no an okaibe sak no, koroka, ashkanue, turu-sak no Shinuma nei karisia ani nupeki an karisia yaikota otta kore kuni kan nisa ruwe ne. 
EPH.5.28	Tap korachi poka hoku ne utara anak ne yaikota koro netobake omap korachi koro machi ne yakka omap kuni gusu ne a ambe ne. Yaikota koro machi omap guru anak ne yaikota yaiomap ruwe ne: 
EPH.5.29	yaikota koro kam etunne guru shinen ka isam; koroka, Kiristo anak ne koro karisia poka omap korachi, utara anak ne koro kara ne yakka reshpa wa nitata ruwe ne; 
EPH.5.30	chi utara Shinuma kon netobake oma awehe chi ne ruwe ne gusu ne na. 
EPH.5.31	Tambe gusu, ainu anak ne koro ona koro unu ande wa koro machi tura ko-an, orowa, nei tun anak ne shine kara ne kusu ne. 
EPH.5.32	Tan mukkep anak ne poro: koroka, Kiristo newa karisia epeka no ku ye na. 
EPH.5.33	Yakka, echi utara pishno yaikota yaiomap korachi yaikota koro machi omap yan; orowa, machi ne guru anak ne koro hoku ko-oripak yan.
EPH.6.1	Nokan utara, Utarapa gusu echi koro eshikop otta koitaknu yan: 
EPH.6.2	tambe echi ki kunip ne ruwe ne gusu ne na. 
EPH.6.3	Aokai irammakaka ohonno moshiri koishu kuni ne e koro ona e koro unu ko-oripak yan (tambe anak uitaknu koro atpake an ikashpaotte ne ruwe ne na). 
EPH.6.4	Orowa, Michi ne echi utara, iteki echi koro poho irushkare yan: koroka, Utarapa gusu an pakashnu ambe hene, onishinishi ambe hene ani reshpa yan.
EPH.6.5	Ausshiune an echi utara, Kiristo otta korachi, shine keutura koro wa tusushke newa ishitoma kane ki hine kara gusu an echi kon nishpa gusu koitaknu yan; 
EPH.6.6	utara nupetnere anukara kuni gusu shomo ne no, koroka, sarabe osshi wano Kamui irenga ki hine Kiristo koro usshiune utara korachi ki yan; 
EPH.6.7	irenga keutum koro wa utara otta korachi shomo ne no, 
EPH.6.8	Utarapa otta iki korachi yaishieiwangere yan: aige, nep ne yakka pishno okai echi utara ki pirikap gusu, usshiune guru ne a yakka, rengaine an mondum koro guru ne a yakka shui nei ambe Utarapa orowa no 
EPH.6.9	akore kusu ne na, sekoro uonnere yan. Orowa, nishpa ne echi utara, shinuma utara gusu nei no ki wa, iteki kosakayokara yan; aige, nei utara kon nishpa ne yakka echi kon nishpa ne yakka kando oshiketa an sekoro esanniyo yan, orowa, Shinuma anak ne ainu chari ainu kowen keutura shomo kon ruwe ne na.
EPH.6.10	Tewa no, Utarapa newa Shinuma koro kiroro oina tumashnu ambe gusu aeyaitumashnure no okai yan. 
EPH.6.11	Echi utara nitne kamui kokandama ambe esbishi eashkai kuni ne, Kamui hayokbe utomchiure yan. 
EPH.6.12	Inambe gusu ne yakun, chi ki ukotereke ambe anak ne kem newa kara tura ikip shomo ne, koroka, esapanep tura hene, mondum korobe tura hene, tapan kunne-i moshiri esapanep tura hene, kando un ushiketa okai wen ramat tura hene ukotereke ambe ne ruwe ne. 
EPH.6.13	Tambe gusu, wen toho ta echi eshishi hemhem ki, orowa, obitta no okaibe kara wa echi roshki hemhem ki eashkai kuni ne, Kamui koro obitta no okai hayokbe koro yan. 
EPH.6.14	Tambe gusu, echi roshki kane sonep ani kutkoro, 
EPH.6.15	oupeka ambe ani rerara-kotukbe koro, itomo an pirika shongo etokooiki-hi ani chikiri otta eushi; 
EPH.6.16	samata, ani nitnep koro obitta no okai abe-o ai ushka eashkai gusu an eishokor-i ari an kikhumbe koro yan. 
EPH.6.17	Orowa, kashiobiuki-hi ani kane pon kasa ne koro, samata, Kamui itak ari an Ramat un rangetam ne koro yan; 
EPH.6.18	shui, ramma-kane Ramat otta obitta no okai inonno newa koramkorobe ani inonno-itak ki, orowa, nei okaibe gusu shiure wa obitta no okai ashkanne utara gusu yaishiporore hine koramkoro, 
EPH.6.19	samata, ku paroho ku maka wa pirika shongo gusu an anuina ambe ku eupaskuma ehonnai shomoki no a en itakte kuni ne, 
EPH.6.20	nei ambe gusu shomo ehonnai no ku ki wa ku ye kusu ne ap korachi ku ye kuni ne, en gusu koramkoro yan; nei ambe gusu kani shinkop eok ateshkara guru ku ne ruwe ne na.
EPH.6.21	Koroka, echi utara anak ne kuani nekon a iki ya, en gusu an orushpe ne yakka echi nu kuni gusu, aomap an iriwak ne Utarapa otta ikipniukesh wa yaishieiwangere Tikikus anak obitta no okaibe echi nure kusu ne na: 
EPH.6.22	tambe gusu, echi orun shinuma ku arapare ruwe ne, echi utara un gusu an orushpe aeramande wa echi keutum aomaoma kuni ne ruwe tapan na.
EPH.6.23	Michi ne Kamui newa Utarapa ne Yesu Kiristo orowa no iriwak ne utara otta itomo newa eishokor-i tura omap ambe an kuni ku koramkoro. 
EPH.6.24	Turu-sak no chikoro Utarapa ne Yesu Kiristo omap obitta no okai utara otta irenga an na.
PHP.1.1	Kiristo Yesu koro usshiune utara ne Pauros newa Timoteos anak ne Piripoi kotan ta okai ashkanne utara episkopos newa deakonos tura orota kambi omande na: 
PHP.1.2	chikoro Michi ne Kamui newa Utarapa ne Yesu Kiristo orowa no irenga newa itomo echi gusu an an na.
PHP.1.3	Atpake an toho wano tane pakno pirika shongo otta echi utara en tura no ko-okai gusu, 
PHP.1.4	ramma echi eshkarun wa ku goro Kamui otta yaiiraige ku ki; 
PHP.1.5	orowa, ramma obitta no okai echi utara gusu pishno pishno an ku ki inonno-itak yaikopuntek wa ku ki na; 
PHP.1.6	echi oshiketa pirika ikip heashire Kamui anak ne Yesu-Kiristo koro toho pakno nei ambe eramushinnere kusu ne a ambe, 
PHP.1.7	tambe gusu, ku eishokon ruwe ne: obitta echi utara gusu tap korachi poka ku esanniyo ambe anak ne pirikap ne, inambe gusu ne yakun, ku goro tupep otta hene, pirika shongo gusu kikikara wa ashte ambe otta hene, echi utara obitta en tura irenga koro utara echi ne pakno, echi koro keutura ta en eshkarun ruwe ne gusu ne na. 
PHP.1.8	Yesu Kiristo koro keutura ta obitta no okai echi utara gusu ku yaikatekara ambe Kamui paweteshu ruwe ne. 
PHP.1.9	Orowa, tambe gusu inonno-itak ku ki: echi ki omap ambe anak ne naa naa eramu ambe otta hene, 
PHP.1.10	obitta no okai ramepakari otta hene aporore wa iyotta pirika okaibe echi esanniyo kuni ne ruwe ne; 
PHP.1.11	samata, Kamui aramye kuni an, otta nupeki atte kuni an Yesu Kiristo gusu hetuku oupeka oma ibehe ani aeshik wa Kiristo koro toho pakno echi turu-sak wa shomo ureepetchiure kuni an ambe ne ruwe ne.
PHP.1.12	Tambe, iriwak utara, echi onnere kuni ku kon rusui, en gusu hetuku orushpe anak ne makangane pirika shongo assuru ashte gusu an ap ne; 
PHP.1.13	Kiristo gusu ku tupep anak ne esapane guru epungine obitta no okai tumikoro utara otta hemhem, obitta no okai moshima utara otta hemhem anukarape pakno an ap ne; orowa, 
PHP.1.14	shui, Utarapa gusu an iriwak utara poro sereke anak ne ku goro tupep gusu rametokkoro wa naa kiroro yupu hine ishitoma shomoki no Kamui itak ye ruwe ne. 
PHP.1.15	Eyairamikashure newa upaore gusu poka Kiristo eupaskuma ki utara okai: shui, pirika irenga an gusu ki utara ka okai: 
PHP.1.16	eatteketa okai utara anak ne kuani pirika shongo kikikara gusu aashte guru ne sekoro eraman gusu, 
PHP.1.17	omap ki wa upaskuma ki ruwe ne: shui, eatteketa okai utara anak ne kuani atupetupe an-hi kashita en eramuchuptekka rusui gusu, son no keutum koro shomoki no sakayo an gusu Kiristo orushpe assuru ashte ruwe ne na. 
PHP.1.18	Yakun, nekon a an he ne ya? ouse nekon a ka, shunge ani hene ya, son no ambe ani hene ya, Kiristo anak ne assuru aashte ruwe ne; tambe gusu, ku nupetne ruwe ne, ruwe un, tambe gusu ku nupetne kusu ne. 
PHP.1.19	Inambe gusu ne yakun, tap okaibe anak ne echi koro ki koramkorobe newa Yesu Kiristo kon Ramat ikashui ambe an gusu en kashiobiuki kusu ne na, 
PHP.1.20	sekoro ku eraman; kuani ara kon rusui wa chipachipa ambe anak ne ene ani ne, nep ne yakka gusu shomo a en yainikoroshmare koroka, ramma korachi tane poka, ku shiknu yakka, ku rai yakka, Kiristo anak ne ku netobake otta pasere kuni ambe ne ruwe tapan na. 
PHP.1.21	Kuani gusu shiknu ambe anak ne Kiristo ne, rai ambe anak ne yaiepirikare ambe ne ruwe ne gusu ne na. 
PHP.1.22	Koroka, kam otta shiknu ambe anak ne, — tambe anak ku monraige gusu an hetuku ibehe ne chiki, yakun, hemanda ku numge kusu ne ya, sekoro ku erampeutek ruwe ne. 
PHP.1.23	Koroka, tan tup gusu ku utumashire ruwe ne, ku oman wa Kiristo tura no ku an rusui; tambe anak kasu no pirika ruwe ne: 
PHP.1.24	yakka, kam otta ku an-i anak ne echi utara gusu naa an kunip ne ruwe tapan na. 
PHP.1.25	Orowa, tap korachi ku eishokoro gusu, ku an wa riya sekoro ku eraman, ruwe ne wa echi utara eishokoro ki wa naa nupetne no okai kuni ne obitta no okai echi tura no ku an wa ku riya kusu ne; 
PHP.1.26	tambe anak ne shui kuani echi tura no ku an hine ku rengap gusu Kiristo Yesu oshiketa naa kasu no echi ramuritetke wa okai kuni gusu ne na. 
PHP.1.27	Koroka, echi ki buri anak ne Kiristo koro pirika shongo kopakeat kuni ne ki yan: tambe anak, kuani ku ek wa echi nukara hene ki, shomo ku ek no echi koro orushpe ku nu hene ku ki chiki echi utara shine keutum koro wa uwetushmak no pirika shongo gusu shikkashima hine shine ramat otta tumashnu no echi roshki kuni ne kara yan; 
PHP.1.28	orowa, echi ipokba utara gusu okai nep orushpe an yakka iteki ishitoma no okai yan: nei ambe anak ne, nei utara gusu an aisamka kuni anukara shiroshi ne, koroka, echi utara gusu Kamui orowa no an kashiobiuki-hi gusu an ap ne ruwe tapan na; 
PHP.1.29	inambe gusu ne yakun, Kiristo ankushkerai echi utara anak ne ouse Shinuma eishokoro patek shomo ne, koroka, Shinuma rengap gusu ayairamshitnere kuni-hi ne yakka echi otta akore ruwe ne: 
PHP.1.30	shui, teeda en oshiketa echi nukara, orowa shui, tane an en otta an sekoro anu yairamkoiki ambe echi utara kon ruwe ne na.
PHP.2.1	Tambe gusu, Kiristo otta aomaoma ambe an, omap-i gusu keutura ratchire ambe an, Ramat gusu ukopoyege ambe an, kuroma newa rampokiwen wa akore ambe an chiki, echi utara shine yainu-hi ki, 
PHP.2.2	shine omap ambe kishima, Shine keutum koro, shineatki no ramuoshma wa en nupetnere wa en eramushinnere yan; 
PHP.2.3	nep ne yakka echi ki ita anak ne sakayo newa yaiomonnure gusu iteki ki yan, koroka, keutum yaieoripakka wa moshima okai utara anak ne yaikota kasu no pirikap ne sekoro pishno pishno esanniyo yan; 
PHP.2.4	pishno echi utara anak ne iteki yaikota korobe otta ingara yan, koroka, echi pishno moshima an guru korobe ne yakka nukara yan. 
PHP.2.5	Kiristo Yesu koro keutum ta tap esanniyo korachi echi utara ne yakka esanniyo yan; 
PHP.2.6	Shinuma anak ne Kamui kat nep koro an, awa, Kamui tura ueripak an ambe anak aoshkoro kash pa kunip ne sekoro esanniyo shomoki nisa ruwe ne, 
PHP.2.7	koroka, Shinuma anak ne yaikota yaiohare hine ausshiune guru kat nep koro uk, awa, ainu nokaha korachi ne nisa ruwe ne; 
PHP.2.8	orowa, koro katuhu anak ne ainu nei no an ap anukarape ne gusu, Shinuma yaieoripakka wa rai pakno itaknu ki, ruwe un, utasa chikuni otta araige pakno itaknu ki nisa ruwe ne na.
PHP.2.9	Tambe gusu ka Kamui anak ne shi no Shinuma pasere wa kando otta hene, moshiri kata hene, moshiri choropoketa hene obitta no okai reihei kasu no assuru an reihei koropare nisa ruwe ne; 
PHP.2.10	Yesu ari an reihei otta obitta no okai kokkasap anak ne komo hemhem ki, 
PHP.2.11	samata, obitta no okai parumbe anak ne Michi ne Kamui nupeki gusu Yesu Kiristo anak Utarapa ne sekoro eyaipushi kuni hemhem ki ruwe ne gusu ne na.
PHP.2.12	Tambe gusu, ku omap an utara, echi utara anak ne ramma kane itaknu ki wa ouse ku an rapoketa korachi shomo ne no, koroka, naa kasu no ku isam ita ne yakka ishitoma wa tusushke hine kashiaobiuki kuni gusu ki yan; 
PHP.2.13	inambe gusu ne yakun, Kamui anak ne koro pirika irenga rengaine gusu echi onnaigeta iki wa echi keutum attere hemhem ki, echi monraigere hemhem ki ruwe ne gusu ne na. 
PHP.2.14	Echi utara chikokatpak sak newa pekashnu hine wen wa oheuge ainu ikiri tumta turusak no an Kamui poho utara echi ne, aige, nei utara tumuge un moshirʼotta echi okai wa inotu oma itak eukoturire tombe korachi anukara kuni ne, 
PHP.2.15	oromam newa upaore shomoki no nep ne yakka kara yan: 
PHP.2.16	kuani raka sak no shomo ku hoyupu, raka sak no shomo ku monraige wa, Kiristo koro toho ta kuani yaiomonnure ushike an kuni ne nei no ki yan. 
PHP.2.17	Ruwe un, echi koro eishokor-i gusu an ayangep newa yaishieiwangere ambe gusu a en enomi chiki, ku nupetne, obitta no okai echi utara tura ramu-ritetke ruwe ne: 
PHP.2.18	nei no korachi echi utara ne yakka nupetne hine en tura no ramu-ritetke yan.
PHP.2.19	Koroka kuani echi orushpe ku nu wa aomaoma kuni gusu, nahun Utarapa ne Yesu irenga gusu echi orota Timoteos ku omande kunibe koro yainu ruwe ne na. 
PHP.2.20	Inambe gusu ne yakun, son no newa shinuma korachi echi gusu an orushpe kashiramu kusu ne a guru isam ruwe ne. 
PHP.2.21	Obitta no okai utara anak yaikota korobe hunara, Yesu Kiristo korobe shomo hunara ruwe ne gusu ne na. 
PHP.2.22	Koroka, Shinuma anak ne nekon a auwande-i an a ainu ne ya sekoro echi eraman, poho koro michi ikashui korachi, shinuma pirika shongo assuru ashte-hi gusu en ikashui nisa ruwe ne na. 
PHP.2.23	Tambe gusu, en gusu nekon a akara ya ku eraman chiki, nani echi otta shinuma ku omande kunibe koro yainu ruwe ne: 
PHP.2.24	koroka, kuani yaikota tewa no tunashi no echi orun ku oman kuni Utarapa gusu ku chipachipa ruwe ne. 
PHP.2.25	Koroka, ku iriwak ne guru, tura no monraige, tura no tumikoro guru ne, echi orowa no aette wa ku eishiramnep gusu yaishieiwangere an Epaproditus echi orota nekon a ka aomande kunip ne sekoro ku esanniyo nisa ruwe ne; 
PHP.2.26	inambe gusu ne yakun, shinuma anak ne tashum ki ruwe ne sekoro echi nu a gusu, nei guru shi no yairamkoiki wa echi enishomap nisa ruwe ne gusu ne na; 
PHP.2.27	son no poka shinuma rai ehange pakno tashum ki: koroka, Kamui anak ne shinuma ko-erampokiwen wa kore nisa ruwe ne; orowa, shui, Shinuma patek shomo ne, koroka, kuani anak yairamkoiki wa naa yairamkoiki kashpa shomo ku ki kuni ne, en poka ko-erampokiwen wa kore nisa ruwe ne na. 
PHP.2.28	Tambe gusu echi utara kanna-shui shinuma nukara chiki, yaikopuntek, samata, kuani ne yakka naa isaika no yairamkoiki kuni ne yaikikip no echi orun ku omande nisa ruwe ne na. 
PHP.2.29	Tambe gusu, Utarapa oshiketa shinuma uk wa nupetne yan; samata, nei no okai ainu ko-oripak yan: 
PHP.2.30	inambe gusu ne yakun, shinuma anak Kiristo koro moni gusu rai ehange nisa ruwe ne, echi utara en gusu yaishieiwangere kunip aeikohayep epakte gusu koro inotu aeyaikikip no aisamka ange shiri iki nisa ruwe ne gusu ne na.
PHP.3.1	Orokeseta, ku iriwak utara, Utarapa oshiketa enupetne yan. Ukorachi an ap echi utara gusu ku nuye ambe anak ne ku erannak poka shomo ku ki ruwe ne, 
PHP.3.2	koroka, echi utara gusu pirikarep ne. Nei seta yaitubare, wenbe ki utara yaitubare, tuye ki utara yaitubare yan: 
PHP.3.3	inambe gusu ne yakun, Kamui Ramat ani ongami hene ki, Kiristo Yesu otta yaiomonnure hene ki, samata, kara gusu shomo eyaikopashte-i hene ki chi utara anak ne son no okarituye buri akire utara chi ne ruwe ne: 
PHP.3.4	koroka, kuani yaikota anak ne kara gusu poka eyaikopashte ushike an na: nenka moshima guru anak ne kam gusu eyaikopashte-i an sekoro yainu chiki, kuani anak ne naa kasu no an: 
PHP.3.5	tupesan ikinne an toho ta okarituye buri akire, Israeru sanikiri ne, Benyamin koro ikiri un guru ne, Hebrai un utara un Hebrai un guru ku ne ruwe ne; tuitak gusu Parisee un guru ne, 
PHP.3.6	keutum opopmau kara gusu karisia keshke; tuitak gusu an oupeka ambe gusu oheuge sak no anukan nisa ruwe ne. 
PHP.3.7	Yakka, en epirikare ambe anak ne Kiristo gusu so-no-ki ambe ne sekoro ku esanniyo nisa ruwe ne na. 
PHP.3.8	Ruwe ne wa, son no un, ku goro Utarapa ne Kiristo Yesu eramambe pirikap gusu kuani obitta no okaibe so-no-ki ambe ari ku esanniyo nisa; Shinuma gusu obitta no okaibe kuani so-no-ki wa aemakbap ne sekoro ku esanniyo; 
PHP.3.9	tambe anak ne Kiristo ku epirikare wa Shinuma oshiketa a en nukara, samata, tuitak gusu hetuku yaikota koro oupeka ambe koro shomoki, koroka, Kiristo otta an eishokor-i gusu hetuku oupeka ambe, — eishokor-i gusu Kamui orowa no hetuku oupeka 
PHP.3.10	ambe ku koro kuni gusu an ambe ne: orowa, kuani anak ne Shinuma newa Shinuma hetopo-shiknu ambe gusu an kiroro newa Shinuma tura ayairamshitnere ambe ki hine ku eraman wa Shinuma ki rai ambe nep koro korachi a en kara; 
PHP.3.11	aige, nekon a ka kuani rai-i orowa no hetopo ku shiknu kuni gusu aki na. 
PHP.3.12	Kuani koro okere nei no shomo ne, samata, kuani aeramushinnere okere nei no shomo ne: koroka, nekon a ka, gusu Kiristo Yesu ani a en shikkashima okaibe, kuani ne yakka shikkashima kuni gusu ku keshke na. 
PHP.3.13	Iriwak utara, kuani shikkashima okere sekoro yaikota shomo ku esanniyo: koroka, tan shinep an, oshmake un okaibe ku oira hine kotchake un okaibe orun ku turi, 
PHP.3.14	aige, Kiristo Yesu oshiketa Kamui rik oro atak kuni aoshkorobe ari an oshikpekarep orun ku keshke ruwe ne. 
PHP.3.15	Tambe gusu, aeramushinne okere obitta no okai chi utara anak ne nei no esanniyo ashro; orowa, nep okaibe gusu shinnai no echi sanniyo chiki tambe poka Kamui anak ne echi eramande kusu ne: 
PHP.3.16	ouse pakno shirepa ash okere-hi gusu nei no korachi apkash ashro. 
PHP.3.17	Iriwak utara, en tura eikoisamba utara ne wa, chi utara ani aikoikarabe ne kara hine apkash utara esanniyo yan. 
PHP.3.18	Inambe gusu ne yakun, gusu kanna-kanna echi nure ash utara, samata, tane ku chish poka echi nure ash inne utara apkash, aige, Kiristo koro utasap gusu keshke utara ne ruwe ne; 
PHP.3.19	nei utara okere-i anak ne aisamka ambe ne, koro Kamui anak koro honihi ne, aeyainikoroshma kuni ambe iramye, nioshirʼotta okaibe esanniyo ruwe ne. 
PHP.3.20	Chikoro moshiri anak ne kando otta an; nei i wano Utarapa ne Yesu Kiristo ari aye kashiobiukip ek kuni poka chi ehuye wa okai ruwe ne: 
PHP.3.21	Shinuma anak ne ani obitta no okaibe yaikota otta itaknure eashkai iki-hi nei no an no chikoro aeoripakka an netobake ashinno kara hine koro nupeki an netobake korachi kara kusu ne na.
PHP.4.1	Tambe gusu, aomap an, aeyaikatekara an, ku nupetne arabe, ku sapa-umbe ne iriwak utara, tap korachi akoro omap an utara Utarapa otta roshki yan.
PHP.4.2	Utarapa otta shine keutum koro kuni ne Euodia ku onishnishi, Sintike ne yakka ku onishnishi ruwe ne. 
PHP.4.3	Ruwe ne wa, en tura son no monraige ki guru aokai ne yakka ku onishnishi ruwe ne, tan shiwentep utara ikashiu yan, inambe gusu ne yakun, nei utara anak ne Kurementos ne yakka, orowa moshima okai kon reihei inotu un kambi-sosh kata anuye wa an en tura monraige utara poka pirika shongo otta monraige nisa ruwe ne gusu ne na.
PHP.4.4	Ramma Utarapa enupetne yan: shui, nupetne yan, ani ku ye. 
PHP.4.5	Echi kon rotcha keutum obitta no okai utara otta nukare yan. 
PHP.4.6	Utarapa ehange no an. Nep ne yakka gusu iteki nishomap yan; koroka, nep ne yakka gusu iyaiiraige wa inonno-itak ani, koramkor-i ani echi eishiramnep Kamui nure yan. 
PHP.4.7	Orowa, obitta no okai eraman kuni mondum akkari kara Kamui itomo irenga, Kiristo Yesu gusu echi yainu-hi hemhem echi keutura hemhem epungine kusu ne na. 
PHP.4.8	Orokeseta, iriwak utara, nep ne yakka son no arabe, nep ne yakka aeoripak kuni arabe, nep ne yakka oupeka arabe, nep ne yakka turu-sak ambe, nep ne yakka aomap kuni ambe, nep ne yakka pirika assuru koro ambe; nep ka buri pirika ushike an chiki, nep ka ramye kuni ushike an chiki, tap okaibe esanniyo yan. 
PHP.4.9	Echi utara anak ne eyaihannokkara hene ki, akore hene ki, nu hene ki, en otta nukara hene ki okaibe, tap okaibe kara yan; orowa, itomo koro Kamui echi tura an kusu ne na.
PHP.4.10	Koroka, tane an aine echi utara anak ne shui en eshkarun gusu, Utarapa otta shi no ku nupetne ruwe ne; nei ambe gusu echi utara anak ne eshkarun poka echi ki nisa, koroka, kara kusu ne i isam ruwe ne na. 
PHP.4.11	Kuani nepka eikohaye gusu ku ye shomoki; inambe gusu ne yakun, nekon a i an a yakka nei ambe gusu aeramushinne kuni ku eyaihannokkara okere. 
PHP.4.12	Yaishiwennere ambe hene, nuye an no koro ambe hene, ku eraman: nep ne yakka gusu, obitta no okaibe gusu, akironnu ambe hene sambe-chinoiba ambe hene, nuye an no koro ambe hene, eikohaye ambe hene, 
PHP.4.13	ku eyaihannokkara nisa ruwe ne. En tumashnure Kamui oshiketa kuani nep ne yakka ki eashkai ruwe ne. 
PHP.4.14	Yakka echi utara anak ne ku ki aeramuchuptekbe gusu en tura no echi ki-hi anak pirika ruwe ne. 
PHP.4.15	Orowa, Piripoi un echi utara, pirika shongo eatpakeheta, kuani Makedonia kotan orowa no ku hopumba ita anak ne, echi utara moshima, kore hene ki akore hene ki orushpe gusu, en tura no ki karisia isam, sekoro, echi utara yaikota echi eraman; 
PHP.4.16	Tessaronike otta poka kuani aeishiramnep an gusu kanna-kanna en otta echi teshkara nisa ruwe ne gusu ne na. 
PHP.4.17	Aikrap ku hunara gusu shomo ne; koroka, echi utara gusu nuye an no hetuku ibehe ku hunara gusu ne ruwe tapan na. 
PHP.4.18	Koroka, nep ne yakka ku koro wa nuye an no ku an; Epaproditos koro wa ek echi orowa no okai shisak hura pirikap, uk kuni ayangep, Kamui nupetnere okaibe, ku uk okere gusu kuani kironnu wa an ruwe ne. 
PHP.4.19	Orowa, ku goro Kamui anak ne Kiristo Yesu oshiketa nupeki otta okai koro oteknu ambe an a-i korachi obitta no an echi eishiramne ambe uweomare kusu ne na. 
PHP.4.20	Tane shashuishiri wano shashuishiri pakno chikoro Kamui ne Michi orota arakuru an na. Amen.
PHP.4.21	Kiristo Yesu otta ashkanne guru pishno rangarap yan. En tura no okai iriwak utara anak ne echi otta rangarap ki. 
PHP.4.22	Obitta no okai Ashkanne utara echi otta rangarap an, Kaisaros chisei un utara anak ne makangane nei no ki na.
PHP.4.23	Utarapa ne Yesu Kiristo korʼirenga echi kon ramat tura an kuni akoramkon na.
COL.1.1	Kamui rengaine an gusu Kiristo Yesu koro Apostoro ne Pauros newa akoro iriwak ne Timoteos anak ne, 
COL.1.2	Korosai kotan ta oshiroma Kiristo oshiketa okai ashkanne utara newa ikipniukesh uiriwak utara orun kambi omande na: chikoro Michi ne Kamui orowa no irenga newa itomo echi gusu anro.
COL.1.3	Chi utara anak ne chikoro Utarapa ne Yesu Kiristo koro Michi ne Kamui otta koyaiiraige ki hine ramma echi utara gusu inonno-itak ki na: 
COL.1.4	eeshiri echi otta ek pirika shongo oma son no arabe an itak ani echi nu kando otta echi utara gusu eumashnu wa an aechipachipa ambe gusu, 
COL.1.5	Kiristo Yesu otta echi ki eishokor-i hene, obitta no okai ashkanne utara gusu echi ki omap ambe hene chi nu nisa ruwe ne gusu ne na: 
COL.1.6	nei ambe poka moshirʼebitta ta okai wa ibehe hetukure hine shipiraspa, aige, nei arabe echi nu wa son no ka un Kamui irenga echi eraman toho wano echi otta ne yakka korachi ne; 
COL.1.7	echi utara gusu Kiristo koro ikipniukesh aeyaishieiwangere guru ne chikoro omap an tura iki usshiune Epapras orowa no ka echi yaihannokkara korachi ne; 
COL.1.8	shinuma anak, shui, Ramat otta an echi omap arabe un nure nisa ruwe ne.
COL.1.9	Tambe gusu, chi utara ne yakka, nei orushpe nu toho orowa no echi utara anak ne obitta no okai ramat oma wayashnu ambe newa eraman-i otta Shinuma koro irenga eramanbe ani echi aeshikno an kuni hene, 
COL.1.10	samata, Utarapa nupetnere kuni kopakeatbe otta echi apkash hine obitta no okai pirika ikip otta ibehe hetukure wa Kamui oma eramanbe otta naa shukup kuni ne okere shomoki no inonno-itak chi ki wa koramkoro shiriki okai; 
COL.1.11	Shinuma koro nupeki ani kiroro an korachi, nupetne hine obitta no okai yaiyupupu arabe newa ramushiporore ambe gusu, obitta no okai kiroro ani atumashnure: 
COL.1.12	orowa, pekere otta okai ashkanne utara tura aeikeshkoro kuni an ambe chi uina kuni ne un kopakeatte Michi otta koyaiiraige ki; 
COL.1.13	Shinuma anak ne kunne kiroro orowa no un ohaitare wa, koro omap an Toho koro moshiri orun un ahupte nisa ruwe ne; 
COL.1.14	samata, Shinuma ankushkerai kikiaraye arabe chi koro, aige, chikoro katpak atusare an na: 
COL.1.15	Shinuma anak ne anukara eaikap Kamui koro nokaha ne, obitta no okai akarabe etoko hetukup ne; inambe gusu ne yakun, kando oshiketa okai yakka, 
COL.1.16	moshiri kata okai yakka, anukarabe ne a yakka, anukara eaikapbe ne a yakka, araset hene, enishpane arabe hene, esapane arabe hene, nrondum korope hene ne yakka obitta Shinuma otta akan nisa ruwe ne; 
COL.1.17	obitta no okaibe Shinuma ankushkerai akara, Shinuma otta akan na; aige, Shinuma anak ne obitta no okaibe eto-kota an, samata, Shinuma gusu obitta no okaibe roshki ruwe ne. 
COL.1.18	Orowa, Shinuma anak ne nei netobake ne karisia koro sapaha ne: atpake an ap ne, rai-i orowa no hoshike hetukup ne ruwe ne; Shinuma obitta no okaibe gusu esapanep ne kuni gusu ne na. 
COL.1.19	Inambe gusu ne yakun, obitta no okai eupakte-i Shinuma oshiketa oshiroma kuni ambe anak Shinuma irenga ne ruwe ne gusu ne na; 
COL.1.20	samata, koro utasap kemihi ani itomo ashte hine, Shinuma ankushkerai gusu yai otta obitta no okaibe irenga usaraye kuni gusu ne na; moshiri kata okaibe ne a yakka, kando oshiketa okaibe ne a yakka, Shinuma ankushkeraipo aratchire kuni gusu nep. 
COL.1.21	Orowa, echi utara anak ne etoko wa echi wen ikichi arabe gusu echi koro keutum oshke uwoyake an hine epokba utara echi ne a yakka, 
COL.1.22	Shinuma kotchaketa ashkanne newa turu-sak newa wen-buri sak no echi roshkire kuni ne, tane, Shinuma rai arabe koro kara netobake oshiketa irenga usaraye nisa ruwe ne: 
COL.1.23	echi utara anak ne nei eisbokor-i ta asamaha ande hine yaiatte wa kando choropoketa an obitta no okaibe otta echi nu okere aeupaskuma pirika shongo gusu an chipachipa arabe orowa no shomo oyakta okai wa echi okai yakun, nei no an ruwe ne; Pauros ne kuani anak ne gusu yaishieiwangere guru ku ne ruwe ne na.
COL.1.24	Tane anak ne echi utara gusu ku iki yai ramshitnere arabe ku enupetne ruwe ne, aige, kuani anak Kiristo iki aeramchuptekbe eikohaye ambe karisia ne Shinuma kon netobake gusu ku kara otta kashi iyo wa upakte ruwe ne; 
COL.1.25	otusashiri wano okai uirup ikiri otta eshina wa an mukkep ne Kamui itak uweomare kuni gusu, echi utara epeka a en kore Kamui en kara ambe nei no korachi, 
COL.1.26	nei karisia otta aeyaishieiwangerere guru ku ne ruwe ne: koroka, tane anak ne nei arabe Shinuma koro ashkanne utara otta aeramande, awa, 
COL.1.27	Oya utara tumugeta tapan mukkep gusu an arakuru koro oteknu-hi eramande kuni ap Kamui keutum ne, nei ambe anak arakuru echipachipare ambe ne, echi oshiketa an Kiristo ne ruwe ne na: 
COL.1.28	chi utara anak ne pishno an ainu Kiristo oshiketa aeramushinne wa atte kuni ne, wayashnu no pishno an ainu onishnishi hene ki, pishno an ainu epakashnu hene ki hine, Kiristo eupaskuma ash ruwe ne; 
COL.1.29	nei arabe gusu poka kuani anak, en onnaigeta kiroroashnu no iki, Shinuma kara arabe nei no kiroro yupu hine ku monraige ruwe ne.
COL.2.1	Inambe gusu ne yakun, echi utara gusu hemhem, Raodikia un utara gusu hemhem, kara oma ku nanuhu shomo nukara obitta no okai utara gusu hemhem, hemanda yupke no kiroro atte hine ku iki arabe echi eraman kuni ku kon rusui ruwe ne; 
COL.2.2	tambe anak nei utara koro sarabe aomaoma kuni gusu an ap ne, aige, shinuma utara omap ambe ani aurukire hine eraman no an shomo utumashire an arabe gusu hetuku aeoteknup otta an kuni gusu ne; tambe anak nei utara. 
COL.2.3	Kamui mukkep eraman kuni gusu nep; nei mukkep anak ne Kiristo ne, aige, Shinuma oshiketa wayashnu ambe newa eramushbe oma aeoteknup anuina wa an na. 
COL.2.4	Inan guru ne yakka iteki shisak itak ani echi kokandama kuni ne, tambe ku ye ruwe ne. 
COL.2.5	Inambe gusu ne yakun, kara gusu echi tura no ku an shomoki yakka, ramat gusu echi tura no ku an, aige, echi ikiri an no an arabe hemhem, Kiristo gusu echi atte eishokor-i yupkep hemhem ku nukara wa ku nupetne ruwe ne na.
COL.2.6	Tambe gusu, echi utara Utarapa ne Kiristo Yesu akore korachi, Shinuma oshiketa apkash yan; Shinuma oshiketa shinrichi koro hine aeyairoshkire, aige, 
COL.2.7	aepakashnu an korachi poka, iyaiiraige an keutura koro wa echi ki eishokor-i atte yan.
COL.2.8	Kiristo gusu shomo ne, koroka, utara koro oina gusu hene, moshiri gusu an isaika epakashi gusu hene, koro aeramasure eramushbe newa oira kokandama itak ani iteki echi shiren guru an kuni yaitubare yan: 
COL.2.9	inambe gusu ne yakun, aeramushinne an kamui-oibe anak netobake an nei no Kiristo oshiketa oshiroma ruwe ne, 
COL.2.10	aige, Shinuma oshiketa echi utara aeramushinnere an na, aine, Shinuma anak ne obitta no okai esapanep newa nrondum korobe koro sapaha ne ruwe ne: 
COL.2.11	Shinuma oshiketa teke ani shomo akore okarituye buri ani echi utara anak ne okarituye buri ani akore poka ki nisa ruwe ne, tambe anak Kiristo koro okarituye buri ne, kam netobake shiraraye arabe ne ruwe ne; 
COL.2.12	aige, Shinuma tura baptisma eun aomare hine rai-i orowa no Shinuma hetopo-shiknure Kamui iki ikip ani eishokor-i ankushkerai Shinuma tura echi utara ne yakka hetopo-ashiknure nisa ruwe ne. 
COL.2.13	Orowa, echi utara anak ne, koro chikokatpak newa kam oma okarituye buri ankushkerai gusu rai okere echi utara anak ne, obitta no okai chikoro chikokatpak Shinuma tusare hine Shinuma orowa no Shinuma tura ashiknure nisa ruwe ne; 
COL.2.14	aige, un epeka wa un epokba ipawetenge nei no ikiri koro teke ani anuye kambi isamka: aine, nei ambe oyakta koro wa utasa chikuni otta kungi kokikkik nisa ruwe ne; 
COL.2.15	samata, yaikota yai orowa no esapane ambe newa nrondum korobe soshpa okere chiki, anukan no nei ambe nukare hine, gusu nei ambe epeka yaiokkainere nisa ruwe ne na.
COL.2.16	Tambe gusu, ibe arabe gusu hene, iku ambe gusu hene, iwai an toho gusu hene, ashiri kunne-chup gusu hene, shini toho gusu hene, iteki nen ka echi koipishi kuni ne ki yan: 
COL.2.17	tap arabe anak ne ek kushki okaibe gusu an kurihi ne; koroka netobake anak ne Kiristo korobe ne ruwe ne. 
COL.2.18	Iteki nenka iki rengaine an yaieoripakka ambe newa Kamui hauturumbe koongamire ambe ani echi koro iwayehe eikkare yan; nei no ikichi gurʼanak ne anukarabe an arabe kata roshki, 
COL.2.19	raka-sak no koro kam-ush keutura gusu pittarane, aige, ari netobake ebitta ikra newa kut-rit ankushkerai gusu areshpa hine Kamui orowa no ashukupte wa shukup nei sapaha yupke no shomo shikkashima ruwe ne na.
COL.2.20	Tam moshiri gusu an isaika ambe epeka Kiristo tura echi rai nisa ruwe ne a yakun, 
COL.2.21	hemanda gusu, moshiri gusu koishu korachi, utara epakashi nei no utara ikashpaotte nei no ipawetenge nep koran esanniyop koitaknu ya? 
COL.2.22	(nei arabe anak, iteki teke ani kishima, iteki sapke, iteki tomooshma ari an ap ne). 
COL.2.23	Tap an okaibe anak ne rengaine an keutura ani Kamui koongami ambe gusu hemhem, yaieoripakka ambe gusu hemhem, netobake epeka eramu-yupke kore ambe gusu hemhem wayasbnu kotom arabe ne sekoro anukara; koroka, kam iki rusuibe epeka raka-sak no an ambe ne ruwe ne.
COL.3.1	Tambe gusu echi utara anak ne Kiristo tura hetopo-ashiknure chiki, Kamui shimon tek-samata a koran Kiristo oshiroma ushiketa an okaibe hunara yan. 
COL.3.2	Rikta an okaibe esanniyo wa iteki moshiri kata an okaibe esanniyo yan. 
COL.3.3	Inambe gusu ne yakun, echi utara anak ne rai nisa ruwe ne, echi koro inotu Kiristo tura 
COL.3.4	Kamui otta anuina wa an ruwe ne. Chikoro inotu ne Kiristo anak ne anukara kusu ne ita, nei ita anak echi utara ne yakka Shinuma tura no nupeki otta anukara kusu ne na.
COL.3.5	Tambe gusu, moshiri kata okai echi koro awehe raige yan; hoiyo hene, ichakkere arabe hene, wenkatcham hene, wenbe ki rusui keutura hene, potoki koongami ari an yaikoshipuinere arabe hene raige yan; 
COL.3.6	tap okaibe rengap gusu itakkashi poho utara otta Kamui irushka ambe ek ruwe ne; 
COL.3.7	orowa, tap okaibe otta echi shiknu wa an rapoketa, otta eeshiri echi utara ne yakka apkash nisa ruwe ne na. 
COL.3.8	Koroka, irushka arabe hemhem, kinrakarabe hemhem, wenbe hemhem, koatcha arabe hemhem, paro wano san yainikoroshma itak ambe hemhem, tane tap okaibe obitta oyakta are yan: 
COL.3.9	iteki utashpa shunge yan: fushko ainu koro iki ikip tura echi shioraye hine ashiri ainu echi utomchiure okere ruwe ne gusu ne na; 
COL.3.10	nei arabe anak ne orowa no akara Kamui koro katuhu nei no eramanushbe gusu ashinno akara korʼan ruwe ne: 
COL.3.11	nei ushiketa Herenes hene Yudea unbe hene, okarituye buri akore arabe hene okarituye buri shomo akore ambe hene, oya kotan un guru hene, Skitia un guru hene, ausshiune an guru hene, rengaine an guru hene isama: koroka, Kiristo anak ne obitta no okaibe okkashi an, obitta no okaibe onnaigeta an ruwe ne na.
COL.3.12	Tambe gusu, Kamui koro anumge ashkanne newa aomap an utara korachi, rampokiwen an keutura hemhem, pirika irenga hemhem, yaieoripakka arabe hemhem, ramu-rotcha arabe hemhem, ramu-shiporore ambe hemhem, 
COL.3.13	utomchiure yan; utashpa uwe-shiyupupu; nep ne yakka eiyonnuppa kuni ushike an chiki uweusaraye yan; Utarapa echi tusare korachi echi utara ne yakka nei no ki yan; 
COL.3.14	orowa, tap okaibe kasu no pasere wa omap arabe utomchiure yan; tambe anak ne aeramushinne gusu an kut ne ruwe ne na. 
COL.3.15	Shui, Kiristo koro itomo echi keutum ta esapanere yan, tambe gusu ka shine netobake otta echi ahotuyekara wa okai ruwe ne na; 
COL.3.16	orowa, yaiiraige an no okai yan. Shi no wayashnu no nuye an no Kiristo korʼitak echi oshiketa oshironmre yan; iyobaichish ani hene, shinotcha ani hene, ramat oma yairap ani hene echi koro keutura ta irenga koro wa Kamui otta shinotcha ki wa utashpa uwe-epakashnu hemhem ki, uwe-onishnishi hemhem ki yan. 
COL.3.17	Orowa, itak otta hene ikip otta hene nep ne yakka echi ki chiki Utarapa ne Yesu Kiristo reihei ankushkeraipo ki, aine, Shinuma korʼirenga gusu Michi ne Kamui otta ko-yaiiraige yan.
COL.3.18	Machi ne utara, Utarapa gusu kopakeat kuni ne echi koro hoku otta koitaknu yan. 
COL.3.19	Hoku ne utara, echi koro machi omap wa otta iteki iporo-slriuka yan. 
COL.3.20	Poho utara, nep ne yakka gusu echi koro eshikop koitaknu yan, tambe anak ne Utara nupetnere ambe ne ruwe ne gusu ne na. 
COL.3.21	Michihi utara, echi koro poho utara iteki ramu-rai kuni ne iteki irushkare yan. 
COL.3.22	Ausshiune okai utara, nep ne yakka gusu kara epeka an echi esapane utara koitaknu yan; ainu nupetnere gusu aeshikkoingara kuni korachi shomo ne, koroka, Utarapa gusu iki nei no oheuge sak sarabe koro yan: nep ne yakka echi ki chiki, 
COL.3.23	ramu-osshi wa ki yan, utara gusu shomo iki no Utarapa gusu iki korachi ki yan; 
COL.3.24	Utarapa orowa aeikeshkorobe gusu an iwayehe akore kusu ne ambe eraman; aige, Utarapa ne Kiristo gusu echi yaishieiwangere na. 
COL.3.25	Inambe gusu ne yakun, wenbe ikichi gurʼanak ne aki okere wenbe gusu tasa akore kusu ne: aine, utara kowen utara kopirika keutum isam ruwe ne gusu ne na.
COL.4.1	Nishpa ne utara, echi koro usshiune utara otta oupeka newa oupak an ambe kore yan; aige, echi utara ne yakka kando oshiketa Nishpa kon ruwe ne kunak eramu yan.
COL.4.2	Shiyuppa no inonno-itak ki, iyaiiraige koro wa iki hine shiruwande yan; 
COL.4.3	samaketa, un gusu ne yakka iki, Kiristo gusu an anuina ambe aye hine itak arabe ahun gusu, un orun Kamui apa maka kuni ne ki yan, 
COL.4.4	nei okaibe gusu ku atupetupe an na; samata, nekon a katu ani ku ye kunip ne ya aeramande kuni gusu ki yan. 
COL.4.5	Soita okai utara epeka pakihi kikiraye korachi wayashnu no apkash yan. 
COL.4.6	Nekon a katu ani pishno an guru orun koese kunip ne ya sekoro echi eraman kuni ne, ramma kane echi ye itak irenga tura asange wa shippo eomare yan.
COL.4.7	Obitta no okai ku goro orushpe gusu anak Tikikos echi nure kushki, nei guru anak ne Utarapa oshiketa aomap an iriwak ne, ikipniukesh yaishieiwangere guru ne, tura no iki ausshiunere an gunʼne ruwe ne: echi utara un gusu an orushpe eraman, 
COL.4.8	orowa, shinuma echi sambe omaoma kuni gusu an, tapan son no ikkewehe an gusu echi orun kuani shinuma omande nisa ruwe ne; 
COL.4.9	echi tumuge wano an nei ikipniukesh newa aomap an iriwak guru ne Onesimos tura ku omande ruwe ne na. Nei utara anak ne teda an orushpe obitta echi nure kushki na.
COL.4.10	En tura no ipakashnu chisei ta an Aristarkos echi ekap an na, Barnabas koro karaku Markos ne yakka echi ekap na (shinuma gusu echi kashpaotte ash okere; aige, shinuma echi orun ek chiki uk wa en kore yan), 
COL.4.11	samata, okarituye-buri oma Youstos ari aporose Yesu ne yakka echi ekap na: tan utara patek Kamui moshiri gusu tura no ikichi utara ne, gusu a en omaoma utara ne ruwe ne. 
COL.4.12	Echi tumuge wano an Kiristo Yesu koro usshiune guru ne Epapras anak ne echi ekap na, echi utara aeramushinne no roshki hine Kamui koro oma-irenga utumashi shomoki no eraman kuni ne, ramma kane shinuma shiyuppa no inonno-itak ruwe ne. 
COL.4.13	Echi utara gusu ne yakka, Raodikia un utara gusu ne yakka, Hieraporis un utara gusu ne yakka poro shinuma iki ambe epeka shinuma gusu paweteshu ku ki ruwe ne. 
COL.4.14	Aomap an potara guru ne Roukos newa Demas echi ekap na. 
COL.4.15	Raodikia un iriwak utara hemhem, Numpas hemhem, Numpas kot chisei ta an karisia hemhem rangarap yan. 
COL.4.16	Orowa, tan kambi echi tumugeta oro-a-oitak okere chiki, Raodikia un utara ne karisia otta ne yakka orooitakte wa en kore; samata, Raodikia orowa no an kambi ka echi utara ne yakka orooitak yan. 
COL.4.17	Orowa, Arkippos orun ene itak yan: — Utarapa orowa no akore an otta e iki kuni yaishieiwangere ambe aomare kuni ne yaitubare yan.
COL.4.18	Pauros ne kuani anak ne yaikota koro teke ani rangarap ikiri ku nuye na. Ku goro tupep eshkarun wa en kore yan. Irenga echi tura an na.
1TH.1.1	Pauros newa Sirounos newa Timoteos anak ne Michi ne Kamui oshiketa an Tessaronike un karisia otta kambi omande na: irenga newa itomo echi utara gusu anro.
1TH.1.2	Chi utara anak ne inonno-itak ki ita echi korʼorushpe ye hine ramma-kane obitta no okai echi utara gusu Kamui koyaiiraige na; 
1TH.1.3	aige, Michi ne chikoro Kamui kotchaketa an eishokor-i oma ikip newa omap oma monraige ambe newa chikoro Utarapa ne Yesu Kiristo oshiketa chipachipa oma yaiyupupu ambe newa chi eshkarun wa iki na; 
1TH.1.4	aine, Kamui orowa no aomap an iriwak utara, echi anumge an ambe eraman shiriki, 
1TH.1.5	inambe gusu ne yakun, chikoro pirika shongo anak ne ouse itak ani patek echi otta ek ka shomoki, koroka, kiroro ani ne yakka, Ashkanne Ramat ani ne yakka, shi no aeshikno an ambe ani ne yakka ek nisa ruwe ne; echi tumugeta chi okai rapoketa echi rengap gusu echi epeka no nekon a ainu chi ne ya echi eraman poka korachi ne ruwe ne na. 
1TH.1.6	Orowa, echi utara anak ne poron no aeramchuptek ambe newa Ashkanne Ramat oma yaikopuntek-hi tura itak uk hine chi utara newa Utarapa a un eikoisamba utara ne akan ruwe ne; 
1TH.1.7	Makedonia newa Akaya kotan ta obitta no okai eishokoro utara gusu aikoikarabe echi ne pakno ne ruwe ne. 
1TH.1.8	Inambe gusu ne yakun, Utarapa koro itak echi orowa no assuru-aashte okere, ouse Makedonia newa Akaya otta patek shomo ne, koroka, inan ushiketa ne yakka Kamui epeka no an echi koro eishokor-i anak ne assuru an na; tambe gusu nepka chi ye shomoki yakka aeraman ruwe ne. 
1TH.1.9	Inambe gusu ne yakun, nei utara yaikota ye wa nekon a chi ki hine echi tumugeta ahup ash ya un gusu assuru ashte ruwe ne: samata, ishu newa son no an Kamui gusu yaishieiwangere hemhem ki, kando orowa no ek Shinuma koro Poho untere hemhem ki kuni ne potoki echi emakba wa Kamui orun hosari an ambe ye nisa ruwe ne; 
1TH.1.10	Kamui anak ne rai i orowa no Shinuma hetopo-shiknure nisa ruwe ne, tambe anak, ek kusu ne irushka-i orowa no un ohaitare Yesu ne ruwe ne na.
1TH.2.1	Inambe gusu ne yakun, iriwak utara, chi utara anak ne echi tumuge un ahup ash katu anak raka isam no an ambe shomo ne sekoro echi eraman: koroka, 
1TH.2.2	echi onnere korachi, etokota piripoi kotan ta aeramushitnere wa a un ko shomo yaikatanu okere chiki, chi utara anak ne Kamui gusu yai-rametok koro hine shi no yairamkoiki wa Kamui pirika Shongo echi orun ye nisa ruwe ne. 
1TH.2.3	Inambe gusu ne yakun, chi ki onishnishi arabe anak ne ouhaita ambe orowa no hene, ichakkere ambe orowa no hene irarape gusu an ambe hene shomo ne ruwe ne; 
1TH.2.4	koroka, pirika shongo a un shikkashimare kuni pakno an utara chi ne kunak Kamui anak esanniyo korachi; tambe nei no chi ye ruwe ne; utara nupetnere kuni korachi shomo ne, koroka chikoro sambe uwande wa ingara Kamui nupetnere kuni gusu itak ruwe ne. 
1TH.2.5	Inambe gusu ne yakun, echi eraman korachi, hembara ne yakka panore itak eiwange hene ki, yaikoshipuinere arabe kamure gusu hene iki-hi sekoro shomo a un nukan ruwe ne ari an ambe gusu Kamui paweteshu ruwe ne; 
1TH.2.6	samata, Kiristo koro Apostoro utara ne-hi korachi an wa echi orowa no a un eoripakte kuni ne ki eashkai ita anak, echi orowa no ne yakka, moshima utara orowa no ne yakka, ainu utara orowa no ne yakka airamye kuni ambe shomo chi hunarapa ruwe ne na. 
1TH.2.7	Koroka, iyopakkai-ushi guru yaikota koro poho utara reshpa korachi, chi utara anak ne echi tumugeta ratchitara no okai ash nisa: 
1TH.2.8	tambe nei no chi utara anak ne shi no echi kon rusui gusu, Kamui koro pirika shongo echi kore patek shomo ne, koroka, yaikota koro sambe ne yakka yainuchattek no echi kore kuni aramu, echi utara shi no un gusu aoshkorobe ne nisa ruwe ne gusu ne na. 
1TH.2.9	Inambe gusu ne yakun, iriwak utara, chi ki monraige ambe newa nuwap ambe echi eshkarun: inan guru ne yakka shomo iramukurukuru kuni ne, tokap to ta hene kunne to ta hene monraige ki, aine, Kamui pirika shongo 
1TH.2.10	echi otta eupaskuma ash nisa ruwe ne. Hemanda Kamui ko-oripak an no, oupeka an no, oheuge sak no eishokoro wa okai echi utara epeka yaikota chi iki ya echi nukan ruwe ne: michi anak ne yaikota koro 
1TH.2.11	poho utara otta iki nei no chi utara ne yakka pishno no an echi utara onishnishi ash hemhem ki, rametokte ash hemhem ki, 
1TH.2.12	yaikota koro moshiri newa araguru orun echi nishuk Kamui kopakeot no echi apkash kuni ne hemhem ki wa paweteshu chi kon nisa sekorʼambe echi eraman korachi ne ruwe ne na.
1TH.2.13	Orowa, echi utara anak ne nei a chi ye itak ambe, nei a Kamui korobe echi akore ita, ainu itak ambe nei no shomo auk, koroka, son no an arabe nei no, eisho-koro shiri echi utara onnaigeta iki poka ki Kamui itak nei no echi uk nisa ruwe ne, tan ikkewehe an gusu ne yakka okere shomoki no Kamui koyaiiraige ash ruwe ne. 
1TH.2.14	Inambe gusu ne yakun, iriwak utara, echi utara anak ne Yesu Kiristo oshiketa Yudea kotan ta okai Kamui karisia ikoisamba utara echi ne nisa: echi utara ne yakka yaikota koro moshiri ta okai hine, nei utara anak ne Yudea un utara orowa no aeramushitnere korachi nei no an ambe gusu echi eramushitne ruwe ne gusu ne na: 
1TH.2.15	nei utara anak ne Utarapa ne Yesu newa uweingara utara ronnu, orowa, un okeuba hemhem ki, shomo Kamui nupetnere hemhem ki, obitta no okai utara epokba hemhem ki; 
1TH.2.16	aige, Oya un utara kashichiobiuki kuni ne chi itak katu hattoki ruwe ne; aine, ramma-kane koro chikokatpak epa shiriki; koroka, okese pakno nei utara kashita irushka arabe ek an ruwe ne na.
1TH.2.17	Iriwak utara, keutura gusu shomo ne a koroka tumama gusu anak irukai tomta echi isama gusu, chi utara son no shiariki no echi nanuhu nukara kuni ne iki nisa: 
1TH.2.18	inambe gusu ne yakun, kanna kanna Pauros ne kuani anak, — echi orun araki ash rusui; aige, Satan un shinnatush nisa ruwe ne na. 
1TH.2.19	Gusu aechipachipa arabe hene, aenupetnep ne hene, aeyaiomonnure sapaumbe hene nekon a arabe ne ruwe he an? Ek kushki chikoro Utarapa ne Yesu kotchaketa echi utara shomo ne arabe ne ruwe he an? 
1TH.2.20	Echi utara anak ne chikoro aeyaiomonnure arabe ne, aenupetnep ne ruwe ne gusu ne na.
1TH.3.1	Tambe gusu naa yaishiporore eaikap chiki chi utara puine no Atens kotan ta ahoppa yak pirika sekoro yainu; 
1TH.3.2	aige, echi roshkire hemhem ki, echi iki eishokor-i gusu aomaoma hemhem ki gusu, Kiristo koro pirika shongo gusu Kamui otta yaishieiwangere guru chikoro iriwak ne Timoteos echi orun arapare nisa ruwe ne; 
1TH.3.3	tambe anak, inan guru ne yakka tapan aeramchuptekbe gusu shomo amoimoigere kuni gusu an ap ne; inambe gusu ne yakun, chi utara anak ne tambe gusu aatte utara chi ne sekoro echi yaikota eraman ruwe ne gusu ne na. 
1TH.3.4	Son no newa, echi tura no okai ash ita anak ne echi utara aeramchutekte kusu ne a arabe irammakaka echi nure ash nisa; iki korachi nep, echi eraman korachi ne ruwe ne gusu ne na. 
1TH.3.5	Tan ikkewehe an gusu kuani poka, naa yaishiporore eaikap chiki, echi iki eishokor-i eraman kuni ne ku teshkan nisa ruwe ne, nekon a poka ika nei a ikoranmukarape echi koramnukara, aige, chi utara iki monraige iteki raka-sak kuni gusu ne na. 
1TH.3.6	Koroka, Timoteos anak ne tane echi orowa no un orun ek ita echi iki eishokor-i newa omap ambe gusu an pirika shongo hemhem chi utara echi nukan rusui korachi echi un nukan rusui wa ramma-kane pirika no un eshkarun arabe hemhem un nure nisa ruwe ne; 
1TH.3.7	tapan ikkewehe an gusu, iriwak utara, obitta no okai chi iki kunip newa eramchuptekbe an ita echi iki eishokor-i ankushkeraipo aomaoma nisa ruwe ne; 
1TH.3.8	inambe gusu ne yakun, Utarapa oshiketa pirika no echi roshki chiki, 
1TH.3.9	chi utara ishu ruwe ne gusu ne na. Kamui tek-samata echi ankushkerai, ani chi eyaikopuntek nupetne ambe gusu, shui Kamui otta echi utara gusu nekon a yaiiraige an arabe chi yange eashkai ruwe he an? 
1TH.3.10	echi kon nanuhu chi nukara hine echi eishokor-i ta eikohaye ambe eramushinnere kuni ne kunne to ta ne yakka tokap to ta ne yakka shiarikiki no inonno-itak ruwe ne na.
1TH.3.11	Tane, chikoro Kamui newa Michihi yaikota, orowa, chikoro Utarapa ne Yesu anak ne echi orun araki ash gusu un epakashnu kuni ne akoramkoro, aige, echi 
1TH.3.12	epeka chi utara ne yakka iki nei no Utarapa anak ne uweutashpa echi omap wa nuye an no echi kire kuni akoramkon na; 
1TH.3.13	tambe anak ne chikoro Utarapa ne Yesu obitta no okai koro ashkanne utara tura no ek ita, Shinuma anak chikoro Kamui newa Michihi kotchaketa ashkanne arabe gusu oheuge-sak no echi koro sambe ashte kuni gusu an arabe ne.
1TH.4.1	Orosama iriwak utara echi utara, nekon a arabe ani apkash wa Kamui nupetnere kusu ne a ambe ne ya, un otta echi nu a gusu, nei no korachi echi apkash kuni ne—naa naa echi nuye an no okai kuni gusu— Utarapa ne Yesu Kiristo gusu koramkoro wa echi onishnishi ash ruwe ne. 
1TH.4.2	Echi utara anak ne nekon a ikashpaotte ani Utarapa ne Yesu gusu chi utara echi kashpaotte nisa ruwe ne ya, echi eraman ruwe ne gusu ne na. 
1TH.4.3	Kamui keutura anak ne ene ani ne, echi turu-sak wa shomo hoiyo ki; 
1TH.4.4	pishno pishno echi utara anak koro aeramhekotep turu-sak no aeoripak an no shikkashima arabe echi eraman wa, 
1TH.4.5	shomo Kamui eamkiri oya utara nei no wenbe ki rusui yainu-hi koro shomoki no okai: 
1TH.4.6	inan guru ne yakka tap ambe otta iteki eikaunu ki hine koro iriwak ika kokandama na: inambe gusu ne yakun, chi utara teeda anu no chi ye wa nure ash korachi, tap okaibe gusu Utarapa anak ikemnu ki ambe ne ruwe ne gusu ne na. 
1TH.4.7	Kamui anak ne ichakkere ambe un kire gusu un nishuk shomoki, un turu-sakte gusu un nishuk nisa ruwe ne. 
1TH.4.8	Tambe gusu, emaka gurʼanak ne ainu emaka shomoki, koroka, echi otta Ashkanne Ramat koropare Kamui emaka ruwe ne na.
1TH.4.9	Koroka, iriwak utara otta omap ki ambe gusu anak, shomo echi orun kambi ku omande yak pirika ruwe ne: inambe gusu ne yakun, echi yaikota anak uwe-utashpa uwe-omap kuni ne Kamui orowa no aepakashnu wa an ruwe ne gusu ne na; 
1TH.4.10	son no poka Makedonia moshiri ta obitta no okai iriwak epeka echi iki shiriki okai ruwe ne na. Koroka, iriwak utara, naa naa echi nuye an no okai kuni ne echi onishinishi ash; 
1TH.4.11	samata, echi kashpaotte korachi koro teke ani monraige hine yaikota koro moni esanniyo wa mo no okai kuni ne ramepakari; 
1TH.4.12	samata shui, nep ne yakka echi eishiramne ushike isam wa soita okai utara epeka oupeka keutum kon no apkash kuni ne echi onishnishi ash na.
1TH.4.13	Koroka, iriwak utara, mokonnoye utara gusu echi erampeutek-hi chi kopan; aechipachipa kuni ushike sak no moshima no okai utara korachi iteki echi ok keutum koro kuni gusu ne na. 
1TH.4.14	Inambe gusu ne yakun, Yesu rai wa hetopo-shiknu sekorʼambe chi eishokoro yakun, nei no korachi Yesu ankushkerai mokonnoye utara anak Shinuma tura Kamui ani wa ek kusu ne. 
1TH.4.15	Utarapa itak ani tambe echi orun chi ye, shiknu wa okai chi utara, Utarapa ek-hi pakno okai utara anak, son no poka mokonnoye utara etokota paye shomoki kusu ne. 
1TH.4.16	Inambe gusu ne yakun, Utarapa yaikota anak ne hawe ashte, sapane an hauturumbe koro hawe ani, Kamui rappa koro wa kando orowa no ran kusu ne: aige, Kiristo oshiketa rai utara hoshiki no hetopo-shiknu: 
1TH.4.17	orowa no, shiknu wa okai utara, ahoppa wa okai utara anak, rik-mau tumta Utarapa uwetunangara kuni ne nei utara tura no nishkuru orun auk kusu ne: aine, ramma pakno Utarapa tura no okai kusu ne na. 
1TH.4.18	Tambe gusu, tap okai itak ani uwe-utashpa onishnishi yan.
1TH.5.1	Koroka, pakihi newa paha epeka anak, iriwak utara, echi gusu ku nuye ika isam ruwe ne. 
1TH.5.2	Inambe gusu ne yakun, Utarapa toho anak ne an noshiketa ek ikka guru korachi ek kusu ne-hi sekoro irammakaka echi yaikota eraman ruwe ne gusu ne na.
1TH.5.3	Itomo an, aeyaikikipbe isam, sekoro nei utara ye ita anak, nei ita po shikore shiwentep gusu ikoni an korachi, ekushkonna nei utara epeka isamka ambe hetuku kusu ne, aige, oara nei utara yaiohaitare shomoki kusu ne na. 
1TH.5.4	Koroka, echi utara anak ne, iriwak utara, ikka utara, iki korachi nei toho echi oshkoni kuni ne kunne-i oshiketa okai utara shomo echi ne ruwe ne: 
1TH.5.5	inambe gusu ne yakun, echi utara obitta pekere un poho echi ne, tokap to un poho echi ne ruwe ne gusu ne na: anchikara unbe shomo chi ne, kunne-i unbe shomo chi ne ruwe ne; 
1TH.5.6	tambe gusu, moshima utara iki korachi iteki mokoro ashro, koroka, shiruwande hene ki yairamatte hene ki yanro. 
1TH.5.7	Mokoro utara anak ne anchikara ta mokon ruwe ne; ihoshki utara anak ne anchikara ta ihoshki ruwe ne gusu ne na. 
1TH.5.8	Koroka, chi utara anak ne tokap to un utara chi ne ruwe ne gusu, eishokor-i newa omap an rerara-kotukbe unu hine yairamatte wa okai anro; samata, kane-pon-kasa gusu kashichiobiuki ne chipa-chipa arabe koro anro. 
1TH.5.9	Inambe gusu ne yakun, irushka ambe gusu shomo ne, koroka, un gusu rai chikoro Utarapa ne Yesu Kiristo ankushkerai kashichiobiuki arabe a un kore kuni ne, Kamui anak ne un atte nisa ruwe ne; 
1TH.5.10	tambe anak, shiruwande ash yakka, mokoro ash yakka, Shinuma tura no ishu ash kuni gusu ne na. 
1TH.5.11	Tambe gusu, echi iki shiri poka korachi utashpa uweomaoma hemhem ki utashpa uweashte hemhem ki yan. 
1TH.5.12	Koroka, iriwak utara, echi tumugeta monraige hemhem ki, Utarapa oshiketa echi epungine hemhem ki, echi epakashnu hemhem ki utara onnere kuni echi onishnishi ash ruwe ne; 
1TH.5.13	samata, koro iki ikip gusu omap wa kooripak an no esanniyo yan. Yai uturu ta itomo irenga sange yan. 
1TH.5.14	Orowa, iriwak utara, uottumashi utara pakashnu, keutum katchak utara omaoma, turasak utara nitata orowa obitta no okai utara epeka ramu-shiporore kuni echi onishnishi ash ruwe ne. 
1TH.5.15	Wenbe gusu iteki nen ne yakka wenbe eumontasa kuni ingara yan; koroka, uwe-utashpa hemhem, obitta no okai utara epeka hemhem, ramma pirikap iki yan. 
1TH.5.16	Ramma nupetne yan; okere shomoki no inonno-itak ki yan; 
1TH.5.17	nep ne yakka gusu yaiiraige ki yan; 
1TH.5.18	inambe gusu ne yakun, echi epeka no tambe anak Kiristo oshiketa Kamui koro irenga ne ruwe ne gusu ne na. 
1TH.5.19+1TH.5.20	Iteki Ramat ushka yan; uweingarape iteki pange yan; 
1TH.5.21	nep ne yakka uwande yan; pirika okaibe shikkashima yan; 
1TH.5.22	nep wen noine an ap a yakka eshishi yan.
1TH.5.23	Orowa, itomo irenga koro Kamui yaikota anak echi ebitta ashkannere kusu ne; samata, (chikoro Utarapa ne Yesu Kiristo ek pakno) echi kon ramat newa keutum newa netobake anak ne turu-sak no ramne no akoshiratki kuni akoramkoro. 
1TH.5.24	Echi nishukbe anak ne ikipniukeshbe ne, aige, nei no kara poka iki kusu ne na.
1TH.5.25	Iriwak utara, un gusu inonno-itak ki wa un kore yan.
1TH.5.26+1TH.5.27	Ashkanne chopsekara arabe ani obitta no okai iriwak utara ekap yan. Tan kambi anak ne obitta no okai iriwak utara otta aorooitak kuni Utarapa ani echi kashpaotte ash ruwe ne.
1TH.5.28	Chikoro Utarapa ne Yesu Kiristo korʼirenga echi tura no an kuni akoramkon na.
2TH.1.1	Pauros newa Sirounos newa Timoteos anak ne chikoro Michi ne Kamui newa Utarapa ne Yesu Kiristo oshiketa an Tessaronike kotan un karisia otta kambi omande na; 
2TH.1.2	Michi ne Kamui newa Utarapa ne Yesu Kiristo orowa no irenga newa itomo echi gusu an na.
2TH.1.3	Iriwak utara, oupak an no korachi ramma-kane echi utara gusu Kamui koyaiiraige ash kunip ne, echi iki eishokor-i nuye an no shukup, samata, uwe-utashpa pishno echi iki omap arabe echi obitta gusu aporore wa an ruwe ne gusu ne na; 
2TH.1.4	obitta no okai echi eyaishiporore aekeshke arabe newa aerarachuptekbe uturu echi ki yaiyupupu arabe newa eishokor-i gusu Kamui karisia tumta echi utara gusu chi utara yaiomonnure ash pakno ne ruwe ne; 
2TH.1.5	tambe anak ne Kamui oupeka an koipishi gusu an anukara shirosh ne; gusu ka echi ramushitne hine Kamui moshiri uina kuni oupak no okai utara echi ne sekoro echi esanniyo an kuni gusu ne na: 
2TH.1.6	Kamui erampeutek utara newa chikoro Utarapa ne Yesu Kiristo koro pirika shongo 
2TH.1.7	koitaknu shomoki utara koikemnu hine paraparase abe oma koro kiroro un hauturumbe utara tura kando wano ek Utarapa ne Yesu anukara ita echi ramuchuptekka 
2TH.1.8	utara epeka tasa iramuchuptekka wa kore ambe hemhem, aeramchuptekka wa okai echi utara un tura no asbinire arabe hemhem anak ne Kamui tek-samata oupeka ambe ne nangon na: 
2TH.1.9	Shinuma anak koro ashkanne utara onnaigeta anupekte hemhem ki, orowa, nei toho ta (echi nure ash paweteshu ambe aeishokoro okere gusu) obitta no okai eishokoro okere utara orowa no aenushkari kuni gusu ek hemhem ki ita, nei utara anak ne apachigoatte kusu ne, 
2TH.1.10	Utarapa koro nanuhu newa Shinuma koro kiroro oma nupeki orowa no otusashuishiri pakno akoisamka kusu ne na. 
2TH.1.11	Chikoro Kamui anak ne gusu echi anishuk ambe epeka oupak no an utara echi ne hunak sanniyo hine kiroro ani obitta no okai pirikap kon-rusuibe newa eishokor-i iki ikip uweomare kuni ne, ramma-kane echi utara gusu chi utara ne yakka inonno-itak ash ruwe ne; 
2TH.1.12	tambe anak chikoro Kamui irenga newa Utarapa ne Yesu Kiristo an nei no, Chikoro Utarapa ne Yesu Kiristo kon reihei echi oshiketa, samata, echi utara Shinumaoshiketa anupekte kuni gusu an ambe ne ruwe ne na.
2TH.2.1	Iriwak utara, chikoro Utarapa ne Yesu Kiristo ek kusu ne a arabe newa Shinuma orun chi utara uwekarapa ash ambe newa gusu echi koramkoro ash ruwe ne; 
2TH.2.2	tambe anak Utarapa toho tane an sekorobe gusu iteki echi keutura autumashire tunash, ramat ani ne yakka, itak ani ne yakka, un orowa no aette kambi ani ne yakka, iteki keutum chiukopoyere kuni 
2TH.2.3	an arabe ne; nep ne yakka gusu iteki inan guru ne yakka echi kokandamare yan: inambe gusu ne yakun, hoshiki no eyaikoemaka arabe an, samata, nei a chikokatpak ainu, nei a aisamka ambe poho anukara shomoki chiki, 
2TH.2.4	nei toho shomo an ruwe ne; nei guru anak ne obitta no okai Kamui aporosep okkeukashi hene ongami kunip okkeukashi hene yairiknare epokbap ne; Kamui kora kenru ta a kane yaikota Kamui ne kara pakno poka iki guru ne ruwe ne. 
2TH.2.5	Kuani naa echi tura no ku an rapoketa tap okaibe gusu echi nure ash nisa sekorʼambe echi eshkarun shomoki ruwe he an? 
2TH.2.6	Nei guru yaikota koro pakihi ta anukare kuni ne tane shinuma shinnatush ambe echi eraman ruwe ne. 
2TH.2.7	Inambe gusu ne yakun, ikashpaotte otereke mukkep anak ne tane monraige shiri-ki: ouse nei guru oyake un auk pakno shinnatushbe an ruwe ne. 
2TH.2.8	Orowa, okake an koro, Utarapa ne Yesu anak koro paro oma heisepa ani raige wa iki koro ek wa an arabe ani isamka nei ikashpaotte otereke guru anukare kusu ne na; 
2TH.2.9	aige, nei utara anak ne kashiaobiuki kuni ne sonep omap ambe shomo uina nisa ruwe ne gusu, 
2TH.2.10	nei guru anak ne Satan iki-hi korachi, usa okai kiroro newa shiroshi newa shunge iyokonnurep, samata, aisamka kuni gusu an utara gusu usa okai kokandama arabe newa oupeka-sakbe koro wa ek ruwe ne. 
2TH.2.11	Nei utara anak ne shungep eishokoro kuni ne, tambe gusu Kamui nei utara orun ouhaitap ikichi kuni arabe omande ruwe ne: 
2TH.2.12	tambe anak ne sonep eishokoro shomoki wa oupeka-sakbe enupetne obitta no okai utara akoipishi kuni gusu an ap ne ruwe ne.
2TH.2.13	Koroka, Utarapa orowa no aomap an iriwak utara, atpake wano Kamui anak ne Ramat ashkannere ambe newa sonep eishokoro ambe otta echi numge wa kashiobiuki gusu, ramma-kane echi utara gusu Kamui koyaiiraige kunip chi ne ruwe ne; 
2TH.2.14	chikoro Utarapa ne Yesu Kiristo koro nupeki akore kuni ne, Shinuma anak ne chikoro pirika shongo ankushkerai tata otta echi nishuk nisa ruwe ne. 
2TH.2.15	Tambe gusu iriwak utara, tumashnu no roshki, orowa, itak ani hene ne ya chi nuye kambi ani hene ne ya aepakashnu oina shikkashima yan.
2TH.2.16	Tane chikoro Utarapa ne Yesu Kiristo yaikota hemhem un omap wa irenga ankushkerai otusashiri pakno an omaoma ambe newa pirika chipachipa ambe un koropare chikoro Michi ne Kamui hemhem anak ne, 
2TH.2.17	echi koro sambe omaoma hine obitta no okai pirika ikip newa itak otta roshkire kuni akoramkon na.
2TH.3.1	Orokeseta, iriwak utara, echi tumta korachi poka, Utarapa koro itak shipiraspa wa anupekte kuni ne, 
2TH.3.2	un gusu inonno-itak ki wa un kore; samata, sambe oheuge newa wen utara orowa no chi utara aouhaitare kuni ne inonno-itak yan; obitta no okai utara anak eisbokor-i atte shomoki ruwe ne gusu ne na. 
2TH.3.3	Koroka, Utarapa anak ne ikipniukeshbe ne hine echi roshkire hemhem ki, wenbe gusu echi koshiratki hemhem ki kusu ne na. 
2TH.3.4	Orowa, echi kashpaotte ash okaibe echi iki shiri okai sekorobe hemhem, echi iki kusu ne sekorobe ka hemhem, echi utara gusu Utarapa oshiketa eishokoro ash ruwe ne. 
2TH.3.5	Utarapa anak ne Kamui omap-i otta hemhem, Kiristo gusu an yaiyupupu ambe otta hemhem echi koro sambe tura kuni akoramkon na.
2TH.3.6	Orowa, iriwak utara, un orowa no akoropare oina korachi shomoki wa uottumashi apkash pishno okai iriwak wano yai-shishire kuni, chikoro Utarapa ne Yesu Kiristo kon reihei ankushkerai echi kashpaotte ash na. 
2TH.3.7	Inambe gusu ne yakun, echi utara anak ne un eikoisamba kunip ne sekoro echi yaikota eraman ruwe ne: chi utara yaikota anak ne echi tumugeta okai rapoketa uottumashi ki ka shomoki nisa ruwe ne gusu ne na: 
2TH.3.8	samata, oro sange shomoki no inan guru koro aep shomo chi e, koroka, echi tumuge un inan guru ne yakka iteki airamukurukuru kuni ne tokap ne yakka anchikara ne yakka monraige wa nuwap nisa ruwe ne: 
2TH.3.9	shomo uk kuni utara cbi ne wa gusu an ambe shomo ne, koroka, echi utara anak un eikoisamba kuni ne, echi gusu aikoikarabe ne yaikara nisa ne ruwe ne a ambe ne na. 
2TH.3.10	Inambe gusu ne yakun, echi tumugeta okai ash rapoketa, tambe ikashpaotte ash nisa ruwe ne; — Inan guru ne yakka shomo monraige yakun, shinuma iteki ibe yak pirika. 
2TH.3.11	Inambe gusu ne yakun, echi tumugeta uottumashi iki hine pon no ka shomo monraige, koroka, katukari utara okai sekoro chi nu ruwe ne gusu ne na. 
2TH.3.12	Tane nei no okai utara mo no monraige wa yaikota koro aep ibe kuni ne Utarapa ne Yesu Kiristo oshiketa onishnishi wa kashpaotte ash ruwe ne. 
2TH.3.13	Koroka, echi utara gusu anak, iriwak utara, pirikap iki gusu iteki shingi yan. 
2TH.3.14	Nen ka tan kambi kata anuye wa an chi ki itak koitaknu shomoki guru an chiki, nei guru shirosh omare yan, aige, iteki echi aeyainikoroshmare kuni ne shomo shinuma tura yan. 
2TH.3.15	Yakka aepokba kuni guru ne sekoro iteki esanniyo, koroka, iriwak ne guru nei no epakashnu yan.
2TH.3.16	Nei ta pakno nei wa ne yakka itomo koro Utarapa yaikota echi orun itomo irenga sange kuni akoramkoro. Utarapa obitta no okai echi utara tura no an kuni akoramkon na.
2TH.3.17	Pauros ne kuani anak ne yaikota koro teke ani ekap an itak nuye na, nei ambe anak pishno ku sange kambi kata ku goro shirosh ne: nei no ku nuye ruwe ne. 
2TH.3.18	Chikoro Utarapa ne Yesu Kiristo korʼirenga obitta no okai echi utara tura no an kuni akoramkon na.
1TI.1.1	Chikoro un kashiobiukip ne Kamui ikashpaotte newa, gusu echipachipa ash Kiristo Yesu ankushkerai Kiristo Yesu koro Apostoro ne akara Pauros ku ne anak ne, 
1TI.1.2	eishokor-i gusu son no an ku poho ne Timoteos otta kambi ku omande na: Michi ne Kamui newa chikoro Utarapa ne Kiristo Yesu orowa no irenga hemhem, rampoken hemhem, itomo hemhem echi kore an kuni akoramkon na.
1TI.1.3	Etokota Makedonia moshirʼotta ku arapa ita eani anak ne Epesos kotan ta riya hine, okai an utara anak ne moshima an epakashi iteki epakashnu, samata, eishokor-i oma Kamui orowa no ashikkashimare ambe shomo ne no an, 
1TI.1.4	koroka, makangane upahunara ambe hetukure uwepekere newa ainu ikiri reihei gusu an orushpe iteki ekotanu wa esanniyo kuni ne ku ikashpaotte ash korachi, tane ne yakka ku iki na. 
1TI.1.5	Koroka, nei ikashpaotte eramushinnere ambe anak turu-sak sambe wano omap-hi oashinge ambe hemhem, aotkeotke shomo ne an keutura korobe hemhem, kankapkapeka sak no an eishokor-i atte ambe hemhem ne ruwe ne: 
1TI.1.6	tapan okaibe gusu sereke okai utara ihaita wa oha-itak eun eshirihoshi henoye nisa ruwe ne; 
1TI.1.7	nei utara anak ne yaikota sange itak hene shiyuppa no ye orushpe ikkeu hene erampeutek a yakka, tuitak epakashnu utara ne rusui ruwe ne. 
1TI.1.8	Koroka, ainu anak ne oheuge sak no nei tuitak eiwange yakun, tuitak anak pirikap ne sekoro chi eraman; 
1TI.1.9	tambe ka chi eraman, tuitak anak ne oupeka utara gusu akarape shomo ne, koroka, ihaita keutura koro utara newa itakkashi utara gusu Kamui kooripak shomoki utara newa chikokatpak utara gusu, turu-ush utara newa momok utara gusu, michihi raige utara newa unuhu raige utara gusu, keweuk utara gusu, 
1TI.1.10	hoiyo utara gusu, ukokateaikap utara gusu, ainu eikka utara gusu, shunge utara gusu, ikoshunge utara gusu, samata, nep ne yakka nisashnu epakashi kopakeat shomo ne ambe an chiki, nei ambe gusu tuitak akan na; 
1TI.1.11	tambe anak en shikkashimare shinnunuke an Kamui arakuru gusu an pirika shongo nei no an ap ne ruwe ne na.
1TI.1.12	En eashkaire chikoro Utarapa ne Kiristo Yesu ku koyaiiraige na, Shinuma anak ne ikipniukesh guru ku ne sekoro esanniyo hine otta ku yaishieiwangere kuni ne en atte nisa ruwe ne gusu ne na; 
1TI.1.13	etokota Kamui koatchap ku ne, keshke guru ku ne, shomo yaikatanu ki guru ku ne a yakka: aige, ku eumbipka wa erampeutek no nei no ku iki nisa ruwe ne gusu aerampokiwen wa a en kore an na; 
1TI.1.14	orowa, chikoro Utarapa korʼirenga anak Kiristo Yesu oshiketa an eishokor-i newa omap ambe tura shi no nuye an no an nisa ruwe ne na. 
1TI.1.15	Kiristo Yesu anak ne katpak koro utara kashiobiuki gusu moshirʼotta ek nisa ruwe ne ari an itak anak ne son no ambe ne, utara shikkashima kuni an itak ne ruwe ne na; nei utara tumuge ta iyotta wenbe ku ne ruwe ne! 
1TI.1.16	Yakka, tapan ikkewehe an gusu a en erampokiwen wa akore ruwe ne, tewa no shiokere shomoki inotu aoma kuni ne Shinuma eishokoro utara epeka shiroshi ne gusu iyotta wenbe ne en otta Yesu Kiristo anak ne obitta no okai koro ramushiporore ambe nukare kuni gusu ne na. 
1TI.1.17	Tane, otusashuishiri pakno an, munin shomoki, anukara eaikap, patek Kamui ne, Moshiri shikkashimap otta aeoripakbe newa arakuru newa ramma-ramma an na. Amen. 
1TI.1.18	Ku poho ne Timoteos, ani pirika tumi e kotumikoro iki kuni ne, teeda e kashita etoko arapa uweingarape an korachi, 
1TI.1.19	ku e ikashpaotte ash na; aotke-otke shomo ne an keutura ani korachi eishokor-i atte yan; sereke okai utara anak ne nei ambe epeka eyaikoemaka hine eishokor-i gusu mimam-awende okere ruwe ne: 
1TI.1.20	nei utara tumugeta Humenaios newa Areksandros okai; aige, nei utara iteki Kamui koatcha kuni ne aepakashnu gusu, Satan otta ku arapare nisa ruwe ne na.
1TI.2.1	Obitta no okai utara gusu koramkoro itak hemhem, inonno-itak hemhem, Kamui anishuk itak hemhem, yaiiraige an ambe hemhem, hoshiki no aye kuni kuani e onishnishi ash na; 
1TI.2.2	Moshiri shikkashima utara newa pase nrondum koro utara gusu ne yakka; tambe anak nekon a ka Kamui kooripak an no yaikatanu hine ratchitara wa itomo kon no oshiroma kuni gusu ne na. 
1TI.2.3	Nei no ikichi ambe anak ne un kashiobiukip ne Kamui tek-samata pirika newa nupetnere ambe ne; 
1TI.2.4	obitta no okai utara kashiaobiuki wa sonep eraman kuni ambe anak ne Shinuma koro keutum ne ruwe ne. 
1TI.2.5	Inambe gusu ne yakun, shine Kamui an, Kamui newa ainu uturu shine iyuturuoma guru an, ainu ne, 
1TI.2.6	Kiristo Yesu ne, Shinuma anak ne obitta no okai utara kikiraye gusu yaikota yaiyange nisa ruwe ne; aige, yaikota koro pakihi ta aepaweteshu an ambe ne na; 
1TI.2.7	nei ambe assuru ashte guru newa Apostoro ne kuni gusu a en atte okere (sonep ku ye, ku shunge shomoki,) eishokor-i newa sonep Oya un utara epakashnu gusu a en atte an na.
1TI.2.8	Tambe gusu nei ita ne yakka okai utara anak ne kimakara newa utumashi keutum isam no turu-sak tekehe puni hine inonno-itak ki kuni ku kon rusui ruwe ne. 
1TI.2.9	Tambe nei no shiwente utara oripak an hine yaikatanu wa pirikap kopakeat amip ani yaimire; otop oshke ambe ani hene kongani ani hene ikani ani hene ataye yupke amip ani hene iteki ki yak pirika; koroka, 
1TI.2.10	(Kamui kooripak sekoro ye shiwente utara kopakeat korachi) pirika ikip ani ki yan. 
1TI.2.11	Shiwente guru anak ne itaknu wa eyaihannokkara yak pirika. 
1TI.2.12	Koroka, shiwentep anak ne epakashnu wa okkai esapane ambe ku ramuoshma shomoki, koroka, mo no an yak pirika Inambe gusu ne yakun, 
1TI.2.13	Adam anak ne hoshiki no akara, okaketa Hefa; shui, Adam akokandama shomoki, 
1TI.2.14	koroka, nei shiwentep akokandama wa chikokatpak ki okere ruwe ne: 
1TI.2.15	koroka, nei utara yaikatanu ambe tura eishokor-i atte hemhem ki, omap ambe hemhem ki, aturu-saktep otta an hemhem iki yakun, poho shikore ita akaobiuki kusu ne na.
1TI.3.1	Nei itak ambe sonep ne. Nen ka episkopos moni gusu yaishieiwangere-hi hunara guru an chiki, shinuma pirika ambe kon rusui ruwe ne. 
1TI.3.2	Tambe gusu episkopos anak ne aekot kuni ushike sak, ouse shine mat koro, yairamatte wayashnu keutum koro, irammakaka an, ikateomare ki, epakashnu eashkai, shomo iku-sakayo ki, 
1TI.3.3	ainu kokik shomoki guru ne kunip ne; koroka, yaikatanu keutura koro, koiki kopan, aetunne kuni ani eyaiepirikare ambe shomo ko-omap guru ne kunip ne: 
1TI.3.4	pirika no yaikota kot chisei epungine hine nep yaikatanu ambe tura koro poho itaknure; 
1TI.3.5	(koroka, ainu anak ne nekon a yaikota koro uni epungine ambe erampeutek chiki, hemanda iki wa Kamui karisia shikkashima eashkai ruwe he an? tanebo baptisma akore guru shomo ne,) 
1TI.3.6	ikineipeka shinuma pakesara wa nitne kamui nei no aesanniyo korachi aesanniyo kusu ne na. 
1TI.3.7	Naa moshima, soita okai utara anak shinuma gusu pirika paweteshu ambe koro kunip ne; ikineipeka shinuma aesapse wa nitne kamui koro akbe oro-oshma kusu ne na. 
1TI.3.8	Diakonos utara ne yakka yaikatanu kunip ne, iteki tu parumbe koro, iku rui shomoki, aetunne kuni ani yaiepirikare ambe kon rusui shomoki; 
1TI.3.9	turu-sak keutum ani eishokor-i gusu an mukke ambe shikkashima. 
1TI.3.10	Tan utara hoshiki no aeshiruwande yara; orowa, wen-buri sak yakun, diakonos korachi yaishieiwangerere yan. 
1TI.3.11	Shiwente utara ne yakka yaikatanu kunip ne, shomo ohaigekara, yairamatte, nep ne yakka gusu son no ambe ki kunip ne ruwe ne. 
1TI.3.12	Diakonos utara anak ne ouse shine mat koro wa irammakaka yaikota koro uni newa poho utara epungine. 
1TI.3.13	Inambe gusu ne yakun, diakonos ki kuni moni epeka pirika no yashieiwangere okere utara anak ne yaikota gusu pirika assuru koro, samata, Kiristo Yesu otta an eishokor-i gusu shi no rametok kon no an kusu ne ruwe ne gusu ne na.
1TI.3.14	Naa pon no okaketa e orun ku oman kuni ku chipachipa wa tapan okaibe ku nuye ruwe ne; 
1TI.3.15	koroka, ohon no uturuta shomo ku ek yakun, Kamui kora kenru ta ainu utara anak ne nekon a iki yak pirika ya e eraman kuni gusu ne na, nei ambe anak ne ishu Kamui koro karisia ne, sonep gusu an ikushpe newa asamaha ne ruwe ne. 
1TI.3.16	Orowa, shomo aye a yakka, Kamui kooripak gusu an mukke ambe anak ne poro ruwe ne; Shinuma anak ne kam oshiketa anukara, ramat oshiketa oupekap ne aesanniyo, Kamui hau-turumbe orowa no anukara, moshiri uirup tumuge ta aeupaskuma, moshiri kata aeishokoro an, arakuru orun auk okere na.
1TI.4.1	Koroka, okake an pakihi ta sereke okai utara anak ne kokandama ramat newa nitne kamui utara koro epakashi inu hine shunge itak ki utara kankapkapeka 
1TI.4.2	ambe ankushkerai seisek kani ani korachi koro keutura auhuyeka wa eishokor-i gusu eyaikoemaka kusu ne ari Ramat anak irammataka ye ruwe ne; 
1TI.4.3	nei utara matakore ambe hattoki hemhem ki, sonep eishokoro wa eraman utara iyaiiraige koro auina kuni Kamui kara aep gusu shomo ramnu ki ambe kashpaotte hemhem ki ruwe ne. 
1TI.4.4	Kamui karape obitta pirika ruwe ne, aige, iyaiiraige an keutura ani auina yakun, 
1TI.4.5	aemaka kuni ambe isam ruwe ne.
1TI.4.6	Eani anak ne tapan okaibe iriwak utara eshkarunde chiki, Kiristo Yesu koro pirika diakonos e ne wa, eishokor-i gusu an itak otta hemhem, e iki pirika epakashi otta hemhem areshpa guru e ne kusu ne na: 
1TI.4.7	koroka, momok uwepekere newa bakko ramkoro an uwepekere eshishi yan. 
1TI.4.8	Orowa, Kamui kooripakbe ani yaikota yairiterite yan: inambe gusu ne yakun, netobake gusu an yairiterite ambe anak ne pon no ka epirikare kunip ne, koroka, Kamui kooripak ambe anak ne nep ne yakka gusu epirikare kunip ne, aige, tane an inotu gusu ne yakka, okaketa an inotu gusu ne yakka eitakamkire aeoma an ambe ne ruwe ne gusu ne na. 
1TI.4.9	Nei itak ambe anak ne sonep ne, auk kuni oupak an ambe ne na. 
1TI.4.10	Tan ikkewehe an gusu chi utara anak ne monraige wa shiyuppa no iki, inambe gusu ne yakun, chi utara anak ne obitta no okai utara, makangane eishokor-i atte utara, koro kashiobiukip ne ishu Kamui gusu chipachipa ruwe ne na. 
1TI.4.11	Tap okaibe kashpaotte hemhem ki, epakashnu hemhem ki yan. 
1TI.4.12	Inan guru ne yakka iteki e paha ponbe esapse kuni ne ki yan; koroka, itak otta ne yakka, iki buri otta ne yakka, omap ambe otta ne yakka, eishokor-i otta ne yakka, turu-sakbe otta ne yakka, eishokoro wa okai utara gusu aekoikarabe ne yaikara yan. 
1TI.4.13	Ku ek pakno, karabi-orooitak ambe, onishnishi ambe epakashnu ambe ki yan. 
1TI.4.14	Puresbuteros utara koro teke e kashiketa aande-hi tura uweingara ambe ani akore an eikrap iteki isaika no koro yan. 
1TI.4.15	Tap an okaibe gusu muchinashnu no iki yan; nei ambe orun ramne no yaikoropare yan; e ki ikip obitta no okai utara otta anukara kuni gusu ne na. 
1TI.4.16	Yaikota gusu ne yakka e iki epakashnu ambe gusu ne yakka yaitubare yan. Tap okaibe oshiketa riya yan; inambe gusu ne yakun, tap ambe e ki chiki, eani anak ne yaikota ne yakka e nu utara ne yakka e kashiobiuki kusu ne na.
1TI.5.1	Ekashi ne chiki iteki kopashirota, koroka, michi korachi onishnishi yan; 
1TI.5.2	upen utara ne yakun; uiriwak utara korachi; rupne shiwentep utara ne yakun, habo korachi, upen mat ne yakun, nep turu-ushbe sak no, turesh korachi iki yan. 
1TI.5.3	Son no okai shiyompiyara shiwentep kooripak yan. 
1TI.5.4	Koroka, nei shiyompiyara shiwentep anak poho hene mitpo hene koro yakun, nei utara anak ne yaikota koro uni un utara epeka hoshiki no kooripak ki hene koro eshikop utara tasa kore kuni iki yak pirika; tambe anak ne Kamui nupetnerep ne ruwe ne gusu ne na. 
1TI.5.5	Koroka, son no newa shiyompiyara ne hine shinen ne po an shiwentep anak ne Kamui echipachipa, aige, kunne to ta ne yakka tokap to ta ne yakka ramma-kane Kamui koramkoro hemhem ki inonno-itak hemhem ki ruwe ne. 
1TI.5.6	Koroka, shiniwe patek gusu iki shiyompiyara shiwentep anak ne shiknu rapoketa rai wa an ruwe ne. 
1TI.5.7	Nei utara anak ne aekot kuni ushike isam kuni ne tap okaibe ne yakka kashpaotte yan. 
1TI.5.8	Koroka, inan ainu ne yakka yaikota korobe gusu, makangane yaikota koro uni un utara gusu, etoko-oiki shomoki yakun, shinuma anak aeishokor-i eshikashke ruwe ne, aige, eishokoro shomoki guru kasu no wen guru ne ruwe ne na. 
1TI.5.9	Ouse shine ainu kon machi ne, samata, pirika buri gusu pirika assuru koro hine hotne pa pokashnu pa an yakun, iteki shiyompiyara oma kambi kata sapa nuye yan, 
1TI.5.10	nei guru anak ne poho utara reshpa yakun, atchi un utara ayando kore yakun, ashkanne utara chikiri uraye yakun, yairamhekonro utara kaobiuki yakun, shiarikiki no obitta no okai pirika ikip nei no iki yakun, sapaha nuye yan. 
1TI.5.11	Koroka, upen shiyompiyara shiwentep gusu iteki sapaha nuye yan: inambe gusu ne yakun, nei utara Kiristo gusu keutum ehaita chiki, 
1TI.5.12	shui soshipi rusui; aige, nei utara anak ne atpakta koro eishokor-i atte keutum eyaikoemaka gusu ekokatpakte ruwe ne na. 
1TI.5.13	Samata, nei no okai utara anak ne toranne iki wa chisei pishno shioyapkire apkash; toranne patek shomo ne koroka paro-rui ne yakka ki, moshima guru orushpe orun isaikako, aige, shomo aye kuni itak ye ruwe ne. 
1TI.5.14	Tambe gusu, upen shiwentep utara anak ne hoku koro wa poho shikore, orowa, epokba guru oitakushi gusu an ika shomo kore hine koro uni shikkashima kuni ku kon rusui ruwe ne; 
1TI.5.15	inambe gusu ne yakun, sereke an utara anak ne tane ne yakka Satan orun henoye okere ruwe ne. 
1TI.5.16	Eishokoro iki shiyompiyara shiwentep koro shiwentep an chiki, shinuma nei utara kaobiuki yak pirika, aige, son no an shiyompiyara kaobiuki eashkai kuni ne iteki karisia seire yan.
1TI.5.17	Pirika no epungine puresbuteros utara eusamanu aainukoro kunip ne sekoro esanniyo yan, makangane nei itak gusu ne yakka epakashnu ambe gusu ne yakka monraige utara epeka nei no iki yan. 
1TI.5.18	Inambe gusu ne yakun, amam ibehe oashinge beko otta iteki etukarip eunu yan, sekorʼambe Kamui kambi kata anuye wa an ruwe ne gusu ne na. Samata, monraige guru anak ne koro pummaha akore kunip ne ruwe ne na. 
1TI.5.19	Tun ren paweteshu guru iki ambe shomo ne yakun, puresbuteros epeka eiyonnuppa ambe iteki uk yan. 
1TI.5.20	Chikokatpak utara okai chiki, moshima okai utara ishitoma kuni ne obitta no okai utara shik-samata pakashnu yan. 
1TI.5.21	Oheuge sak no tap okaibe e iki, ainu kashiramu gusu shomo ki no nep ne yakka ki kuni ne Kamui tek-samata newa Kiristo Yesu teksamata newa anumge wa okai Kamui hauturumbe tek-samata newa e ikashpaotte ash na. 
1TI.5.22	Yaitunashka wa ainu kata iteki teke ande, shui, moshima guru tura iteki chikokatpak koro: yaituru-sak no e an kuni ki yan. 
1TI.5.23	Tewa no ouse wakka patek shomo iku, koroka, e honihi gusu hemhem kanna-kanna e etashumka ambe gusu tonoto pon no ka eiwange yan. 
1TI.5.24	Sereke okai utara koro chikokatpak anak ne etoko wano aeramanbe ne, aige, aesanniyo kuni ne hoshiki no arapa; orowa, sereke okai utara korobe gusu anak, nei ambe iyoshi no arapa ruwe ne. 
1TI.5.25	Tambe nei no ne yakka anukarape ne pirika ikip okai; orowa, pirika shomo ne ambe anak anuina eaikap ruwe ne.
1TI.6.1	Rekut unbe pokta ausshiune wa okai utara yaikota koro nishpa aainukoro kunip ne sekoro esanniyo yak pirika, tambe anak ne Kamui reihei newa nei epakashi shomo akoatcha kuni gusu ne na. 
1TI.6.2	Orowa, eishokor-i atte nishpa utara koro utara anak ne, iteki nei utara pange yak pirika, iriwak utara ne ruwe ne gusu ne na; torota, makangane otta yaishieiwangere yak pirika, inambe gusu ne yakun, nei pirika ikip koro utara anak ne eishokoro utara ne, omap ki utara ne ruwe ne. Tap okaibe epakashnu wa onishnishi yan.
1TI.6.3	Moshima okai epakashi epakashnu hine, nisashnu itak, chikoro Utarapa ne Yesu Kiristo koro itak otta hemhem Kamui kooripak korachi an epakashi otta hemhem ramuoshma shomoki guru an chiki: 
1TI.6.4	nei guru anak nep ne yakka erampeutek wa pittaranne, koroka, Kamui kooripak ambe anak ani eyaiepirikare kunip ne sekoro yainu wa eyaitunnap keutum hemhem, upaore ambe hemhem, Kamui koatcha ambe hemhem, wenbe eyainu ambe hemhem, keutura munin wa 
1TI.6.5	sonep sak wa oheuge upahunara hemhem patek iki guru ne ruwe ne. 
1TI.6.6	Koroka, Kamui kooripak wa yaiyainuwere ambe anak ne poro aepirikarep ne: 
1TI.6.7	nep ne yakka koro wa moshirʼotta araki ash shomoki, samata nep ne yakka koro wa moshiri kohoppa eaikapbe ne ruwe ne gusu ne na: 
1TI.6.8	koroka, aep newa amip chi koro hine yaiyainuwere ki kusu ne na. 
1TI.6.9	Koroka, yaieoteknure rusui utara anak ne, isamka ambe newa wen ushike ta utara esumba wa aronnu korachi an akoramnukara ambe newa akbe newa inne no okai ohaita iwende ibeporore ambe oro-oshma ruwe ne. 
1TI.6.10	Inambe gusu ne yatun, ichen omap ambe anak ne usa okai wenbe koro shinrit ne ruwe ne: sereke okai utara anak ne nei ambe epa kuni iki hine eishokor-i wano ashiren, aige, inne no okai shirikirap ani yaiotke kushna nisa ruwe ne na.
1TI.6.11	Koroka, Kamui koro ainu e ne gusu, tap okaibe eshaot yan; aige, oupeka ambe, Kamui kooripak ambe, eishokor-i atte ambe, omap ambe, yaiyupupu ambe, 
1TI.6.12	ramushiroma ambe keseamba yan. Eishokor-i gusu an pirika tumi iki yan, otusashuishiri pakno an inotu shikkashima yan, nei ambe gusu e nishuk an okere, samata, inne utara shik-samata pirika paweteshu ambe e ki nisa ruwe ne. 
1TI.6.13	Obitta no okaibe shiknu kuni ne koshiratki Kamui tek-samata ne yakka, Pontio Pirato kotchaketa pirika paweteshu ambe iki Kiristo Yesu shik-samata ne yakka e kashpaotte ash na; 
1TI.6.14	chikoro Utarapa ne Yesu Kiristo anukara pak no, echi sak no, aekot kuni ushike isam no, 
1TI.6.15	nei ikashpaotte shikkashima yan: yaikota koro pakihi ta Shinuma nei ambe nukare kusu ne, Shinuma anak ne shinnunuke an patek Sapanep ne Ahekote nishpa utara ok kashi an Ahekote Kamui ne, utarapa utara ok kashi an Utarapa ne ruwe ne; 
1TI.6.16	Shinuma patek shomo rai-ambe koro hine otta karange no arapa eaikap shiripekere ta oshiroma ruwe ne; inan guru ne yakka naa shomo Shinuma nukara, samata, Shinuma nukara eaikap ruwe ne; Shinuma orun otusashuishiri wano otusashuishiri pakno an aainukorobe newa kiroro an na. Amen.
1TI.6.17	Tan moshiri ta okai wa oteknu utara anak ne iteki yaiesanniyorire hene ki, iteki autumotne an ikoro eyaikopashte hene ki, koroka, ani eyainupetnere kuni gusu nuye an no obitta no okaibe un kore Kamui eyaikopashte kuni ikashpaotte yan; 
1TI.6.18	nei utara pirikap iki, 
1TI.6.19	pirika iki ambe gusu nuye an no iki, eimek wa utara tura no koro hine iyoshi no ek kusu ne pakihi gusu, yaikota gusu pirika asamaha ande wa nei inotu, son no inotu, aeumashnure kuni ne kashpaotte yan.
1TI.6.20	Aa Timoteos, e shikkashimare an okaibe epungine hine momok an oha-hawe orowa no hene shunge no aye eramushbe epokbap orowa no hene yaiohaitare yan; 
1TI.6.21	sereke okai utara anak ne nei okaibe eishokoro kunak ye wa eishokor-i ohaita nisa ruwe ne na.
1TI.6.21	Irenga e otta an kuni akoramkon na.
2TI.1.1	Kiristo Yesu oshiketa an inotu akore kuni eitakamkire an korachi Kamui irenga ankushkerai Kiristo Yesu koro Apostoro ne Pauros ku ne anak ne, ku omap an poho Timoteos otta kambi omande na: 
2TI.1.2	irenga hemhem rampoken hemhem itomo hemhem Michi ne Kamui newa chikoro Utarapa ne Kiristo Yesu orowa no an kuni akoramkon na.
2TI.1.3	Tokap ne yakka kunne ne yakka echi nukan rusui hine okere shomoki no ramma echi eshkarun wa ku inonno-itak, aige, ku goro ekashi utara wano aotke-otke shomo ne an keutum ani otta ku yaishieiwangere Kamui ku yaiiraige na, 
2TI.1.4	echi nupe ku eshkarun wa shiri ku nupetne kuni ne nei no ku ki na; 
2TI.1.5	orowa, e onnaigeta an kankapkapeka sak eishokor-i a en eshkarunde an; hoshiki no nei ambe anak ne e koro huchi Rois newa e koro habo Euneike oshiketa an; orowa, e onnaigeta ne yakka an sekoro ku eishokon ruwe ne. 
2TI.1.6	Tapan ikkewehe an gusu, ku teke e kashi-ta ku ande ankushkerai Kamui orowa akore ambe e paraparasere kuni ne e eshkarunde ash ruwe ne. 
2TI.1.7	Inambe gusu ne yakun, Kamui anak ne ishitoma kuni gusu an ramat un kore shomoki, koroka, kiroro newa omap ambe newa keutum yaieashirikara kuni ramat un kore nisa ruwe ne.
2TI.1.8	Tambe gusu chikoro Utarapa gusu an paweteshu ambe hene, Shinuma gusu upakashnu chisei ta an guru ne kuani gusu hene iteki yainikoroshma yan: koroka, Kamui kiroro nei no an pirika shongo tura wenbe gusu eyairamkoiki yan; 
2TI.1.9	Shinuma anak ne un kashiobiuki nisa, ashkanne nushuk ambe ani un tak, iki ikip nei no an korachi shomo ne, koroka, otusashuishiri an pakihi etokota Kiristo Yesu oshiketa okai wa un kore Shinuma yaikota koro keutura newa irenga an korachi nep; 
2TI.1.10	aige, nei ambe anak ne chikoro un Kashiobiukip ne Kiristo Yesu ek-hi ani anukare nisa ruwe ne; Shinuma anak ne rai ambe isamka wa pirika shongo ankushkerai inotu newa shomo muninbe sarare nisa ruwe ne; 
2TI.1.11	nei ambe gusu eupaskuma ki guru, Apostoro ne guru, epakashnu guru ne kuni akara ainu ku ne ruwe ne. 
2TI.1.12	Tap ambe gusu obitta no tan okaibe ku eramushitne wa an: yakka ku yainikoroshma shomoki ruwe ne; inambe gusu ne yakun, ku eishokoro okere guru ku eamkiri, orowa, ku shikkashima re okaibe Shinuma nei toho gusu epungine eashkaibe ne sekoro ku eishokon ruwe ne gusu ne na. 
2TI.1.13	En orowa no e nu okere nisashnu an itak katuhu gusu anak, Kiristo Yesu oshiketa an eishokor-i atte ambe newa omap ambe ani shikkashima yan. 
2TI.1.14	Aokai ashikkashimare okere pirika ambe gusu anak, e onnaigeta oshiroma wa an Ashkanne Ramat ankushkerai epungine yan.
2TI.1.15	Tambe e eraman, Asia moshiri ta okai utara obitta en orowa no hosari okere; nei utara tumugeta Pugeros newa Herraogones okai ruwe ne. 
2TI.1.16	Onesiporos koro uni un utara Utarapa erampokiwen wa kore kuni ku koramkoro; inambe gusu ne yakun, shinuma anak ne kanna-kanna en sambe shiturire nisa, orowa, 
2TI.1.17	ku shinkop gusu shomo yainikoroshma ki; koroka, Roma kotan ta an ita irammakaka en hunara hine 
2TI.1.18	en pa nisa ruwe ne (Utarapa toho ta Utarapa anak ne shinuma erampokiwen wa kore kuni ku koramkoro); samata, Epesos kotan ta hempak inne okaibe ani shinuma en gusu yaishieiwangere ambe aokai pirika no eraman ruwe ne na.
2TI.2.1	Tambe gusu ku poho ne aokai, Kiristo Yesu oshiketa an irenga otta yaitumashnure yan. 
2TI.2.2	Orowa, inne paweteshu utara tumugeta en otta e nu okere okaibe, epakashnu eashkai sone an moshima utara otta ne yakka shikashimare yan. 
2TI.2.3	Kiristo Yesu koro pirika tumikoro guru korachi uturu wenbe eyairamshitne yan. 
2TI.2.4	Nep tumi-koro gusu iki guru ne yakka tan moshiri ta ishu kuni gusu an okaibe gusu shomo yainishomapte ruwe ne; tambe anak ne tumi-koro guru gusu shinuma sapaha nuye guru nupetnere kuni gusu ne na. 
2TI.2.5	Samata, nei shinot gusu ukirorowande guru an chiki, ikashpaotte nei no iki shomoki yakun, 
2TI.2.6	sapa-umbe shomo aunu ruwe ne Monraige wa etoita gurʼanak ne hoshiki no nei hetuku ibehe ibe kunip ne. 
2TI.2.7	Ku ye itak esanniyo yan; nep ne yakka gusu Utarapa anak ne e eramande kusu ne gusu ne na. 
2TI.2.8	Ku iki shongo nei no an, Dabid sanikiri ne, rai-i orowa no hetopo-shiknu Yesu Kiristo eshkarun yan: 
2TI.2.9	nei shongo gusu wen-buri ki guru korachi a en tupetupe wenbe eyairamshitne wa an na; koroka, Kamui itak anak ne atupetupe shomoki ruwe ne. 
2TI.2.10	Tambe gusu, anumge wa okai utara gusu obitta no okaibe ku eyaishiporore ruwe ne, nei utara ne yakka Kiristo Yesu tura otusashuishiri pakno an arakuru ne kashiobiuki ambe akore kuni gusu ne na. 
2TI.2.11	Nei aye itak ambe sonep ne: inambe gusu ne yakun, Shinuma tura no chi rai yakun, Shinuma tura no shiknu ash ne yakka ki kusu ne; 
2TI.2.12	yaishiporore yakun, Shinuma tura no epungine kusu ne; Shinuma eshikashke ash yakun, Shinuma un eshikashke ne yakka ki kusu ne: 
2TI.2.13	chi utara anak ne sone ambe shomo ne a yakka, Shinuma ramma sonep ne; Shinuma yai-eshikashke eaikap ruwe ne gusu ne na.
2TI.2.14	Tapan okaibe gusu nei utara eshkarunde yan, aige, ani eyaiepirikare eaikapbe, nu utara oheugere kuni itak gusu upahunara ambe nei utara itek iki kuni ne Utarapa kotchaketa kashpaotte yan. 
2TI.2.15	Oupeka no sone an itak koro, yainikoroshma kuni ika sak no an monraige guru nepkoro, Kamui iramye nei no an guru korachi yaikoropare kuni ne shiarikiki no iki yan. 
2TI.2.16	Koroka, momok an oha-hawe eshishi yan: inambe gusu ne yakun, nei okaibe anak ne shomo Kamui kooripakbe gusu naa iki kuni okaibe ne, 
2TI.2.17	orowa, koro itak anak ne nini shipirasa korachi shipiraspa ruwe ne: 
2TI.2.18	nei utara tumugeta Humenaios newa Piritos okai ruwe ne; nei utara anak ne sonep gusu ohaita, aige, hetopo-a-shiknure ambe anak ne aokere ruwe ne sekoro ye hine sereke okai utara eishokor-i hokushte ruwe ne. 
2TI.2.19	Yakka. Kamui koro nishuwamne asamaha aatte wa an, aige, tan han aomare an na; — Utarapa anak ne yaikota koro utara eraman; orowa, Utarapa reihei ye obitta no okai utara oupeka-sakbe orowa no shikiru yan. 
2TI.2.20	Koro chisei onnaigeta ouse kongani op newa shirokani op patek okai shomo ne, koroka, chikuni op newa toitoi op ne yakka okai; samata, momokbe gusu aeiwange kunip okai, aeoripakbe gusu aeiwange kuni ambe okai ruwe ne. 
2TI.2.21	Tambe gusu, ainu anak ne nei okaibe gusu yaituru-sakte chiki, shinuma anak aeoripakbe kuni gusu an op ne, ashkannep ne, kon Nishpa orowa no aeiwange kuni oupakbe ne, nep pirika ikip gusu aetokooiki kunip ne akara kusu ne na. 
2TI.2.22	Koroka, upen guru iki rusui wen-buri eshishi hine turu-sak sarabe wano Utarapa konishuk utara tura, oupeka ambe hemhem, eishokor-i hemhem, omap ambe hemhem, itomo irenga hemhem keseamba yan. 
2TI.2.23	Koroka, ramu-sak, aerampeutekbe an upahunara ambe eshishi yan, e eraman korachi, nei okaibe anak ne ukoiki ambe hopunire ruwe ne na. 
2TI.2.24	Orowa, Utarapa koro usshiune guru anak ne ukoiki kunip shomo ne, koroka, obitta no okai utara epeka rotcha wa an, epakashnu eashkai no an, wenbe gusu eyaishiporore wa an, 
2TI.2.25	ramu-shiroma no yaiatte wa epokba utara pakashnu kuni an guru ne kunip ne ruwe ne; Kamui anak ne nei utara yaikokatpakte wa sonep eramande, orowa, 
2TI.2.26	nei utara yaieashirikara hine nitne Kamui atte akbe aohaitare, aine, Kamui irenga ankushkerai shinuma ani auk kuni gusu ne na.
2TI.3.1	Koroka, tambe onnere yan, okese an toho ta hokamba pakihi ek kusu ne. 
2TI.3.2	Inambe gusu ne yakun, utara anak ne yai-omap utara ne kusu ne, ichen omap utara ne kusu ne, yaiomonnure ki, shitumkanere, Kamui koatcha hemhem ki, eshikop epeka itakkashi, 
2TI.3.3	shomo yaiiraige an no okai, turu-ushbe, 
2TI.3.4	omap ki keutum sak, utara epokba, yaishikkashima eaikap, niwen, pirikap shomo koomap, ainu ekoshi, 
2TI.3.5	koetaraka iki, pakesara, Kamui koomap kasu no yainupetnere ambe koomap utara ne; Kamui koori-pak noine an katuhu koro, koroka, nei kiroro eshikashke: 
2TI.3.6	tap okai utara wano eyaishishire yan. Tap okai utara wano usa chisei orun reyepa ahup hine chikokatpak sei ehaita shiwentep tek-pashte, usa okai wenbe ki rusui keutura an gusu aani, 
2TI.3.7	ramma eyaihannokkara, koroka, ramma sonep eraman kuni pakno epa eaikap utara ne ruwe ne Orowa, 
2TI.3.8	Yannes newa Yambres anak ne Mose shisamchashnure korachi, tan utara ne yakka sonep shisamchashnure ruwe ne; keutum munin utara ne wa eishokor-i gusu yaikoemakbap ne ruwe ne. 
2TI.3.9	Koroka, nei utara anak ne tewa no naa iki shomoki kusu ne: inambe gusu ne yakun, nei tun iki ohaita ambe anak ne obitta no okai utara shik-samata anukara wa an korachi, nei utara gusu an orushpe ne yakka anukara kusu ne gusu ne na. 
2TI.3.10	Koroka, aokai anak ne ku epakashnu ambe, ku iki buri, ku keutum, ku eishokor-i, ku ramu-shiporore ambe, 
2TI.3.11	ku omap ambe, ku yaiyupupu ambe, a en epokba ambe, aeyairamshitnere ambe e ikoisamba nisa ruwe ne; Antiok kotan ta, Ikoniom kotan ta, Rustra kotan ta en gusu nep okaibe hetuku ya; nep aepokba ambe ku eyaishiporore ya: aige, obitta nei okaibe orowa no Utarapa en ohaitare nisa ruwe ne. 
2TI.3.12	Ruwe un, inan guru ne yakka Kiristo Yesu oshiketa Kamui kooripak an no ishu kusu ne sekoro ramuoshitchiu gurʼanak ne aepokba kusu ne. 
2TI.3.13	Koroka, wen utara newa tusu ikichi utara uwepaketa wen ne kusu ne, aine, moshima guru kokandama hemhem ki, 
2TI.3.14	yaikota akokandama aiki kusu ne na. Koroka, eani anak eyaihannokkara okere okaibe, sonep ne sekoro e eraman okaibe shikkashima yan, aige, inan guru otta eani nei okaibe eyaihannokkara ya eraman no okai yan; 
2TI.3.15	orowa, Kiristo Yesu oshiketa an eishokor-i ankushkerai kashichiobiuki gusu e wayashnure eashkai Ashkanne kambi ponram orowa no e eraman ruwe ne na. 
2TI.3.16	Nep Ashkanne kambi ne yakka obitta Kamui pariri, aige, epakashnu gusu hemhem, shirosh ne gusu hemhem, oupekare gusu hemhem, oupeka an ambe epeka pakashnu gusu hemhem epirikare ambe ne: 
2TI.3.17	Kamui koro ainu anak ne aeramushinne no an wa nep pirika ikip gusu irammakaka etokooiki an kuni gusu ne na.
2TI.4.1	Kamui shik-samata hemhem, shiknu guru ne yakka rai guru ne yakka koipishi Kiristo Yesu shik-samata hemhem, samata, Shinuma ek kusu ne a ambe newa koro moshiri ankushtapne e onishnishi ash na; 
2TI.4.2	nei itak eupaskuma yan; pakihi pirika ita ne yakka, pirika pakihi isam ita ne yakka ramma-kane iki yan; shi no ramu-shiporore wa epakashnu tura koipishi wa esanniyo, 
2TI.4.3	pakashnu, onishnishi yan. Inambe gusu ne yakun, nei utara anak ne nisashnu an epakashi kopange pakihi ek kusu ne; koroka, mayaige kisara koro hine yaikota koro iki rusui keutura kopakeat epakashnu utara yaikota gusu roshki kusu ne; 
2TI.4.4	orowa, sonep orowa no koro kisara hosari hine uwepekere orun atte kusu ne. 
2TI.4.5	Koroka, nep ne yakka gusu yairamatte yan, enishte yan, pirika shongo eupaskuma guru ki kuni ikip ki yan, otta yaishieiwangere ambe uweomare yan. 
2TI.4.6	Inambe gusu ne yakun, tane kuani a en ayange okere, ku oman kuni a-i epa nisa ruwe ne. 
2TI.4.7	Pirika ukoiki ambe ku ki okere, pakno ku hoyupu kuni-hi ku oman okere aeishokor-i ku shikkashima nisa ruwe ne; tewa no en gusu oupeka sapa-umbe eumashnu wa an; 
2TI.4.8	oupeka no koipishi ki Utarapa nei toho ta nei ambe en kore kusu ne: orowa, en otta patek shomo ne, koroka, Shinuma ek kuni ambe omap obitta no okai utara, otta ne yakka akore kusu ne ruwe ne.
2TI.4.9+2TI.4.10	Tunashino en orun ek kuni iki yan: inambe gusu ne yakun, Demas anak ne tane okai moshiri omap gusu en emaka wa Tessaroniki orun oman wa isam ruwe ne gusu ne na; orowa, Kureskens anak Garatea otta arapa, Titus anak ne Darmatea otta oman nisa ruwe ne. Roukos patek en tura no an ruwe ne. 
2TI.4.11	Markos tura wa ek yan: nei guru anak yaishieiwangere otta en gusu raka an guru ne ruwe ne gusu ne na. 
2TI.4.12	Koroka, Epesos otta Tikikos ku omande nisa. 
2TI.4.13	Troas kotan ta an Karpos otta ku hoppa mipihi; samata, kambi-sosh, orowa makangane anuye kambi, 
2TI.4.14	e ek chiki koro wa en kore yan. Fure-kani kik guru ne Areksandros anak ne shi no en wende nisa ruwe ne; Utarapa anak ne shinuma ki ikip esanniyo wa koropare kusu ne: 
2TI.4.15	aokai ne yakka nei guru gusu yaitubare yan: inambe gusu ne yakun, shinuma earikimre chi ki itak shisamchashnure nisa ruwe ne na. 
2TI.4.16	Atpake an ku iki kikikara itak ku sange ita anak ne en tura shinen poka shomo iki, koroka, obitta en emaka nisa ruwe ne: tap ambe ika nei utara epeka wa aesanniyo kuni ku koramkoro. 
2TI.4.17	Koroka, Utarapa anak ne en samaketa an, awa, en tumashnure nisa ruwe ne; tambe anak ku ankushkerai nei orushpe naa irammakaka aashte kuni, samata, obitta no okai Oya un utara inu kuni ne aki na: orowa nei shishi paro wa a en ohaitare nisa ruwe ne na. 
2TI.4.18	Utarapa anak ne pishno no an wen ikip orowa no en ohaitare kusu ne, orowa, kando un moshiri gusu en kashiobiuki kusu ne: otusashuishiri wano otusashuishiri pakno Shinuma orun arakuru an na. Amen.
2TI.4.19	Priskas newa Akiras newa Onesiporos koro uni un utara tura ekap yan. 
2TI.4.20	Erastos anak ne Korintos kotan ta riya nisa: koroka, Tropimos tashum wa gusu Miretos kotan ta ku hoppa nisa ruwe ne. 
2TI.4.21	Mata etokota ek kuni ne shiarikiki no iki yan. Eubouros e ekap na; Pondes ka, Rinos ka, Kraudia ne yakka obitta no okai iriwak utara tura e ekap ruwe ne.
2TI.4.22	Utarapa e kon ramat tura no an kuni akoramkoro. Irenga e tura no an kuni ku koramkon na.
TIT.1.1	Kamui koro usshiune guru ne, samata, Kamui koro anumge wa okai utara atte eishokor-i newa Kamui kooripak ambe nepkoro an sonep eramu ambe nei no an wa Yesu Kiristo koro Apostoro ne Pauros 
TIT.1.2	ku ne anak ne shunge eaikap Kamui otusashuishiri wano an pakihi etokota eitakamkire otusashuishiri pakno an inotu echipachipa hine obitta no okai utara koro eishokor-i gusu ku poho ne Titus eun kambi ku omande na: 
TIT.1.3	koroka, Shinuma anak ne koro pakihi ta nei shongo ani koro itak sarare, aige, chikoro un kashiobiukip ne Kamui kashpaotte nei no nei ambe a en shikkashimare nisa ruwe ne; 
TIT.1.4	Michi ne Kamui newa chikoro Utarapa ne Kiristo Yesu orowa no irenga newa itomo an kuni akoramkon na.
TIT.1.5	Tambe gusu, Krete kotan ta e ande ash nisa ruwe ne, eikohaye okaibe e shitchashnure hene ki, ku e kashpaotte ash korachi, pishno an machiya oshiketa ekashi atte hene e ki kuni ne e ande nisa; 
TIT.1.6	nenka wen-buri sak, shine mat koro, rurisama eyanasapbe shomo ne, itakkashi shomo ne okai eishokor-i atte poho koro yakun. 
TIT.1.7	Inambe gusu ne yakun, episkopos anak ne Kamui korobe ashikkashimare guru korachi wen-buri sak no okai kunip ne; yaikota koro keutum eikaunu shomoki, shomo nukoshne, shomo iku sakayo ki, ainu koiki shomoki, aetunne kuni ani eyaiepirikare ambe kon rusui shomoki; 
TIT.1.8	koroka, ikateomare ki, pirikap koomap, yaikatanu wa an, oupeka, ashkanne keutum koro, yaishikkashima kunip ne; orowa, shinuma 
TIT.1.9	anak ne nei nisashnu an epakashi gusu onishnishi eashkai hemhem ki, eutastasa utara oitaksakka eashkai hemhem ki kuni ne, nei epakashi kopakeat no an sone an itak shikkashima kuni guru ne ruwe ne na.
TIT.1.10	Inambe gusu ne yakun, inne no okai itakkashi utara, raka-sak itak sange wa kokandama ki utara okai, makangane okarituye-buri oma utara nei no okai, 
TIT.1.11	aige, nei utara koro paro aseshke kunip ne; nei utara anak ne ramne an chisei hokushte utara ne wa aetunne kuni ani eyaiepirikare ambe gusu shomo epakashnu kunip epakashnu ruwe ne. 
TIT.1.12	Nei utara tumuge un shinen, nei utara yaikota koro shine uweingara guru ene itak-hi:—Krete kotan un utara anak ne ramma shunge utara ne, wen chikoikip, toranne ibekashpa utara ne ruwe ne, ari itak. 
TIT.1.13	Tan paweteshu ambe anak ne son no ambe ne. Tambe gusu shiyuppa no nei utara pakashnu yan; aige, nei utara eishokor-i gusu nisashnu no okai wa Yudea un utara koro 
TIT.1.14	uwepekere newa sonep wano ohaitare kuni ainu ki ikashpaotte newa iteki ekottanu yan. 
TIT.1.15	Turu-sak guru otta obitta no okaibe anak turu-sak ruwe ne: koroka, turu-ush wa eumbipka utara otta nep ne yakka shomo turu-sak ruwe ne; aige, koro sambe ne yakka keutum ne yakka turu-ushbe ne ruwe ne na. 
TIT.1.16	Nei utara anak ne Kamui eamkiri ari itak; koroka, aetunnep ne, itakkashi utara ne, nep pirika ikip gusu ne yakka aemakbap ne wa gusu koro iki ikip ani Shinuma eshikeshke utara ne ruwe ne.
TIT.2.1	Koroka, eani anak ne nei nisashnu an epakashi kopakeatbe ye yau: 
TIT.2.2	onne utara yairamatte, yaikatanu keutum yaieashirikara, eishokor-i gusu nisashnu, omap ki, 
TIT.2.3	yaiyupupu no okai kuni kara yan: orowa, huchi utara ne yakka oripak an katu koro, ohaigekara shomoki, tonoto gusu yaiusshiunere shomoki, pirika orushpe epakashnu kuni kara yan; 
TIT.2.4	upen shiwentep anak ne aeyaieashirikara hine koro hoku koomap, 
TIT.2.5	koro poho utara koomap kuni ne kara yan, shui, keutum yaieashirikara, turu-sak, koro uni ta monraige, ramu-hauge, Kamui itak iteki akoatcha kuni ne yaikota koro hoku koitaknu kuni kara yan: 
TIT.2.6	upen ainu ne yakka keutum yaieashirikara kuni kara yan: 
TIT.2.7	nep ne yakka gusu eani anak ne pirika ikip epeka yaikota y aekoikarabe ne yai kara yan; epakashi gusu oheuge sak, 
TIT.2.8	yaikatanu, pakekoshne eaikap nisashnu itak sange yan; tambe anak un epeka shomoki utara, un gusu sange wen itak isam no, yainikoroshma kuni gusu nep ne na. 
TIT.2.9	Ausshiune okai utara anak ne yaikota kon nishpa koitaknu hine nep ne yakka gusu nupetnere kuni ne kara yan; iteki tasa itak ki; iteki eameokte, 
TIT.2.10	koroka, ikipniukesh no okai; tambe anak ne nei utara nep ne yakka gusu chikoro un kashiobiuki Kamui koro epakashi tomtere kuni ne iki ambe ne ruwe ne. 
TIT.2.11	Inambe gusu ne yakun, Kamui irenga hetuku an wa obitta no okai utara eun kashichiobiuki ambe kore ruwe ne, 
TIT.2.12	aige, shomo Kamui kooripakbe newa kanna moshiri gusu an wenbe kon rusui keutum newa emaka wa keutum yaieashirikara hine, oupeka no, Kamui kooripak an no tam moshiri koapkash kuni gusu un epakashnu ruwe ne; 
TIT.2.13	orowa, nei a shinnunuke an aechipachipa ambe newa chikoro pase Kamui newa un kashiobiukip ne Yesu Kiristo koro arakuru hetuku ambe ehuye ash ruwe ne; 
TIT.2.14	Shinuma anak ne obitta no okai ikashpaotte otereke ambe orowa no un kikiraye hemhem ki, pirika ikip shiarikiki no iki yaikota korope ne gusu utara turu-sakte hemhem ki kuni ne yaiyange nisa ruwe ne na.
TIT.2.15	Ikashpaotte an korachi tap okaibe ye hemhem ki, onishnishi hemhem ki, pakashnu hemhem ki yan. Inan guru ne yakka iteki e pange kuni ne ki yan.
TIT.3.1	Nei utara anak ne esapane utara newa mondum koro utara kotpoketa yairapokekara wa koitaknu kuni ye yan, samata, nep pirika ikip gusu ne yakka yaietokooikire, 
TIT.3.2	iteki nen ne yakka ohaigekara, iteki ukoiki, rotcha keutum koro, obitta no okai utara epeka ramu-hauge no okai kuni ye yan. 
TIT.3.3	Inambe gusu ne yakun, chi utara ne yakka, etokoko wano ramu-sak utara chi ne, itakkashi, akokandama an, usa okai wenbe kon rusui keutum koro wa yaishiniupare, wenbe newa eyaitunnap ikichi, aetunne, uwe-enupitara chi ne nisa. 
TIT.3.4	Koroka, un kashiobiukip ne Kamui ramu-hauge ambe newa ainu epeka no an omap ambe hetuku an chiki, 
TIT.3.5	yaikota chi iki oupeka an ikip ankushkerai shomo ne, koroka, kanna-shikore furaye ambe newa Ashkanne Ramat ashin no kara ambe ankushkerai hetukup ne, 
TIT.3.6	Shinuma anak ne chikoro un kashiobiukip ne Yesu Kiristo ankushkerai nuye an no nei ambe un kashita echikiki nisa ruwe ne; 
TIT.3.7	tambe anak ne chi utara Shinuma koro irenga gusu aoupekare wa otusashuishiri pakno an inotu echipachipa ambe an korachi eikeshkoro utara ne akara kuni gusu an ambe ne ruwe ne. 
TIT.3.8	Nei itak ambe sonep ne, orowa, tap okaibe gusu anak, Kamui eishokoro okere utara anak ne esanniyo hine pirika moni iki kuni ne, yupke no e ye kuni ku kon rusui ruwe ne. Tapan okaibe anak ne ainu utara gusu pirika newa pirikare ambe ne: koroka, 
TIT.3.9	ramu-isam upa-hunara ambe hene, ainu ekashi ikiri hene, upaore ambe hene, ukoiki ambe hene, tuitak gusu upaukoiki ambe hene eshishi yan; nei okaibe anak ne pirikare ambe shomo ne wa raka-sakbe ne ruwe ne gusu ne na. 
TIT.3.10	Kamui orushpe ohoge yainu gurʼanak ne ara-shui tu-shui epakashnu okake eshishi yan; 
TIT.3.11	nei no an guru oheuge wa chikokatpak an hine aeyaiesanniyo okere ruwe ne ari eraman yan.
TIT.3.12	Artemas hene Tikikos hene e orun ku arapare chiki, Nikaporis kotan ta en otta e ek kuni irammakaka iki yan: nei kotan ta ku mata-riya kuni ku esanniyo okere ruwe ne gusu ne na. 
TIT.3.13	Nep eikohayep isam kuni ne ipawetenge pita guru ne Zenas newa Aporros irammakaka ette yan. 
TIT.3.14	Koro kuni eishiramne ambe chikoro utara ne yakka uina kuni ne pirika moni iki ambe eyaihannokara kara yak pirika, iteki ibehe sak kuni gusu ne na.
TIT.3.15	En tura no obitta no okai utara anak ne e orun ekap na. Eishokor-i oshiketa un omap utara ekap wa en kore.
TIT.3.15	Irenga obitta no okai echi utara tura no an kuni ku koramkon na.
PHM.1.1	Kiristo Yesu koro apakashnu guru Pauros newa akoro iriwak ne Timoteos anak ne, un tura no iki aomap an akoro Pirimon otta hemhem, akoro matiriwak ne Appia otta hemhem, 
PHM.1.2	akoro tura no iki tum-koro guru ne Arkippos otta hemhem, orowa, e kot chisei ta an karisia otta hemhem kambi omande na: 
PHM.1.3	chikoro Michi ne Kamui newa Utarapa ne Yesu Kiristo orowa no irenga newa itomo echi otta an kuni akoramkon na.
PHM.1.4	Ramma-kane ku goro Kamui ku koyaiiraige wa ku ki inonno-itak otta e reihei ku ye ruwe ne; e ki omap ambe gusu ne yakka, 
PHM.1.5	Utarapa ne Yesu epeka e atte eishokor-i gusu ne yakka, orowa, ashkanne utara epeka e iki ambe gusu ne yakka ku nu ruwe ne; 
PHM.1.6	aige, echi onnaigeta an pishno okai pirikap eramu an ambe Kiristo orun tura no e atte eishokor-i anak ne iki kuni kiroroashnup ne kuni gusu ne na. 
PHM.1.7	Inambe gusu ne yakun, e koro omap ambe gusu poron no ku nupetne wa aomaoma an, ku iriwak ne guru, e ankushkerai ashkanne utara koro keutum sambe-shiturire nisa ruwe ne gusu ne na.
PHM.1.8	Tambe gusu, oupak no an ambe e ikashpaotte ash kuni, 
PHM.1.9	Kiristo oshiketa, nep rametokkorobe ka ku goro yakka, omap ambe ankushkerai ku onishnishi ash ruwe ne, onne Pauros ku ne gusu, samata, tane Kiristo Yesu koro epashkanu guru ku ne wa gusu ne na: 
PHM.1.10	atupetupe wa an rapoketa ku shikore ku poho ne Onesimos gusu e orun ku koramkon ruwe ne, shinuma anak ne etoko wa en gusu raka-sak guru ne, 
PHM.1.11	koroka, tane anak ne en gusu ne yakka aokai gusu ne yakka rak an gun ne ruwe ne: nei guru yaikota, 
PHM.1.12+PHM.1.13	ku keutum tura, e orun ku hoshipire na: kuani anak ne pirika shongo gusu an tupep a en eokte wa an rapoketa e shirihine Shinuma en otta yaishieiwangere kuni ku reushire rusui, a koroka, e keutum shomo ku nu chiki nep ne yakka shomo ku iki; 
PHM.1.14	e koro pirika keutum anak asangere gusu an ambe shomo ne wa rengaine hetuku ambe ne kuni gusu ne na. 
PHM.1.15	Ramma pakno aokai anak ne shinuma koro kuni gusu, an pakihi uturu shinuma oyakta an nangora; 
PHM.1.16	tewa no ausshiunere wa an guru korachi shomo ne, koroka, ausshiunere wa an guru kasu no pasep korachi ne, aomap an iriwak ne guru korachi, makangane en gusu, koroka, kara otta ne yakka Utarapa otta ne yakka naa kasu no aokai gusu ne na. 
PHM.1.17	Kua-ni anak ne e tura no iki guru ku ne kunak e esanniyo chiki, 
PHM.1.18	en korachi shinuma uk wa en kore. Koroka, shinuma e kowende hene ki chiki, e orun shohose hene an chiki, ku goro sanniyo kambi kata nuye wa 
PHM.1.19	en kore yan; Pauros ku ne anak ne yaikota ku goro teke ani ku nuye ruwe ne, nei ambe ku sange kusu ne na: aige, aokai yaikota anak ne nei a moshima yaikota en orun sange kunip ne sekoro shomo ku ye kuni gusu ne na. 
PHM.1.20	Ruwe un, iriwak ne guru, aokai gusu Utarapa oshiketa a en kaobiuki kuni ne ki yan: Kiristo oshiketa ku sarabe shiturire wa en kore yan. 
PHM.1.21	Aokai anak ne itaknu ki kuni ku eishokoro gusu e orun kambi ku nuye ruwe ne, ku ye-hi kasu no poka e ki kusu ne sekoro ku eraman ruwe ne na. 
PHM.1.22	Koroka, moshima shui, reushi kuni ushike ne yakka en gusu etokooiki wa en kore: inambe gusu ne yakun, e ki inonno-itak ankushkerai e orun a en omande kusu ne sekoro ku chipachipa ruwe ne gusu ne na.
PHM.1.23	Kiristo Yesu oshiketa en tura apakashnu wa an Epapras e ekap na; 
PHM.1.24	samata, en tura no iki Markos hemhem, Aristarkos hemhem, Demas hemhem, Roukos hemhem ne yakka.
PHM.1.25	Chikoro Utarapa ne Yesu Kiristo e kon ramat tura no an kuni akoramkon na. Amen.
HEB.1.1	Fushkotoita poron no ausarayep newa usa okai katuhu ari, uweingarape ani ekashi otta itak ye Kamui anak ne, 
HEB.1.2	tan okese an toho ta obitta no okaibe eikeshkore kuni gusu atte, ani moshirʼebitta ne yakka kara poho teshkara wa un orota itak sange nisa ruwe ne; 
HEB.1.3	Shinuma anak ne Kamui nupeki oma tomtep ne, Kamui katuhu oma son no nokaha ne, koro kiroro an itak ani obitta no okaibe nitatpa ruwe ne; Shinuma anak ne chikoro katpak gusu furaye ambe ki okere chiki, rik un pasep shimon samata a nisa ruwe ne; 
HEB.1.4	Shinuma anak ne Kamui uitekbe kon reihei kasu no eitasa pirika reihei ani areikore pakno, nei Kamui uitekbe ka kasu no pirika ne ruwe ne na. 
HEB.1.5	Inambe gusu ne yakun, Kamui uitekbe utara tumugeta okai inambe otta hembara ta ene ene ye ya?
HEB.1.5	Aokai anak ne Ku Poho ne,
HEB.1.5	Tanto Kuani e hekature ash na.
HEB.1.5	Orowa shui,
HEB.1.5	Shinuma gusu Kuani Michi ku ne kusu ne,
HEB.1.5	En gusu anak Shinuma Poho ne kusu ne na.
HEB.1.6	Orowa shui, moshiri otta kiyanuepo ahunge chiki, ene itak-hi:—
HEB.1.6	Obitta no okai Kamui uitekbe Shinuma koongamirero.
HEB.1.7	Orowa Kamui uitekbe gusu ene itak-hi:—
HEB.1.7	Shinuma anak koro uitekbe ani rera ne kara,
HEB.1.7	Koro yaishieiwangere utara ani abe-nui ne kara;
HEB.1.8	Koroka poho gusu;—
HEB.1.8	Aa Kamui, E koro amset auak ne otusashuishiri wano otusashuishiri pakno an ambe ne;
HEB.1.8	Aokai esapane kuni mondum anak ne oupeka mondum ne ruwe ne.
HEB.1.8	Aokai anak ne oupekap omap wa wenbe etunne nisa ruwe ne;
HEB.1.9	Tambe gusu, Kamui anak ne, E koro Kamui anak e koro utara akkari wa
HEB.1.9	Yaikopuntek oma shum ani E kashiota nisa ruwe ne na.
HEB.1.10	Orowa,
HEB.1.10	Utarapa, Aokai anak ne atpaketa toitoi asama E ande nisa ruwe ne,
HEB.1.10	Kando ne yakka E tekehe karape ne ruwe ne:
HEB.1.11	Nei okaibe anak aisam kusu ne; koroka Aokai ramma pakno an shiri ki;
HEB.1.11	Amip korachi nei ambe fushko ne kusu ne;
HEB.1.12	Amip aukoniko korachi Aokai anak ne nei ambe ukoniko kusu ne,
HEB.1.12	Amip korachi, orowa, nei ambe chiitasare kusu ne:
HEB.1.12	Koroka, Aokai anak ne an a-i korachi an,
HEB.1.12	E paha anak aokere shomoki kusu ne na.
HEB.1.13	Koroka, koro hauturumbe utara tumugeta okai inambe orun hembarata ene ene ye ya?
HEB.1.13	E epokba utara ani e chikiri andep ne ku kara pakno,
HEB.1.13	Ku shimon tek-samata a yan.
HEB.1.14	Nei okaibe anak ne kashichiobiuki ambe eikeshkoro kushki utara rengap gusu auitek kuni ne aomande yaishieiwangere ramat shomo ne ruwe he an?
HEB.2.1	Tambe gusu chi utara anak ne anu okere orushpe gusu naa irammakaka ikokanu kunip ne, ikineipeka chi mom wa ehaita ruwe ne kusu ne na. 
HEB.2.2	Inambe gusu ne yakun, Kamui hauturumbe ani asange wa an itak aashtere wa an yak anak ne, aige, pishno an ehaitap newa shomo-itaknu ambe oupeka an no an pummaha akore yakun; 
HEB.2.3	ene poro kashiobiuki-hi ikorampoktuye chiki, nekon a ahonnere ash kusu ne ya? Nei ambe anak ne atpaketa Utarapa orowa no aye, awa, nei ambe nu utara ani un orun sonnere nisa ruwe ne; 
HEB.2.4	Kamui ne yakka shirosh newa iyokunnurep newa inne no okai kirorobe newa yaikota rengaine an mondum an nei no Ashkanne Ramat eimekbe newa ani nei utara tura no paweteshu ki nisa ruwe ne na.
HEB.2.5	Inambe gusu ne yakun, gusu aye ek kushki moshiri Shinuma anak ne hauturumbe otta itaknure shomoki nisa ruwe ne. Koroka, 
HEB.2.6	nei ita an nep ushiketa paweteshu ki wa ene itak-hi:—
HEB.2.6	Aokai orowa no aeshkarun kani gusu ainu anak ne nekon a ambe ne ya?
HEB.2.6	Otta Aokai arapa kuni gusu ainu poho nekon a ambe ne ruwe he an?
HEB.2.7	Aokai ouse pon no patek hauturumbe kasu no shinuma pokashnure,
HEB.2.7	Aige, araguru newa nupeki ani sapa unure ruwe ne,
HEB.2.7	Orowa E teke ani akarape nei guru esapanere:
HEB.2.8	Nep ne yakka shinuma kema pokta E are nisa ruwe ne.
HEB.2.8	Inambe gusu ne yakun, Shinuma anak ne obitta no okaibe nei guru otta itaknure nisa ruwe ne gusu, otta aitaknure shomoki ambe nep ne yakka isam ruwe ne na. Koroka, tane anukara chiki obitta no okaibe naa shomo Shinuma ko-itaknu. 
HEB.2.9	Koroka, Kamui irenga ankushkeraipo pishno pishno okai ainu shirihine hauturumbe kasu no pon no pokashnu no akara hine rai ambe sapke wa, rai-i oma aeyairamshitnere ambe gusu araguru newa aeoripakbe ani sapa aunure Yesu chi nukara ash ruwe ne. 
HEB.2.10	Inambe gusu ne yakun, gusu obitta no okaibe an, ankushkeraipo obitta no okaibe hetuku ambe auak ne inne no okai poho utara arakuru otta tura shiriki ita ayairamshitnere ki wa gusu nei utara koro kashiobiuki-hi hetukurep eramushinnere kuni oupak ruwe ne. 
HEB.2.11	Inambe gusu ne yakun, aturu-sakte shiriki utara newa turu-saktep anak ne obitta shinep orowa no an ambe ne: tambe gusu. Shinuma anak ne nei utara iriwak 
HEB.2.12	ani porose kuni yainikoroshma shomo ki; ene itak-hi:—
HEB.2.12	Ku iriwak utara otta E reihei ku nure kusu ne;
HEB.2.12	Karisia tumugeta E orun ramye shinotcha ku ki kusu ne na.
HEB.2.13	Orowa shui, kuani shinuma gusu eyaikopashte ash kusu ne. Orowa, shui, ingarʼan, kuani newa Kamui en kore poho utara ne. 
HEB.2.14	Poho utara anak ne kem newa kam utura kon ruwe ne gusu, Shinuma yaikota ne yakka shem korachi nei ambe kon ruwe ne; tambe anak Shinuma rai ambe ani nitne kamui ari aye rai-i kiroro korobe isamka kuni gusu ne na; 
HEB.2.15	samata, rai ambe koishitoma gusu moshiri koapkash rapoketa ausshiunere wa okai utara honnere kuni gusu ne na. 
HEB.2.16	Inambe gusu ne yakun, Shinuma anak ne Kamui hauturumbe koro sanike kishima shomoki, koroka, Abraham koro sanike nep kishima nisa ruwe ne. 
HEB.2.17	Tambe gusu, Shinuma anak ne nep ne yakka gusu koro iriwak utara nei no akara kuni oupakbe ne; tambe anak Shinuma utara koro katpak gusu imommuye kara kuni ne erampokiwen wa kore ikipniukesh Kamui korope gusu yaisbieiwangere esapane guru ne kuni gusu an ambe ne ruwe ne. 
HEB.2.18	Inambe gusu ne yakun, Shinuma yaikota akoramnukara wa ayairamshitnere gusu, akoramnukara wa okai utara kaobiuki eashkai ruwe ne na.
HEB.3.1	Tata otta ashkanne iriwak utara, kando orowa no ahotuyepakara utara, chi eishokoro ash okaibe nei 
HEB.3.2	apostoro newa Kamui korope gusu yaishieiwangere esapane guru Yesu esanniyo yan; Mose anak ne obitta no Shinuma kora kenru gusu ikipniukesh korachi, Shinuma ne yakka i ashtep gusu ikipniukesh ruwe ne. 
HEB.3.3	Inambe gusu ne yakun, chisei kasu no nei chisei kara guru anak ne aeoripakbe ne-hi pakno, Shinuma ne yakka Mose kasu no aeoripakbe kunip ne aesanniyo nisa ruwe ne. Inambe gusu ne yakun, 
HEB.3.4	nep chisei ne yakka nenka orowa no aetokooiki ruwe ne; koroka, obitta no okaibe etokooikip anak ne 
HEB.3.5	Kamui ne ruwe ne. Orowa, Mose anak ne auitek guru korachi Shinuma kot chisei onnaigeta ikipniukesh ruwe ne, tambe anak okaketa aye kusu ne okaibe gusu paweteshu ambe ne kuni gusu ne na; 
HEB.3.6	koroka, Kiristo anak ne poho korachi Shinuma kora kenru esapanep ne; aige, chi utara anak ne okese pakno tumashnu no rametok koro wa chipachipa gusu an yaiyomonnure-hi shikkashima yakun, Shinuma kora kenru chi ne na. 
HEB.3.7	Tambe gusu, Ashkanne Ramat ye-hi korachi poka:—
HEB.3.7	Tanto Shinuma koro hau echi nu kusu ne yak ne,
HEB.3.7	Nei nup ta koramnukara an toho nei no,
HEB.3.8	Koro kinrakara sambe asangere i nei no, iteki echi keutum nishtere yan,
HEB.3.9	Nei ambe ani echi shinrit utara en uwande wa en koramnukara,
HEB.3.9	Aine, tu hotne pa uturu Ku ki ikip nukan nisa ruwe ne.
HEB.3.10	Tambe gusu, tan ainu ikiri gusu Ku irushka hine ene itak-hi:—
HEB.3.10	Nei utara anak ne ramma-kane koro keutum ta ohaita:
HEB.3.10	Koroka, Ku ruhu nei utara erampeutek;
HEB.3.11	Aige, nei utara Ku shini-i otta ahup shomoki kusu ne,
HEB.3.11	Sekoro, Ku irushka wa shiyuppa no ku ye nisa ruwe ne.
HEB.3.12	Iriwak utara, ikineipeka nenka echi tumugeta an guru anak eishokor-i sak wen keutum koro bine ika ishu Kamui wano eyaishishire kuni ne yaitubare yan: koroka, 
HEB.3.13	tanto ari aporosep an rapoke pakno, kesto utashpa uwe-onishnishi yan; ikineipeka nenka echi tumugeta an guru anak ne chikokatpak kokandama ambe gusu anishtere kushki na: 
HEB.3.14	inambe gusu ne yakun, okese pakno chi utara anak ne shiyuppa no akoro aatte oibe shikkashima yakun, Kiristo tura no ukouina utara no akan ruwe ne na; 
HEB.3.15	ene itak-hi,
HEB.3.15	Tanto shinuma koro hau echi nu kusu ne yak ne,
HEB.3.15	Koro kinrakara sambe asangere i nei no, iteki echi keutum nishtere yan.
HEB.3.16	Nu okere orowa no irushkare guru nen ne ruwe he an? Mose orowa no atura wa Echipt Moshiri wano araki shomo ne ruwe? 
HEB.3.17	Samata, tu hotne pa uturu pakno hunna epeka Shinuma koirushka ruwe he an? koro tumama-awehe nup otta hachiripa chikokatpak ki utara shomo ne ruwe? 
HEB.3.18	Orowa, hunna epeka no koro shini-i otta ahup shomoki kusu ne sekoro shinuma shiyuppa no ye ya? Itakkashi utara epeka gusu shomo ne ruwe he an? 
HEB.3.19	Nei utara anak ne eishokor-i sakbe ne wa gusu otta ahup eaikap ne sekoro chi nukara ash ruwe ne na.
HEB.4.1	Tambe gusu, ikineipeka Shinuma koro shini-i otta chi ahup ash kuni gusu an aeitakamkirep ahoppa wa, nei ambe epa kuni shomo nep ne echi anukara an sekorobe ishitoma anro. 
HEB.4.2	Inambe gusu ne yakun, son no poka nei utara otta korachi un otta ne yakka pirika orushpe aeupaskuma an na: koroka, anu itak anak ne nei utara pirikare shomoki, eishokor-i ani nei utara anak ne anure utara tura shomo ukopoye nisa ruwe ne gusu ne na. 
HEB.4.3	Eishokoro okere utara anak ne nei shini-i otta ahup ruwe ne; shinuma ye korachi poka ne,
HEB.4.3	Nei utara ku shini-i otta ahup shomoki kusu ne,
HEB.4.3	Sekoro, Ku irushka wa shiyuppa no Ku ye nisa ruwe ne:
HEB.4.3	moshiri asamaha aande paki wano nei iki ikip aokerepa yakka ne. 
HEB.4.4	Shui Shinuma anak ne an ushiketa nei arawan ikinne an ap gusu ene itak-hi. Orowa, Kamui anak ne obitta no okai kara ikip otta nei arawan ikinne an toho ta shini nisa ruwe ne; 
HEB.4.5	orowa, shui tan ushiketa ne yakka,
HEB.4.5	Nei utara Ku shini-i otta ahup shomoki kusu ne.
HEB.4.6	Tambe gusu, nei ambe otta ahup kuni ambe an gusu, samata, etoko wa otta pirika shongo aeupaskuma utara itakkashi gusu ahup shomoki sekorʼambe anukara gusu, 
HEB.4.7	Shinuma shui shine an toho epeka wa Dabid otta, an pakihi aokere orowa, Tanto, ari itak, etoko wa aye-hi korachi nep,
HEB.4.7	Tanto Shinuma koro hau echi nu kusu ne yak ne,
HEB.4.7	Iteki echi keutum nishtere yan, ani itak.
HEB.4.8	Inambe gusu ne yakun, Yoshua anak ne nei utara shinire okere chiki, okaketa moshima an toho gusu shomo shinuma ye nangon na. 
HEB.4.9	Tambe gusu, Kamui koro utara gusu shini-i an na. 
HEB.4.10	Inambe gusu ne yakun, Shinuma koro shini-i otta ahun guru anak ne, Kamui ikichi korachi, yaikota koro iki ikip otta eshini okere ruwe ne. 
HEB.4.11	Tambe gusu, inan guru ne yakka iteki nei no an itakkashi ambe koikara wa hachiri kuni gusu, nei a shini-i otta ahup ash kuni ne shiarikiki no iki anro. 
HEB.4.12	Inambe gusu ne yakun, Kamui itak anak ne ishu wa iki kuni kiroroashnu, tu ibe oma rangetam kasu no eenbe ne, keutum newa ramat, ikra newa kiripu usaraye pakno kushna-otke, samata, sambe yainu newa ramepakari ambe esanniyo tunashbe ne ruwe ne. 
HEB.4.13	Orowa, Shinuma shik-samata shomo anukara okaibe ara isam ruwe ne: koroka, gusu chi iki ambe koro shiki kotchaketa nep okaibe ne yakka obitta atusa hine asarare wa an na.
HEB.4.14	Tambe gusu, kando oboso wa ahun Kamui otta yaishieiwangere iyotta pase guru ne Kamui koro Poho Yesu an gusu, chikoro eishokoro ambe shiyuppa no shikkashima anro. 
HEB.4.15	Inambe gusu ne yakun, chikoro katchakbe nu wa eramu eaikap Kamui otta yaishieiwangere guru un otta isam; koroka, nep ne yakka chi utara korachi akoramnukara nep a yakka chikokatpak isam ruwe ne. 
HEB.4.16	Tambe gusu, a un erampokiwen wa akore kuni ne, samata, aeishiramne an ita chikaobiuki gusu an irenga a un kore kuni ne, rametokkon no irenga koro araset otta karange no araki anro.
HEB.5.1	Inambe gusu ne yakun, pishno okai Kamui otta yaishieiwangere iyotta pase guru anak ne, ainu utara tumuge wa auk hine Kamui gusu an okaibe gusu ainu utara ankushkerai aatte ruwe ne, nei ambe anak chikokatpak gusu akorep newa ayangep yange kuni gusu ne na: 
HEB.5.2	nei guru yaikota ne yakta katchakbe ani aokarire wa an gusu, eramsatbe newa ohaita utara eramu-haugere eashkaibe ne; 
HEB.5.3	aige, nei ikkewehe an gusu moshima okai utara gusu nei no, yaikota gusu ne yakka, chikokatpak gusu an ayangep yange kunip ne ruwe ne. 
HEB.5.4	Aine, inan guru ne yakka yaikota gusu rengaine tapan aainukorobe koro shomoki, Aaron korachi, Kamui orowa no anishuk chiki kon ruwe ne. 
HEB.5.5	Tambe nei no Kiristo ne yakka Kamui otta yaishieiwangere iyotta pase guru ne kuni yaiatte shomoki, koroka, Shinuma otta aye-hi korachi ne:—
HEB.5.5	Aokai anak ne Ku poho e ne ruwe ne,
HEB.5.5	Tanto e hetukure ash na:
HEB.5.6	Shui, moshima an ushiketa ne yakka ye:—
HEB.5.6	Aokai anak ne Merukisedek korachi
HEB.5.6	Otusashuishiri pakno Kamui otta yaishieiwangere guru ne.
HEB.5.7	Shinuma anak ne kam netobake koro ita, rai-i orowa ohaitare eashkaibe otta, rui-chish newa nupe tura, inonno-itak newa koramkorope yange okere chiki, orowa, oripak an no ishitoma gusu anu okere chiki, 
HEB.5.8	Shinuma poho ne a yakka aeyairamshitnere an okaibe gusu itaknu ambe eyaihannokkan nisa; 
HEB.5.9	samata, Shinuma aeramushinnere okere chiki, otta koitaknu obitta no okai utara gusu otusashuishiri pakno an kashichiobiuki ambe koro ikkewe ne akan na; 
HEB.5.10	aige, Merukisedek ikiri korachi Kamui otta yaishieiwangere guru ne ari Kamui orowa no areikore nisa ruwe ne.
HEB.5.11	Nei ambe gusu aye kuni ambe poron no okai, awa, echi utara nu e wen utara ne ruwe ne gusu, apita kuni hokamba ruwe ne. 
HEB.5.12	Inambe gusu ne yakun, pakihi gusu echi utara anak ne moshima utara epakashnu kuni gusu an utara echi ne kunip ne, awa, Kamui orushpe gusu an iyotta atpake an ap koro isaika ambe aepakashnu wa eyaihannokkara kuni utara echi ne; aige, nishte aep shomo ne no an tope eishiramne utara echi ne okere ruwe ne. 
HEB.5.13	Inambe gusu ne yakun, tope ibe inan guru ne yakka oupeka an itak gusu eram-sakbe ne; shinuma teinep ne ruwe ne gusu ne na. 
HEB.5.14	Koroka, nishte aep anak ne shukup okere utara gusu an ambe ne, eiwange gusu koro mondum-kat anak ne pirikap newa wenbe shinnai-are utara gusu nep ne ruwe ne.
HEB.6.1	Tambe gusu, Kiristo atpake an itak moshima no an wa aeramushinne an ap shikkashima anro; rai an ikip gusu shui yaikokatpak asamaha hemhem, 
HEB.6.2	Kamui gusu eishokor-i atte-i hemhem, baptisma gusu an epakashi hemhem, tekehe ande-hi hemhem, rai-i orowa no hetopo-shiknu ambe hemhem, orowa, otusashuishiri pakno gusu an koipishi ambe gusu hemhem an asamaha kanna-shui shomo ande no okai anro. 
HEB.6.3	Aige, Kamui ramuoshma yakun, nei no chi ki kusu ne na. 
HEB.6.4	Inambe gusu ne yakun, arashuine apekereka wa kando orowa no an eikrap sapke hemhem ki, 
HEB.6.5	Ashkanne Ramat akore hemhem ki, Kamui pirika 
HEB.6.6	itak newa ek kushki pakihi gusu an kiroro newa sapke hemhem ki hine orowa shui eyaikoemaka utara gusu anak, nei utara anak ne ayaikokatpakte wa ashirikinne eashinno akara eaikapbe ne ruwe ne; nei utara yaikota gusu Kamui Poho kanna-shui utasa chikuni otta kokikkik wa anukan no Shinuma yainikoroshmare ki ruwe ne gusu ne na. 
HEB.6.7	Inambe gusu ne yakun, kanna-kanna kashiketa ek apto iku wa, koro toi-kara utara gusu haru hetukure toitoi anak ne, 
HEB.6.8	Kamui orowa no pirika irenga koro: koroka, ai-ush-ni newa anzami hetukure chiki aemaka wa aeyoitakushi kunip ehange ruwe ne; aige, okake an koro auhuyeka ruwe ne na.
HEB.6.9	Koroka, aeomap utara, tambe nei no chi itak a yakka, echi utara gusu an okaibe newa kashichiobiuki-hi kopaketa an okaibe gusu naa pirika chi esanniyo ash ruwe ne: 
HEB.6.10	Kamui anak ne echi utara teeda ne yakka tane ne yakka ashkanne utara otta yaishieiwangere ani an ambe ani Shinuma kon reihei gusu echi iki ambe hene omap ambe hene oira kuni oupekasak Kamui shomo ne ruwe ne. 
HEB.6.11	Orowa, okese pakno echi utara pishno pishno ukorachi an yuptek no aeshik no an chipachipa ambe ki kuni chi kon rusui ruwe ne: 
HEB.6.12	toranne utara shomo ne, koroka, eishokor-i newa yaiyupupu ambe ankushkerai eitakamkirep eikeshkoro utara echi ikoisamba kuni akon rusui ruwe ne.
HEB.6.13	Inambe gusu ne yakun, Kamui anak ne Abraham otta eitakamkire ita, naa kasu no pasep epeka shiyuppa no ye eaikap gusu, 
HEB.6.14	Shinuma yaiepeta wa shiyuppa no ye bine ene itak-hi:—Son no newa, nunuke ku ki wa e nunuke ash kushki, innere Ku ki wa e innere ash kusu ne, ari itak. 
HEB.6.15	Aige, tap korachi yaiyupupu wa yaishiporore gusu, shinuma nei aeitakamkirep akore nisa ruwe ne. 
HEB.6.16	Inambe gusu ne yakun, ainu utara anak ne iyotta pase ambe epeka wa shiyuppa no ye; orowa, nep upaure ambe an a yakka nei utara ki shiyuppa itak anak ne okaibe sonnere kuni ambe ne aesanniyo gusu auk ruwe ne. 
HEB.6.17	Tambe otta, Kamui anak ne aeitakamkirep eikeshkoro utara orota koro esanniyop shomo aitasare ambe naa eitasa no nukare kuni ne, shiyuppa no an itak ani iyuturu omare nisa ruwe ne: 
HEB.6.18	tambe anak, gusu Kamui shunge eaikap tu itasare shomoki ambe ani, un kotchaketa aande wa an chipachipa ambe ashikkashimare gusu numne kuni ushike orun kokira chi utara anak ne shiyuppa no aonishnishi kuni gusu an ambe ne ruwe ne; 
HEB.6.19	nei ambe anak ne chikon ramat gusu an chip kaite nepkorʼan ambe ne, nishuwamne newa oshinnu hine nei otbe oshmake un ahun; 
HEB.6.20	Yesu anak ne Merukizedek ikiri nei no an korachi otusashuishiri pakno an Kamui otta yaishieiwangere iyotta pase guru ne akara wa chi utara gusu nei oshike un ahun nisa ruwe ne na.
HEB.7.1	Tan Merukizedek anak ne Sarem esapane guru ne, Iyotta Rikun Kamui otta yaishieiwangere guru ne, awa, shinuma anak ne nei moshiri shikkashima utara ronnu-i orowa no hoshipi korʼan Abraham etunangara wa shinnunuke nisa, 
HEB.7.2	orowa, Abraham anak ne obitta no okaibe gusu wanbe un shinep Shinuma orota kore nisa ruwe ne, aige shinuma ramma-kane Kamui otta yaishieiwangere guru ne ruwe ne na (nei reihei apita yakun, hoshike no Oupekap esapane guru ari an ikkeu ne, orowa no, 
HEB.7.3	Itomo esapane guru ari an ambe ne; ona sak, unu sak, ikiri sak, toho gusu atpake isam, ishu ambe gusu shiokere shomoki, koroka, Kamui Roho nei no akara an na).
HEB.7.4	Tane, otta nei ekashi mak un ekashi ne Abraham anak ne iyotta pirika auina okaibe gusu wanbe un shinep koropare tan an guru nep pase ambe ne sekoro esanniyo yan. 
HEB.7.5	Orowa, Kamui otta aeyaishieiwangere kuni ne anumge okai Rebi poho utara anak ne son no newa tuitak nei no utara orowa no wanbe un shinep uina kuni akashpaotte ruwe ne, awa, nei utara Abraham tumam-noshke san wa koro iriwak ne a yakka shiriki an na: 
HEB.7.6	koroka, nei utara orowa no san ikiri shomo ne an guru anak ne Abraham orowa no wanbe un shinep uina, aige, eitakamkirep akore guru shinnunuke nisa ruwe ne. 
HEB.7.7	Koroka, pase guru orowa no pokashnu an guru anunuke an ruwe ne sekorʼambe gusu anak upaure ambe isam. 
HEB.7.8	Orowa, teda anak ne rai kuni utara wanbe un shinep uina; koroka, toada anak ne shinen uina ruwe ne, aige, shinuma ishu ruwe ne sekoro aepaweteshu an na. 
HEB.7.9	Orowa, wanbe un shinep akore Rebi ne yakka Abraham kari wanbe un 
HEB.7.10	shinep sange okere korachi nep; inambe gusu ne yakun, Merukizedek etunangara ita shinuma anak ne koro michi koro tuman-noshiketa an ruwe ne gusu ne na.
HEB.7.11	Nei Rebi gusu an Kamui otta yaishieiwangere ambe gusu aeramushinne-hi an chiki (inambe gusu ne yakun, nei ambe pokta utara okai hine tuitak akore nisa), Aaron ikiri nei no aesanniyo shomo ne no Merukizedek ikiri ne no aesanniyo Kamui otta yaishieiwangere guru hopuni kuni naa okai aeshiramne ushike nep an a? 
HEB.7.12	Inambe gusu ne yakun, nei Kamui otta yaishieiwangere moni anak ne aitasare an gusu, nekon a ka tuitak ne yakka aitasare kunip ne. 
HEB.7.13	Aige, gusu tapan okaibe aye guru anak ne oya ainu ikiri un gunʼne, awa, nei ikiri orowa no an wa nei yange-set otta yaishieiwangere guru isam ruwe ne gusu ne na. 
HEB.7.14	Inambe gusu ne yatun, chikoro Utarapa anak ne Youda orowa no hetukup ne, aine, tan ikiri wano okai Kamui otta yaishieiwangere utara gusu Mose anak ne nepka shomo ye nisa ruwe ne. 
HEB.7.15	Orowa, Merukizedek nepkoro an, kam gusu aeikashpaotte tuitak nei no shomo ne, koroka, ramma okere shomoki inotu kiroro nei no an, 
HEB.7.16	Kamui otta yaishieiwangere guru hetuku yakun, tap okaibe naa aeramu-isaikap ne. 
HEB.7.17	Inambe gusu ne yakun, paweteshu ambe anak ene ani ne,
HEB.7.17	Aokai anak ne Merukizedek korachi
HEB.7.17	Otusashuishiri pakno Kamui otta yaishieiwangere guru ne,
HEB.7.18	kiroro-sak wa pirikare eaikap gusu hoshike no an 
HEB.7.19	ikashpaotte anak ne aisamka an na (inambe gusu ne yakun, tuitak anak ne nep ne yakka eramushinnere eaikap), shui, gusu chi utara anak ne Kamui koehange hine nei kashita naa pirika no an chipachipa kunip aahunge ruwe ne. 
HEB.7.20	Orosama, shiyuppa no ye shomoki no nei ambe shomo iki gusu inambe gusu ne yakun, 
HEB.7.21	(nei utara anak ne shomo shiyuppa no ye wa Kamui otta yaishieiwangere utara ne akara; koroka, nei guru anak ne Shinuma gusu itak wa shiyuppa no ye guru ani iki, ene hawe okai-hi:—
HEB.7.21	Utarapa shiyuppa ekambakte wa eyaikokatpak shomoki,
HEB.7.21	Aokai anak ne otusashuishiri pakno Kamui otta yaishieiwangere guru ne);
HEB.7.22	nei oro pakno ka Yesu anak ne naa pirika aeuitaknup gusu an eikotchanep ne ruwe ne. 
HEB.7.23	Orowa, nei utara anak ne son no poka rai hine okai eaikap gusu, Kamui otta yaishieiwangere inne utara ne akara; 
HEB.7.24	koroka, Shinuma anak ramma pakno an gusu, chiitasare shomo ne an Kamui otta yaishieiwangere moni kon ruwe ne. 
HEB.7.25	Tambe gusu, Shinuma anak ne utara gusu koramkoro kuni ne ramma ishu shiriki, aine, Shinuma kari Kamui koehange no araki utara earikinne kaobiuki eashkai ruwe ne na.
HEB.7.26	Inambe gusu ne yakun, nei no an, ashkanne, wen-buri isam, turu-sak, chikokatpak utara wano shinnai no aande wa kando kasu no eetasa ri no akara Kamui otta yaishieiwangere iyotta pase guru un gusu aatte ruwe ne; 
HEB.7.27	Shinuma anak ne hoshike no yaitota koro chikokatpak gusu, orowa no nei okaketa utara korobe gusu, nei Kamui otta yaishieiwangere iyotta pase utara korachi kesto range ayange kunip yange tuni guru shomo ne; inambe gusu ne yakun, Shinuma yaikota yaiyange ita arashui patek iki nisa ruwe ne gusu ne na. 
HEB.7.28	Tuitak anak ne katchak wa okai utara ani Kamui otta yaishieiwangere iyotta pase utara ne atte; koroka, tuitak okake an shiyuppa no ye itak anak ne ramma pakno aeramushinne an Poho atte ruwe ne.
HEB.8.1	Tane aye an orushpe ikkeu anak ne ene ani ne: Nei no an Kamui otta yaishieiwangere iyotta pase esapane guru un gusu an, aige, Shinuma anak kando oshiketa pasep koro am-set kata a, 
HEB.8.2	orosama, Shinuma ashkanne okaibe gusu ainu ashte shomo ne, Kamui ashte son no an kash gusu yaishieiwangere ruwe ne. 
HEB.8.3	Inambe gusu ne yatun, Kamui otta yaishieiwangere obitta no okai iyotta pase guru anak ne akorep newa ayangep yange kuni aatte ruwe ne; tambe gusu, Kamui otta yaishieiwangere tan guru ne yakka nep ka yange kunip koro kuni ambe ne. 
HEB.8.4	Aine, Shinuma anak ne kanna moshiri ta an yakun,. Kamui otta yaishieiwangere guru shomo ne, inambe gusu ne yakun, tuitak nei no akorep yange kuni utara okai; 
HEB.8.5	nei utara anak ne kando oshiketa an okaibe koro kochihi newa kurihi gusu yaishieiwangere, Mose anak tane nei kash kara kushki ita Kamui orowa no aepakashnu poka korachi nep: inambe gusu ne yakun, ene Shinuma itak-hi:—Ingarʼan, nei nupuri kata e nukare an okaibe katuhu nei no kara yan, ani itak. 
HEB.8.6	Koroka, tane Shinuma anak ne gusu naa eitasa pirika yaishieiwangere kuni ambe akore Shinuma naa pirika aeitakamkire ambe gusu aki eitasa pirika euitaknup gusu an iyuturu oma guru poka pakno ne ruwe ne na. 
HEB.8.7	Inambe gusu ne yakun, nei hoshiki an ap piri-sak yakun, tutanu an ap gusu 
HEB.8.8	an ushike shomo anukan na. Aine, nei okaibe otta piri nukara wa ene itak-hi:—
HEB.8.8	Utarapa ene itak-hi:—Ingarʼan, toho ek,
HEB.8.8	Nei ita Kuani Israeru chisei tura hemhem, Youda chisei tura hem-hem, ashiri aeuitaknup ku kara kusu ne;
HEB.8.9	Kuani nei utara Echipt moshiri orowa tura gusu koro teke Ku ani toho ta
HEB.8.9	Koro ekashi utara tura iki aeuitaknup korachi shomo ne;
HEB.8.9	Inambe gusu ne yakun, nei utara anak ne Ku iki euitaknu ambe otta shomo riya,
HEB.8.9	Aige, Kuani shomo nei utara ekottanu nisa ruwe ne, ani Utarapa itak.
HEB.8.10	Utarapa ene itak-hi:—Nei toho okaketa Israeru chisei tura ku iki kushki euitaknup anak ne tambe ne ruwe ne;
HEB.8.10	Koro keutum ta Ku goro tuitak Ku omare kusu ne,
HEB.8.10	Orowa, koro sambe kata nei ambe Ku nuye kusu ne:
HEB.8.10	Shui, nei utara gusu Kamui Ku ne kusu ne,
HEB.8.10	Aige, En gusu nei utara uirup ne kusu ne na:
HEB.8.11	Orowa, nei utara pishno anak ne heru machiya un guru hene, Utara pishno koro iriwak otta hene:—Utarapa eamkire yan, ari an ambe ani shomo epakashnu kusu ne:
HEB.8.11	Inambe gusu ne yakun, nei utara iyotta ponbe orowa no iyotta porobe pakno,
HEB.8.11	Obitta En eamkiri kusu ne gusu ne na.
HEB.8.12	Aige, nei utara koro wen-buri gusu erampokiwen wa Ku kore,
HEB.8.12	Orowa, koro chikokatpak tewa no shomo Ku eshkarun kusu ne na.
HEB.8.13	Ashiripe ari an itak ani Shinuma ye gusu, atpake an ap fushko ne akara an. Koroka fushko ne akara wa uwepaketa onne ambe anak ne isam kuni ehange ruwe ne.
HEB.9.1	Nei atpake an ap otta poka Kamui otta aeyaishieiwangere gusu aesanniyop hemhem an, tan moshiri ta ashkanne ushike hemhem an. 
HEB.9.2	Inambe gusu ne yakun, hoshiki no, oshiketa nei ratchako hemhem, set hemhem, automoraye pantak hemhem, etokoaoiki kash an ruwe ne; nei ushike anak ne Ashkanne ushike ari aporose ruwe ne na. 
HEB.9.3	Orowa, nei tutanu an otbe oshmaketa Ashkanne gusu Ashkannep ari aporose kash an ruwe ne; 
HEB.9.4	nei oshiketa anak ne Senko uhuika kuni gusu kongani yange set hemhem, shui, onnaigeta okai manna o tongani itangi newa niye hetuku Aaron koro kanni newa aeuitaknup oma shuma-ita newa okai upishkan utorosamaha kongani akokapa shuop an; 
HEB.9.5	orowa, nei kashiketa imommuye kuni set ekamu arakuru koro Kerubim okai ruwe ne; tap okaibe pishno gusu tane chi itak eaikap ruwe ne. 
HEB.9.6	Aine, tap okaibe anak ne tambe nei no etotoaoiki wa an wa, otta aeyaishieiwangere kuni ambe iki gusu ramma-kane Kamui otta yaishieiwangere utara anak ne nei hoshiki an kash orun ahup, 
HEB.9.7	koroka, shine pa ta arashui range, kem sak shomoki no, nei Kamui otta yaishieiwangere iyotta pase guru anak shinen ne nei tutanup orun ahun ruwe ne, aige, yaikota gusu hemhem uirup koro, ouhaitap gusu hemhem nei ambe yange ruwe ne: 
HEB.9.8	nei hoshiki no an kash ash wa an rapoketa Ashkanne ushike orun paye kuni ruhu naa shomo asarare an sekorobe Ashkanne Ramat nei ambe ani epakashnu ruwe ne; 
HEB.9.9	tane an pakihi ta anak tap okaibe itak-maukushtep ne; nei ambe an korachi keutum gusu Kamui koongami ambe eramushinnere eaikap no an akorep ne yakka yange kunip ne yakka eyange ruwe ne, 
HEB.9.10	nei ambe anak ashin no aeashirikara kuni gusu an pakihi pakno aashte kam oma aesanniyop ne (aep hemhem, iku ambe hemhem, usa yashke ambe hemhem tura ikip ne ruwe ne).
HEB.9.11	Koroka, Kiristo anak ne hetuku kusu ne pirikap gusu Kamui otta yaishieiwangere utara Esapanep ne hine, kasu no poro naa aeramushinne an kash ani, teke ani shomo akara, shomo tan moshitʼta akara kash, 
HEB.9.12	samata, shomo yangi newa pon beko koro kem gusu, koroka, yaikota koro kem ani shashuishiri pakno an kikiarayep kara wa arashui no nei ashkanne ushike otta ahun nisa ruwe ne na. 
HEB.9.13	Inambe gusu ne yakun, yangi newa pinne beko koro kem, samata, upen matne beko koro uina ani kashiachari ambe turu-ush utara koro kam turu-sakte wa ashkannere chiki; 
HEB.9.14	shashuishiri pakno an Ramat gusu opiri sak no Kamui otta yaikota yaiyange Kiristo koro kem anak ne echi utara ishu Kamui otta yaishieiwangere gusu echi koro keutura ta okai rai an ikip ashkannere kuni naa kasu no shomoki ruwe he an? 
HEB.9.15	Orowa, tambe gusu, Shinuma anak ne ashiri aeuitaknup gusu an eikotchane guru ne ruwe ne; atpake an aeuitaknup an ita hetuku katpak kikiraye kuni rai ambe an gusu, anishuk wa okai utara shashuishiri pakno an eitakamkirep eikeshkore kuni gusu ne na. 
HEB.9.16	Aeuitaknup an chiki, oara nei ambe ki guru rai shomoki ko aeaikapbe ne. 
HEB.9.17	Inambe gusu ne yakun, rai ambe an chiki nei aeuitaknup aki kunip ne ruwe ne; koroka, nei ambe ki guru shiknu wa an rapoketa aki kunip ne ruwe he an? 
HEB.9.18	Tambe gusu, atpake an ap poka kem isam no aashtep shomo ne ruwe ne. 
HEB.9.19	Inambe gusu ne yakun, tuitak an korachi obitta no okai utara otta pishno an ikashpaotte Mose orowa no anure okere chiki, shinuma anak ne pon beko newa yangi kem, wakka hemhem fure wata hemhem hissop hemhem koro hine, nei kambi-sosh yaikota hene obitta no okai utara hene kochari wa ene itak-hi:— 
HEB.9.20	Tambe anak ne echi utara gusu Kamui kashpaotte an aeuitaknup oma kem ne ruwe ne. 
HEB.9.21	Samata, Shinuma anak ne nei no korachi kem ani nei kash hene Kamui gusu eiwange gusu an aeramhekotep hene ne yakka kochari nisa ruwe ne. 
HEB.9.22	Shui, tuitak gusu aye chiki, obitta no okai-be kem ani aashkannere ruwe ne, ari ku ye yak pirika; orowa, kem aohetu ambe isam chiki tusare ambe isam ruwe ne.
HEB.9.23	Tambe gusu, kando otta an okaibe koro nokaha tap ambe ani aashkannere-hi anak aki kunip ne ruwe ne; koroka, kando otta an okaibe yaikota tap okai ayangep kasu no naa pirikap ani akara kuni an ambe ne. 
HEB.9.24	Inambe gusu ne yakun, Kiristo anak ne son no an ambe koro nokaha nei no, teke ani akara ashkanne ushike otta shomo ahun; koroka, Shinuma anak ne tane chi utara gusu Kamui tek-samata an kuni ne kando otta ahun nisa ruwe ne: 
HEB.9.25	samata, Kamui kora kenru poro esapane guru anak ne yaikota korobe shomo ne an kem ani wa kespa range ashkanne ushike otta ahun korachi, 
HEB.9.26	Shinuma kanna-kanna yaiyange shomoki ruwe ne; shomo ne yakun, moshiri akara wano tane pakno Shinuma kanna-kanna ayairamshitnere nangoro: koroka, tane moshiri paha okese an paha ta Shinuma yaikota yaiyange wa kat-pak isamka kuni ne arashui no anukan nisa ruwe ne na. 
HEB.9.27	Orowa shui, ainu utara arashui no rai hine nei okaketa akoipishi kusu ne a ambe aesanniyo wa an korachi, 
HEB.9.28	tap korachi Kiristo ne yakka inne utara koro katpak sei gusu arashui no ayange, awa, Shinuma katpak sei shomoki no echipachipa wa okai utara otta kanna-shui anukare hine kashiobiuki kusu ne na.
HEB.10.1	Inambe gusu ne yakun, tuitak anak ne okaketa ek kushki pirikap koro kurihi ne wa, nei okaibe son no nokaha shomo ne gusu, nei utara anak ne kespa range ramma ukorachi an ayangep ani karange no araki utara oara eramushinnere eaikap ruwe ne gusu ne na. 
HEB.10.2	Shomo ne chiki, nei ambe ayange kuni-hi aokere shomoki kusu ne a ambe ne, inambe gusu ne yakun, nei Kamui ko-ongami ki utara anak ne arashui no aashkannere wa naa katpak gusu an yaikowepekere keutum sak ruwe ne gusu ne na. 
HEB.10.3	Koroka, nei a ayangep gusu kespa range katpak aeshkarunbe an ruwe ne. 
HEB.10.4	Inambe gusu ne yakun, pinne beko newe yangi koro kem anak ne oara katpak isamka eaikap ruwe ne gusu ne na. 
HEB.10.5	Tambe gusu, Shinuma moshiri otta ahun ita, ene itak-hi;—
HEB.10.5	Ayange kunip newa aikrap shomo e kon rusui,
HEB.10.5	Koroka, en gusu netobake E etoko-oiki nisa ruwe ne;
HEB.10.6	Katpak gusu an ramne uhuyeka ayangep newa aikrap otta Aokai shomo enupetne ruwe ne;
HEB.10.7	Nei ita ene ku itak-hi:—Aa Kamui, ingarʼan,
HEB.10.7	(En gusu nei Kambi-sosh kata anuye wa an)
HEB.10.7	E korʼirenga ki kuni gusu ku ek ruwe ne, ari ku itak.
HEB.10.8	Tap kashiketa ene ye-hi:—Ayange kunip newa aikrap newa ramne uhuyeka ayangep newa katpak gusu an ayange kunip newa shomo E kon rusui, shomo nei okaibe otta Aokai enupetne (tap okaibe tuitak an gusu ayange nisa ruwe ne), 
HEB.10.9	sekoro itak; orowa tambe aye na:—Ingarʼan, E korʼirenga ki kuni gusu ku ek ruwe ne, sekorobe aye an nisa. Tutanu an okaibe ashte kuni gusu nei atpake an ap shinuma uk ruwe ne. 
HEB.10.10	Tap ambe ani Yesu Kiristo kon netobake arashui no ayange okere gusu, chi utara anak ne aashkannere nisa ruwe ne na. 
HEB.10.11	Orowa, Kamui otta yaishieiwangere pishno okai uitek guru anak ne son no kesto ash wa iki hine kannakanna ukorachi an ayange kunip yange ruwe ne; nei ambe oara katpak isamka eaikapbe ne ruwe tapan na: 
HEB.10.12	koroka, Shinuma anak ne arashui no katpak gusu shine ayange kunip yange okere chiki, Kamui shimon-tek samata ramma gusu a nisa ruwe ne na; 
HEB.10.13	awa, tewa no ikeshke utara Shinuma chikiri gusu an aandep ne akara kuni pakno chipachipa koran ruwe ne. 
HEB.10.14	Inambe gusu ne yakun, Shinuma anak ne shine ayange kunip ani aashkannere utara ramma pakno eramushinnere nisa ruwe ne na Orowa, 
HEB.10.15	Ashkanne Ramat ne yakka un otta paweteshu ki wa:—
HEB.10.16	Utarapa ene itak-hi:—Nei toho okaketa nei utara tura no
HEB.10.16	Ku ki kusu ne aeuitaknup anak ne ene ani ne;
HEB.10.16	Nei utara koro sambe ta Ku tuitak Ku omare,
HEB.10.16	Koro keutum kata ne yakka nei okaibe Ku nuye kusu ne, ani itak,
HEB.10.17	Nei no ye okere chiki ene itak-hi:—
HEB.10.17	Orowa nei utara koro katpak hene, koro wen-buri hene naa Ku eshkarun shomoki kusu ne,
HEB.10.17	ari an itak ani itak. 
HEB.10.18	Orowa, tap okaibe atusare ambe an yakun, katpak gusu ayange kuni ambe isam ruwe ne. 
HEB.10.19	Tambe gusu, iriwak utara, Yesu koro kem ani, chi utara gusu akara ashiri shiknu an ru kari, 
HEB.10.20	otbe ne Shinuma kon netobake kari, rametokkon no nei ashkanne ushike otta ahup ash eashkai gusu; 
HEB.10.21	samata, Kamui kora kenru esapane pase Kamui otta yaishieiwangere guru an gusu, 
HEB.10.22	chi utara anak ne eishokor-i eshik wa son no keutum ani, keutum oma wen yainu-hi gusu akochari wa ashkanne wakka ani chikon netobake ayashke hine karange no araki yanro: 
HEB.10.23	chi utara utumashi shomoki kuni ne aeyaipushi an chipa-chipa ambe yupke no shikkashima yanro; inambe gusu ne yakun, eitakamkire Kamui anak ne ikipniukeshbe ne ruwe ne gusu ne ruwe ne na: 
HEB.10.24	orowa utashpa pirika ikip kire hemhem ki, omap hemhem kire kuni gusu uwe-esanniyo yanro; 
HEB.10.25	moshima okai utara ki buri korachi iteki uwekarapa kuni ambe oira, koroka, uwe-onishnishi yanro; shui, nei toho karange no ek an-hi echi nukara wa naa nei no ki yanro.
HEB.10.26	Inambe gusu ne yakun, sonep eraman kuni mondum akore orowa no rengaine chikokatpak chi ki yak anak ne, nei chikokatpak gusu an ayange kunip isam ruwe ne, 
HEB.10.27	koroka, akoipishi kuni ambe newa pokba utara isamka kusu ne a opopmau an abe aramu-hi koishitoma ambe newa an ruwe ne. 
HEB.10.28	Mose tuitak otereke ainu anak ne shomo aerampokiwen wa akore no tun ren paweteshu utara gusu rai ruwe ne: 
HEB.10.29	awa, Kamui Poho ekema-pok-otereke hemhem ki, orowa, ani aashkannere aeuitaknu kemihi use ambe ne ari yainu hemhem ki, orowa, irenga an Ramat gusu shomo eyaikatanu hemhem ki utara anak ne, hemanda naa yupke no apanakte kunip ne sekoro echi ramu ya? 
HEB.10.30	Inambe gusu ne yakun, panakte kuni ambe anak ne Ku ki kunip ne, Kuani itasa iki kusu ne ari an itak ani ye guru chi eraman. Shui an, Utarapa anak ne koro utara koipishi kusu ne. 
HEB.10.31	Ishu Kamui koro teke otta hachiri ambe anak ne ashitomap ne ruwe ne na.
HEB.10.32	Koroka, echi utara apekereka okaketa aeyairamshitnere gusu an poro ukoiki ambe eyaishiporore teeda an toho eshkarun yan; 
HEB.10.33	oattekeheta, aesapsep gusu ne yakka aeramchuptekbe gusu ne yakka aeiyoroingara utara ne akara; shui oattekeheta, nei no akara utara ukotura utara echi ne ruwe ne gusu ne na. 
HEB.10.34	Inambe gusu ne yakun, echi utara anak ne atupetupe an utara erampokiwen wa kore hemhem ki yaikopuntek no yaikota korobe akoisamka ambe eshiporore hemhem ki nisa, echi utara yaikota naa pirika newa riya an okaibe echi koro ambe echi eraman ruwe ne gusu ne na. 
HEB.10.35	Tambe gusu, shi no oro an no an pummaha koro echi koro rametokkorobe iteki osura yan. 
HEB.10.36	Inambe gusu ne yakun, yaiyupupu ambe anak echi koro kunip ne, Kamui irenga echi ki okere chiki, nei eitakamkirep koro kuni gusu ne na.
HEB.10.37	Naa shi no irukai okaketa,
HEB.10.37	Ek kuni guru, tere shomoki no, ek kusu ne,
HEB.10.38	Koroka, ku goro oupeka guru eishokor-i gusu shiknu kusu ne:
HEB.10.38	Aige, Shinuma yaishietaye yakun, Shinuma gusu shomo ku keutum enupetne ruwe ne.
HEB.10.39	Koroka, chi utara anak ne aisamka kuni-hi pakno yaishietaye utara shomo chi ne; aine, ramat epirikare gusu eishokor-i atte utara tura ikichi utara chi ne ruwe ne.
HEB.11.1	Eishokor-i anak ne chipachipa kuni ambe ikkeu ne, 
HEB.11.2	shomo anukarabe uwandep ne ruwe ne. Inambe gusu ne yakun, nei ambe ankushkerai ekashi utara 
HEB.11.3	otta paweteshu ambe aki nisa ruwe ne. Moshiri anak ne Kamui itak ani akara an sekoro eishokor-i gusu chi eraman, tambe gusu anukarabe anak ne hetuku an okaibe orowa no shomo akan na. 
HEB.11.4	Eishokor-i an gusu Aberu anak ne Kain kasu no eetasa pirika yange kunip Kamui otta yange nisa, nei ambe ankushkerai Shinuma anak oupeka guru ne sekoro otta paweteshu an, aige, shinuma ayangep epeka Kamui paweteshu ki, aine, nei guru rai okere yakka nei ambe gusu itak sange ruwe ne. 
HEB.11.5	Eishokor-i an gusu Enok anak ne rai ambe shomo nukara kuni ne eishokor-i gusu auk nisa; awa, shinuma shomo anukara, Kamui shinuma uk nisa ruwe ne gusu ne na: inambe gusu ne yakun, shinuma auk etokota, Kamui aenupetne ruwe ne sekorʼan paweteshu ambe an ruwe ne gusu ne na: 
HEB.11.6	orowa, eishokor-i sak chiki Kamui nupetnere eaikap ruwe ne; inambe gusu ne yakun, Kamui otta ek guru anak ne Kamui an sekoro eishokoro, samata, Shinuma ihunara utara epirikare Kamui ne sekoro eishokoro kunip ne ruwe ne. 
HEB.11.7	Eishokor-i an gusu Noa anak ne naa shomo anukarabe epeka Kamui orowa no anure gusu Kamui kooripak an ishitoma keutum atte gusu, koro uni un utara shiknure kuni ne chip kan nisa ruwe ne; nei ambe ankushtapne shinuma moshiri kokatpakte, aige, eishokor-i kari an oupekap aeikeshkore guru ne akara. 
HEB.11.8	Eishokor-i an gusu Abraham anak ne anishuk ita, aeikeshkoro kuni ushike orun arapa kuni koitaknu nisa; awa, nei oro arapa ya eramushkare no shinuma oman nisa ruwe ne. 
HEB.11.9	Eishokor-i an gusu shinuma anak ne, yaikota korobe shomo ne an korachi nei aeitakamkire moshiri ta, payekai guru ne, aige, tura no nei heru aeitakamkirep uina Isaak newa Yakob korachi kash otta oshiroma; 
HEB.11.10	inambe gusu ne yakun, shinuma anak ne asamaha an machiya hunara nisa, nei ambe esanniyo wa kara guru anak Kamui ne ruwe ne gusu ne na. 
HEB.11.11	Eishokor-i an gusu Sara poka yaikota poro shukup ita shinnaikat iyeunu kuni kiroro akore, eitakamkire guru sonep ne sekoro esanniyo nisa ruwe ne gusu ne na: 
HEB.11.12	tambe gusu poka rai okere guru korachi an shine ainu orowa no kando un nochiu nei no inne, atuisam ota korachi shiri poron no hetuku nisa ruwe ne.
HEB.11.13	Tapan obitta no okai utara anak ne aeitakamkire ambe shomo uina no eishokor-i atte wa raipa nisa, koroka ehangeko no nei ambe ingara wa ekap, aine, nei utara moshiri koapkash wa oya utara ne payekai utara ne kunak ye nisa ruwe ne. 
HEB.11.14	Inambe gusu ne yakun, nei no okaibe ye utara anak ne yaikota koro kuni moshiri hunara shiriki okai sekoro irammakaka epakashnu ruwe ne. 
HEB.11.15	Orowa shui, orowa no oaship moshiri nei utara ramepakari poka iki a chiki, hoshippa kuni ika an nangon na. 
HEB.11.16	Koroka, tane nei utara anak ne naa pirikap, kando ne an ap kon rusui: tambe gusu, koro Kamui ne aporose kuni ambe, Kamui nei utara gusu shomo eyainikoroshma shiriki: nei utara gusu Shinuma anak ne shine machiya kan nisa ruwe ne gusu ne na. 
HEB.11.17	Eishokor-i an gusu Abraham anak ne auwande ita Isaak yange nisa: ruwe un, yaikopuntek no nei aeitakamkirep akore guru anak ne yaikota koro shinen ne poho yange shiriki an nisa; 
HEB.11.18	shinuma otta—Isaak gusu e sanike anak ne aporose gusu ne—ari itak; 
HEB.11.19	Kamui anak ne rai-i orowa no poka hetopo-shiknure eashkai kunak esanniyo nisa ruwe ne; awa, ikimaukushte ikip gusu ka rai-i wano shinuma hetopuina nisa ruwe ne na. 
HEB.11.20	Eishokor-i an gusu Isaak anak ne, ek kushki okaibe gusu ne yakka, Yakob newa Esau shinnunuke nisa. 
HEB.11.21	Eishokor-i an gusu Yakob anak ne, rai shiri an rapoketa, Yosep koro poho utara pishno shinnunuke nisa; aige, koro kanni sapa eyaikopashte hine ongami nisa ruwe ne. 
HEB.11.22	Eishokor-i an gusu Yosep anak ne, tane onne ehange ita, Israeru un utara payekai kuni ambe ye nisa; aige, yaikota koro pone gusu kashpaotte nisa ruwe ne. 
HEB.11.23	Eishokor-i an gusu Mose anak ne shiko yakun, koro eshikop utara orowa no re chup uturu anuina, pirika aiai ne sekoro nukan nisa ruwe ne gusu ne na: samata, nei utara anak ne moshiri shikkashima guru sange 
HEB.11.24	oma-irenga shomo koishitoma an na. Eishokor-i an gusu Mose anak ne shukup okere yakun, Parao matnepo koro poho aporose katu ekatupase; 
HEB.11.25	an pakihi uturu chikokatpak an ambe ani yainupetnere kasu no, Kamui koro utara tura aeramu nishte wa akore katu pirikap ne sekoro yainu ruwe ne; 
HEB.11.26	samata, Kiristo gusu wen no aye-hi anak ne Echipt moshiri ta okai ikoro kasu no oteknu ambe ne sekoro esanniyo nisa ruwe ne; inambe gusu ne yakun, shinuma anak ne pummaha gusu an iwayehe echipachipa nisa ruwe ne gusu ne na. 
HEB.11.27	Eishokor-i an gusu shinuma anak ne, moshiri shikkashima guru irushka ambe koishitoma shomoki no Echipt moshiri emaka nisa ruwe ne: inambe gusu ne yakun, anukara eaikapbe orun nukara korachi yaishiporore nisa ruwe ne. 
HEB.11.28	Eishokor-i an gusu shinuma anak ne, nei kiyanne utara isamka ambe shinuma utara iteki orooiki kuni ne, Kamakush marapto newa kem chari ambe atte nisa ruwe ne. 
HEB.11.29	Eishokor-i an gusu sat toi akush korachi nei utara anak ne Kokai atui kush nisa ruwe ne; aige, Echipt moshirʼun utara nei no iki kuni heashire, awa, akamure nisa ruwe ne. 
HEB.11.30	Eishokor-i an gusu Yeriko koro chashi tumama anak ne, arawan toho uturu anikkotama okere chiki, hachiri nisa ruwe ne. 
HEB.11.31	Eishokor-i an gusu hoiyo-buri koro Rahab anak ne, itomo irenga sange wa nei inukara utara uk, aine, itakkashi utara tura shomo aisamka nisa ruwe ne. 
HEB.11.32	Orowa shui, tambe moshima hemanda ku ye kusu ne ya? Inambe gusu ne yakun, Gedeon hene, Barak hene, Samson hene, Yeppata hene; orowa moshima shui, Dabid newa Samoueru newa uweingara utara gusu ye pakihi isam ruwe ne gusu ne na: 
HEB.11.33	nei utara anak ne eishokor-i ankushkerai moshiri annokara, oupekap iki, eitakamkirep akore, 
HEB.11.34	shishi chikoikip koro paro seshke, abe kiroro ushka, rangetam-ibe eyaiohaitare, katchakbe ne a yakka atumashnure, tumi gusu tumashnu, oya un utara koro tumi-koro topaha okeuba nisa ruwe ne. 
HEB.11.35	Hetopo-ashiknure gusu shiwentep utara anak ne koro rai utara uina: moshima okai utara anak ne aeramushitnere, aige, kikiraye kuni ambe ekatupase; tambe anak naa pirika hetopo-shiknu-hi akore kuni gusu an ambe ne: 
HEB.11.36	orowa, moshima okai utara anak ne auwande wa aeoyaitak hine akoshirikik an, ruwe ne wa, nei a moshima, atupetupe hemhem aki, ipakashnu chisei ta ahupte hemhem aki ruwe ne: 
HEB.11.37	shuma ani apiyekara hene aki, ekushna acha hene aki, akoramnukara hene aki, atameraige hene aki: hitsuji chiko-ikip rush hene yangi chikoikip rush hene rai wa apkash; 
HEB.11.38	otek-sak wa eyairamshitnere, otta wen no iki an (moshiri anak ne nei utara gusu upak shomoki), nup otta hene, iwero otta hene, poru otta hene, toi un shui otta hene ekeshinne yaimunkopoiba ruwe ne. 
HEB.11.39	Tap okai utara anak ne obitta yaikota koro eishokor-i ankushkerai paweteshu ambe akore, 
HEB.11.40	awa, aeitakamkirep shomo akore, tambe anak ne chi utara wano oyakta okai hine nei utara shomo aeramushinnere kuni gusu an ap ne, Kamui anak ne un gusu naa pirika an okaibe ramepakari nisa ruwe ne gusu ne na.
HEB.12.1	Tambe gusu, chi utara ne yakka, tap korachi an nishkuru nepkoro inne paweteshu ki utara koro wa okai gusu, ene irammakaka un nikkotama obitta no okai aeoshirokokbap newa chikokatpak oyakta ande hine, yaishiporore wa un kotchaketa aatte wa an uwetushmak kuni ambe otta hoyuppa anro, 
HEB.12.2	aige, chikoro eishokor-i esapane hemhem ki, eramushinnere hemhem ki Yesu orun ingara anro, Shinuma anak ne yaikotchaketa aatte wa an enupetne kunip gusu, aeyainikoroshmarep pange hine, utasa chikuni eyaishiporore nisa, orowa, Kamui araset oshimon samta a shiriki an. 
HEB.12.3	Echi utara anak ne iteki echi keutum ta ramu-rai hine echi shingi kuni ne, yaikota gusu chikokatpak utara iki ene upaure ambe eyaishiporore guru esanniyo yan. 
HEB.12.4	Echi utara anak ne chikokatpak epeka yupki no iki wa kem oro pakno naa shomo eshishi ruwe ne: 
HEB.12.5	samata, poho utara tura eukoyupekere korachi echi tura iki onishnishi ambe echi oira okere:—
HEB.12.5	Ku poho, Utarapa sange shirikik ambe iteki isaika no esanniyo yan,
HEB.12.5	Shui, Shinuma orowa no apakashnu chiki iteki ramurai yan;
HEB.12.6	Inambe gusu ne yakun, Utarapa anak ne omap guru pakashnu,
HEB.12.6	Orowa, Shinuma uk obitta no okai poho shirikik ruwe ne gusu ne na.
HEB.12.7	Echi utara anak ne apakashnu gusu yaiyupupu; poho korachi Kamui echi gusu iki na; koro Michi orowa no shomo apakashnu poho inan guru ne ya? 
HEB.12.8	Koroka, ani obitta no okai utara apakashnu ari an ambe ani echi utara shomo apakashnu chiki, chieappise echi ne wa poho shomo ne ruwe ne; 
HEB.12.9	Shui, chikoro kara gusu an michi anak ne un pakashnu, aige, chi utara shinuma ko-oripak; yakun, naa kasu no un shiknure kuni ne ramat koro Michi otta ko-itaknu shomoki kusu ne ya? 
HEB.12.10	Son no newa, nei utara kata rengaine irukai un pakashnu, koroka, Shinuma anak un pirikare gusu, Shinuma koro oupeka ambe a un koropare kuni gusu un orun iki nisa ruwe ne na. 
HEB.12.11	Nep shirikik ambe an yakka iki an rapoketa eyaikopuntek kuni gusu an ambe shomo ne wa eoknatara kuni gusu an ambe ne sekoro anukara; yakka, okake an koro nei ambe gusu apakashnu utara otta itomo an ibehe, oupeka an ambe, hetukure ruwe ne. 
HEB.12.12	Tambe gusu, rachichi teke shipeshte yan, 
HEB.12.13	tusushke kokkasap ne yakka; orowa, hera ambe anak ne ru ohaita shomoki no aiwangere an kuni gusu, echi kemaha gusu kuwanno no an ruhu kara yan.
HEB.12.14	Obitta no okai utara epeka itomo noshpa yan, samata, sak no ne yakun nen ne yakka Utarapa shomo nukara aeashkamrere ambe noshpa yan: 
HEB.12.15	nen ka Kamui irenga gusu eyaikoemaka guru an ya shomo ya irammakaka ingara yan; ikineipeka shiu shinrit ika hetuku wa echi keutum-chiukopoyere hene ki, ani inne utara turu-ushte hene ki na; 
HEB.12.16	orowa, hoiyo ki guru hene, yaikota koro kuni eikeshkorobe shine rai no an aep oro gusu ehok Esau nei no an shomo oripak an guru hene an ya isam ya ingara yan. 
HEB.12.17	Inambe gusu ne yakun, shinuma nei okaketa shinnunuke an ambe aeikeshkore rusui poka ki ita, nupe yaikorange tura nei ambe shiarikiki no hunara yakka (yaikokatpak kuni ushike shomo shinuma nukara gusu), aemaka nisa sekorambe echi eraman ruwe ne gusu ne na.
HEB.12.18	Inambe gusu ne yakun, echi utara anak ne atomooshma kuni ushike otta hene, abe ari uhuye ushike otta, 
HEB.12.19	hene, ekureok an ushike otta hene, kunne-i otta hene, rera-mau-shiuyupu-i otta hene, rappa humi otta hene, orowa, itak hawe an ambe otta hene shomo echi koehange ruwe ne; nei hawe inu utara anak ne koramkoro wa otta kanna iteki itak an kuni gusu iki nisa ruwe ne; 
HEB.12.20	inambe gusu ne yakun, nei utara anak ne ene aekashpaottep sei eaikap;—Chikoikip poka nei nupuri tomooshma yakun akopiyekara kusu ne ari an ambe ne ruwe ne gusu ne na: 
HEB.12.21	orowa, kuani shi no ishitoma wa tusushke shiriki ari an itak ani Mose ye pakno, 
HEB.12.22	nei anukarape ashitoma ruwe ne: koroka, echi utara anak ne Sion nupuri otta, ishu Kamui koro machiya otta, kando un Yerusarem otta araki wa okai, orowa, inne topaha otta, Kamui hauturumbe uwekari otta, 
HEB.12.23	kando oshiketa auwatore an hoshiki no hetuku karisia otta, obitta no okai utara koipishi Kamui otta, aeramushinnere okere oupeka utara kon ramat otta echi araki wa okai, 
HEB.12.24	shui, ashiri aeuitaknup gusu an iyuturu oma Yesu otta, gusu Aberu korobe kasu no pirika okaibe ye achari kem otta echi araki wa okai ruwe ne. 
HEB.12.25	Itak sange shiriki an guru iteki ekatupase kuni ne yaitubare yan. Inambe gusu ne yakun, moshiri kata an wa nei utara anak ne epakashnu guru ekatupase chiki shomo aohaitare yakun, naa eitasa no chi utara anak kando wano un epakashnu guru eyaishishire chiki shomo yaiohaitare ruwe ne: 
HEB.12.26	Shinuma koro hawe anak ne moshiri shimoyere nisa: koroka, tane anak Shinuma eitakamkire wa ene itak-hi: — Kanna arashui ne Kuani anak ne moshiri patek shomo ne, koroka, kando ne yakka ku tusushkere kusu ne na. 
HEB.12.27	Orowa, tan:—Kanna arashui ne—sekorʼambe anak ne, akara okaibe nei no korachi an wa ashimoyere ambe anak oyakta aomande kunip ne sekorʼan ikkewe an itak ne, aige, shomo shimoyepa okaibe anak an kusu ne gusu ne na. 
HEB.12.28	Tambe gusu, ashimoyere eaikap moshiri a un kore gusu, kooripak ambe newa ishitoma ambe tura, ani Kamui nupetnere yaishieiwangere iyaiiraige an keutum koro anro: 
HEB.12.29	inambe gusu ne yakun, chikoro Kamui anak ne okaibe isamka abe ne ruwe ne gusu ne na.
HEB.13.1	Iriwak utara koomap ambe ramma-kane an kuni ki yan. 
HEB.13.2	Oya utara koomap kuni ambe iteki oira yan: inambe gusu ne yakun, an utara anak ne eramushkare no Kamui hauturumbe reushire nisa ruwe ne. 
HEB.13.3	Tura no atupetupe korachi atupetupe wa okai utara eshkarun yan; echi utara ne yakka netobake ta okai wa okai gusu otta wen no iki an utara eshkarun yan. 
HEB.13.4	Obitta no okai utara tumuta umurek guru nei-hi hemhem, akoatcha shomoki shotki hemhem kooripak yan: inambe gusu ne yakun, Kamui anak ne hoiyo utara newa omoinu koro utara koipishi kusu ne gusu ne na. 
HEB.13.5	Ichen shomo koomap no okai; yaikorobe gusu yaiyainuwere yan: inambe gusu ne yakun, Shinuma yaikota ene itak-hi:—Kuani anak ne son no moshima no e ande shomoki, e emaka shomoki kusu ne. Tarahe gusu, 
HEB.13.6	rametokkon no ene itak-hi;—
HEB.13.6	Utarapa anak ne en ikashiube ne; shomo ku ishitoma kusu ne:
HEB.13.6	Ainu anak ne en epeka hemanda iki kusu ne ya?
HEB.13.7	Echi epungine utara, Kamui itak echi orun ye utara eshkarun yan; orowa, nei utara ene moshiri koapkash wa ikichi ambe esanniyo hine, koro eishokor-i koikara yan. 
HEB.13.8	Yesu Kiristo anak ne numan ne yakka tanto ne yakka otusashuishiri pakno ne yakka upakitara an na. 
HEB.13.9	Usa okai newa oya an epakashi gusu iteki aeyaiutumashire yan: inambe gusu ne yakun, irenga gusu keutum aeumashnure ambe pirika ruwe ne; otta apkash utara anak ne shomo eyaiepirikare aep gusu shomo ne na. 
HEB.13.10	Chi utara gusu shine yange-set an, aige, nei kash otta eyaishieiwangere utara anak nei ambe gusu ibe kunip shomo ne ruwe ne. 
HEB.13.11	Inambe gusu ne yakun, katpak ankushkerai Kamui otta yaishieiwangere utara esapane guru ashkanne ushike orun ani wa ek kemihi gusu an chikoikip kon netobake anak ne, 
HEB.13.12	kash-tai soita uhuyeka ruwe ne. Tambe gusu, Yesu ne yakka, yaikota koro kemihi ani utara ashkannere kuni ne, apa soigeta aeyairamshitnere nisa ruwe ne. 
HEB.13.13	Tambe gusu chi utara ne yakka Shinuma gusu an aesapse ambe sei wa kash-tai soigeta an Shinuma orun paye anro. 
HEB.13.14	Inambe gusu ne yakun, teda anak ramma an kuni machiya shomo chi koro, koroka, ek kusu ne ambe chi hunara ash shiriki okai ruwe ne. 
HEB.13.15	Yakun, Shinuma ankushkerai ramma-kane chi utara Kamui orun iramye an ayange kunip yange anro, tambe anak, Shinuma kon reihei orun eyaipushi papush wano hetuku ambe ne ruwe ne. 
HEB.13.16	Pirikap hene ki, tura hene iki ambe iteki oira yan: nei no okai ayange kunip Kamui shiri enupetne ruwe ne gusu ne na. 
HEB.13.17	Echi epungine utara koitaknu wa otta yairapo-kikara yan: nei utara anak ne echi kon ramat gusu shiruwande wa okai, gusu aesanniyo kusu ne utara korachi nep; nei utara nuwap shomoki no, nupetne no iki kuni ne kara yan: shomo ne yakun, tambe echi gusu raka-isambe ne ruwe ne gusu ne na.
HEB.13.18	Un gusu inonno-itak ki wa un kore: chi utara anak ne oheuge keutura sak wa nep ne yakka gusu oupeka no moshiri koapkash rusui ruwe ne sekoro chi ramu ash ruwe ne gusu ne na. 
HEB.13.19	Orowa, naa tunashino echi orota a en omande kuni ne, tap korachi echi ki kuni naa kasu no echi onishnishi ash ruwe ne.
HEB.13.20	Orosama, nei hitsuji chikoikip koro pase epungine guru ne Yesu Kiristo, otusashuishiri pakno an aeuitaknup gusu an kemihi ankushkerai, rai-i orowa no hetopo-shiknure irenga koro Kamui anak ne, 
HEB.13.21	pishno an pirika ikip ani Shinuma irenga echi kara kuni ne echi eramushinnere, aige, Yesu Kiristo gusu shinuma nupetnere kunip un onnaigeta ikichi kuni ne ku koramkon na; otusashuishiri wano otusashuishiri pakno Shinuma orun arakuru an na. Amen.
HEB.13.22	Koroka, iriwak utara, onishnishi an itak echi inu kuni echi onishnishi ash na: moyo no an itak ani echi orun ku nuye nisa ruwe ne gusu ne na. 
HEB.13.23	Chikoro iriwak ne Timoteos anak ne ahonnere okere sekoro eramu yan; shinuma naa pon no okaketa ek yakun, tura no echi nukara ash kusu ne.
HEB.13.24	Obitta no okai echi epungine utara, obitta no okai ashkanne utara tura, ekap yan. Itaria un utara echi ekap an na.
HEB.13.25	Irenga anak ne obitta no okai echi utara tura an kuni atoramkon na. Amen.
JAS.1.1	Kamui newa Utarapa ne Yesu Kiristo koro usshiune guru Yakob ku ne anak ne chiusachari wa okai tu ikashima wan ainu sanikiri un uirup otta irangarap ku ki na.
JAS.1.2	Ku iriwak utara, echi koro eishokor-i auwande ambe anak yaiyupupu ambe hetukure ruwe ne sekoro eraman wa, 
JAS.1.3	chi utara usa okai akoramnukar-i koekari chiki aenupetne gusu an ambe ne sekoro esanniyo yan. 
JAS.1.4	Orowa, echi utara aeramushinne newa ranme no okai wa nep ne yakka otta shomo eikohaye kuni gusu yaiyupupu ambe ara monraigere yan.
JAS.1.5	Koroka, echi utara tumugeta wayashnu-i gusu eikohaye guru an chiki, nuye an no obitta no okai utara otta koropare hine kosakayokara shomoki Kamui otta koramkoro yan; yakun akoropare kusu ne na. 
JAS.1.6	Koroka, eishokor-i wa utumashi shomoki no koramkoro yan; inambe gusu ne yakun, yaiutumashire guru anak ne rera ani apata wa akaikaire an atui riri korachi ne ruwe ne. 
JAS.1.7	Nei no an guru anak ne Utarapa orowa no nep ka akore kusu ne na sekoro iteki yainu yan; 
JAS.1.8	tu keutum o guru ne, nep ne yakka gusu maunmaun ruwe ne gusu ne na.
JAS.1.9	Koroka, eraratki an iriwak anak ne arikande gusu nupetne yan; 
JAS.1.10	orowa no, oteknu guru aeraratki gusu nupetne yan; mun epuige korachi isam kusu ne gusu ne na. 
JAS.1.11	Shirishumpa rera utura chup hetuku chiki, nei mun shumumgere ruwe ne; orowa, epuige rapapse hine nei hetuku aekiroro an-i aisamka ruwe ne: tap korachi ka ikoro koro guru anak ne koro apkash ru otta isam kusu ne na.
JAS.1.12	Koramnukara wa yaishiporore gurʼanak ne anunuke ne: Shinuma auwande aokere chiki, Utarapa omap utara otta akoropare kuni aitakamkire wa an inotu oma sapaumbe akore kusu ne gusu ne na. 
JAS.1.13	Nen ne yakka akoramnukara ita, kuani anak Kamui orowa no a en koramnukara an iteki ye yan: inambe gusu ne yakun, Kamui anak ne wenbe gusu akoramnukara eaikapbe ne, shui, Shinuma yaikota shomo ainu koramnukara ruwe ne: 
JAS.1.14	koroka, ainu pishno yaikota koro iki rusui keutum gusu apashte wa shiren chiki akoramnukan ruwe ne. 
JAS.1.15	Orowa, yai-keutum iki rusuibe yairat chiki, katpak o: orowa, katpak anak shukup chiki; rai-arabe hetukure ruwe ne. 
JAS.1.16	Aomap an ku iriwak utara iteki akokandama wa okai yan. 
JAS.1.17	Obitta no okai pirika aikrap, obitta no okai aeramushinne an aikorep anak ne, rik orowa no an ap ne, yaiutasare shomoki, hosari gusu kurihi kara shomoki pekere koro Michi orowa no sap ruwe ne. 
JAS.1.18	Shinuma yaikota irenga gusu chi utara anak ne Shinuma kara okaibe otta aro-ibehe ne kuni ne, son no an itak ani un hetukure nisa ruwe ne na.
JAS.1.19	Ku omap an iriwak utara, onnere yan. Koroka, pishno an guru anak ne nu gusu chashnu, itak gusu moire, 
JAS.1.20	irushka gusu moire yanro; inambe gusu ne yakun, ainu ki irushka ambe anak ne Kamui oupekap shomo kan ruwe ne. 
JAS.1.21	Tambe gusu, obitta no okai turu-ushbe newa wenbe eikaunu kashpap ande wa echi kon ramat kashichiobiuki eashkai onnaige un hekatu wa an itak ramu-rotcha wa uina yau. 
JAS.1.22	Koroka, echi utara anak ne nei itak ki, iteki ouse nei ambe nu wa echi yaikota yaikokandama yan. 
JAS.1.23	Inambe gusu ne yakun, inan guru ne yakka nei itak nu wa shomo nei ambe ki chiki, yaikunnukarabe otta ahetuku an koro nanuhu esanniyo guru koheraye ruwe ne: 
JAS.1.24	shinuma yainukara orowa oman wa nekon a anukarabe ainu ne ya ari an ambe oira ruwe ne gusu ne na. 
JAS.1.25	Koroka, aeramushinne an, rengaine an nrondum oma tuitak otta hotku wa ingara wa okai gurʼanak ne, shinuma oira no an nu guru shomo ne, koroka, ikip ki guru ne wa gusu, tan guru anak ne iki wa akoingara kusu ne na. 
JAS.1.26	Inan guru ne yakka, Kamui otta yaishieiwangere guru ne sekoro yaiyainu wa, koro parumbe shikkashima shomoki no, kon ramat kokandama chiki, nei guru ki yaishieiwangere ambe anak ne raka isambe ne ruwe ne. 
JAS.1.27	Chikoro Kamui newa Michihi tek-samata an turu-sak newa shomo echi yaishieiwangere-hi anak ne, tambe ne ruwe ne,—Aeramchuptek wa okai eshikop sak utara newa shiyompiyara shiwentep utara hotanukara, samata, iteki moshiri ani yaiturukotachi kuni ne yaishikkashima ambe ne ruwe ne.
JAS.2.1	Ku iriwak utara, ainu yaikoramu ki wa gusu iteki chikoro Utarapa ne nupeki koro Yesu Kiristo gusu an eishokor-i shikkashima yan. 
JAS.2.2	Inambe gusu ne yakun, kongani tek-orunbe aunu, sarambe anrip yaimire guru echi koro nwekari ta ahun chiki, samata, shui, wen 
JAS.2.3	amip ami otek-sak guru ne yakka ahun yakun, aige, nei sarambe amip yaitomchiure guru orun nukara wa hetak tan pirika ushike ta a wa en kore ani ye, aine, toada ash hene, teda an ku goro chikiri set samta a hene otek-sak guru otta e ye chiki; 
JAS.2.4	keutum ta utara ushinnai are wa wen yainu-lri gusu koipishi ki utara shomo echi ne ruwe he an? 
JAS.2.5	Ku omap an iriwak utara nu yan; Shinuma omap utara otta aeitakamkire wa an moshiri eikeshkore gusu Kamui anak tara moshiri gusu irapokkari wa eishokor-i gusu oteknu utara numge shomoki ruwe he an? 
JAS.2.6	Koroka, echi utara anak ne nei irapokkari guru epeka shomo yaikatanu ki nisa ruwe ne na, oteknu utara anak ne echi ramunishte wa kore hine akoipishi set otta echi nimba shomoki ruwe he an? 
JAS.2.7	Ari echi reikore an aeoripak an reihei nei utara koatcha shomoki ruwe he an? 
JAS.2.8	Yakka, echi utara anak ne Kamui kambi kata chieshinnuye wa an—Eani yaikota yai-omap korachi aota un guru omap yan, — ari an sapane an tuitak uweomare chiki, pirikap echi iki na; 
JAS.2.9	koroka, echi utara ainu yaikoramu iki yakun, katpak echi ki na, aige, akatpakte an utara korachi tuitak gusu katpak an sekoro aesanniyo ruwe ne na. 
JAS.2.10	Inambe gusu ne yakun, nen ne yakka tuitak ebitta ki wa shinep gusu ureepetchiu chiki, nei guru anak obitta ehaita ruwe ne. 
JAS.2.11	Iteki omoinu koro yan, sekoro ye Kamui anak ne, shui, iteki keuk yan ne yakka ye nisa ruwe ne gusu ne na. Orowa, eani anak ne omoinu shomoki yakka, koroka, keuk chiki, tuitak ehaita guru e ne ruwe ne. 
JAS.2.12	Rengaine mondum an tuitak ani akoipishi kusu ne utara nei no korachi ye yan, iki yan. 
JAS.2.13	Inambe gusu ne yakun, erampokiwen wa kore shomoki guru anak ne shomo aerampokiwen wa akoipishi kusu ne na: koipishi ambe anak ne rampoken gusu anrapoki akari kusu ne ruwe tapan na.
JAS.2.14	Ku iriwak utara, ainu anak ne eishokor-i an sekoro ye wa ki ikip isam chiki nep yaiepirikarep an a? Nei eishokor-i anak ne nei guru kashiobiuki eashkai ruwe he an? 
JAS.2.15	Okkai ainu iriwak hene mat ainu iriwak hene atusa hene ki, kesto e kuni aep sak hene ki, 
JAS.2.16	aige, orota mo an no paye wa yaipopkere hene ki, ibe yaieramushinnere hene ki yan, sekoro echi tumugeta nenka ye chiki; yakka, netobake gusu nei aeishiramnep koropare shomoki yakun, nep epirikarep an ya? 
JAS.2.17	Tap korachi eishokor-i anak ne ki ikip sak no an chiki, yaikota gusu rai wa an ruwe ne. 
JAS.2.18	Ruwe un, Eani anak ne eishokor-i koro, orowa, kuani anak ki ikip an, sekoro ye kusu ne guru an: ki ikip sak no an e koro eishokor-i en nukare yan, yakun, kuani anak ku ki ikip ani ku goro eishokor-i e nukare ash na. 
JAS.2.19	Kamui shinep ne sekoro eani eishokoro ki; nei ambe pirika ne: nitnep ne yakka eishokoro wa tusushke ruwe ne. 
JAS.2.20	Aa haita guru, ki ikip sak no an eishokor-i anak ne toirenbe ne sekoro onnere shomoki ya? 
JAS.2.21	Yange set kashiketa koro poho Isaak yange gusu, chikoro michi ne Abraham anak ne nei ki ikip gusu aoupekare shomoki nisa ruwe he an? 
JAS.2.22	Shinuma koro ki ikip tura eishokor-i ki, samata, ki ikip gusu eishokor-i anak aeramushinnere nisa ruwe ne sekoro eani nukara; awa, 
JAS.2.23	Abraham anak ne Kamui eishokoro, aige, tambe anak shinuma gusu oupeka ambe ne sekoro aesanniyo nisa ruwe ne sekorobe ye Kamui kambi auweomare nisa ruwe ne; orowa, shinuma anak ne Kamui koro ikatairotke guru ne ani aye nisa ruwe ne na. 
JAS.2.24	Ainu anak ne ki ikip gusu aoupekare wa ouse eishokor-i gusu shomo ne ruwe ne sekoro echi nukan ruwe ne. 
JAS.2.25	Tambe nei no yaiupshoro chari gunʼne Rahab ne yakka nei ateshkara utara ahupte, orowa, oya ru kari payere-hi gusu seenne aoupekare shomoki ruwe he an? 
JAS.2.26	Inambe gusu ne yakun, ramat sak no an netobake anak ne rai korachi, tambe nei no ki ikip sak no an eishokor-i anak ne rai wa an ap ne ruwe ne na.
JAS.3.1	Ku iriwak utara, chi utara anak ne naa yupke no aesanniyo wa akoipishi kusu ne sekorʼambe eraman wa inne no echi utara anak ne iteki epakashnu utara ne yan. 
JAS.3.2	Inambe gusu ne yakun, inne no okaibe gusu chi utara obitta ureepetchiu ruwe ne gusu ne na. Itak gusu ureepetchiu shomoki guru an chiki, shinuma anak aeramushinne ainu ne, kon netobake ne yakka ebitta shikkashima eashkaibe ne. 
JAS.3.3	Shui, chikon rusuibe akire kuni ne, umma paroho otta kuchiwa omare yakun, koro tumama ne yakka ebitta henoyere ruwe ne. 
JAS.3.4	Chip ne yakka ingara yan, nei ambe anak ne ene poro shiriki, aine, yupke rera ani apashte yakka, kanchi koro guru rengaine nei shiri pon kanchi gusu henoyere eashkai ruwe ne. 
JAS.3.5	Tap korachi parumbe anak ne ponbe ne a koroka porobe gusu yaiomonnure shiriki. Ingara gusu, nep poro nitai pon abe anak uhuye ruwe! 
JAS.3.6	Orowa, parumbe anak ne abe ne: netobake ebitta turusakte chikoro tumam awehe tumta an oupeka sak moshiri ne, Gehenna gusu aare wa moshirʼebitta uhuyeka ruwe ne. 
JAS.3.7	Inambe gusu ne yakun, nep chikoikip hene, chikap hene, reye ambe hene, rep un okaibe hene, aratchitara shiomaparare an, Ainu orowa no aratchitara shiomaparare nisa ruwe ne: 
JAS.3.8	koroka, parumbe ratchitara shiomaparare guru isam; nei ambe anak ne shinire hokamba wenbe ne, rai oma surugu ne ruwe ne na. 
JAS.3.9	Nei ambe ani chi utara anak ne Utarapa newa Michi ne Kamui ramye ruwe ne; shui, nei ambe ani Kamui katuhu nepkoro korachi akara ainu iyoitakushi ki ruwe ne; 
JAS.3.10	shine paro wano ramye ambe newa iyoitakushi ambe san ruwe ne. Ku iriwak utara tap ambe anak ene okaibe an kunip shomo ne ruwe tapan na. 
JAS.3.11	Shine pui orowa no pituru wakka newa shiunin wakka tup ne kane asangere eashkaibe ne ruwe he an? 
JAS.3.12	Ku iriwak utara, ichijiku chikuni anak ne kanran nikaop hetukure eashkai ya? Shui, hat pungara anak ne ichijiku nikaop hetukure eashkai ya? tap korachi, runnu wakka anak ne pituru wakka sangere eaikap ruwe ne na.
JAS.3.13	Echi tumta wayashnu wa eramush guru nen ne ruwe? Nei guru ishu wa pirika buri koro hine ramurotcha an wayashnu ikip nukare yan. 
JAS.3.14	Koroka, keutum ta ikoitupa shiuninbe newa sakayo kane echi koro chiki, iteki yaiomonnure, iteki sonep gusu shunge ki yan. 
JAS.3.15	Tapne an wayashnu-i anak ne rik orowa no ran ap shomo ne, koroka, moshiri umbe ne, rengaine an keutum umbe ne, nitne kamui umbe ne ruwe ne. 
JAS.3.16	Inambe gusu ne yakun, ikoitupa ambe newa sakayo an ita anak ne, nei ushiketa eramu-hokasusu ambe 
JAS.3.17	newa obitta no okai wen-buri an gusu ne na. Koroka, rik orowa no an wayashnu-i anak ne hoshiki no turusakbe ne, orowa, itomo irenga korobe ne, rotcha ne, yairotchare kasush ne ambe ne, rampoken newa pirika ikip ani aeshik, utomotne shomoki, kankapkapeka shomoki ruwe ne. 
JAS.3.18	Orowa, oupeka gusu an ibehe anak ne itomo an no itomo irenga sange utara ani aetoita ruwe ne na.
JAS.4.1	Echi tumugeta okai iki tumi newa ukoiki ambe anak ne hunak wa hetuku ya? Echi koro awehe ta iki eikaunu an keutum gusu shomo hetuku ya? 
JAS.4.2	Echi utara ibeporore ki, koroka, shomo koro: echi keuk hemhem ki, ikoitupa hemhem ki, koroka, uina eaikap ruwe ne: ukoiki echi ki, tumi echi koro; shomo echi koramkoro gusu shomo echi kon ruwe ne. 
JAS.4.3	Echi koramkoro, aige, shomo akore na, eikaunu an no yaikota gusu nei ambe eiwange kuni ne wen no echi koramkoro ruwe ne gusu ne na. 
JAS.4.4	Omoinu koro utara, moshiri kateomare ambe anak ne Kamui epokbap ne sekoro shomo echi eraman ya? Tambe gusu, nen ne yakka moshiri kateomare kuni ramu gurʼanak ne, Kamui epokba guru ne yaikara ruwe ne. 
JAS.4.5	Samata, ikkewe isam no Kamui kambi ye ruwe ne sekoro echi yainu ya? Un onnaigeta Shinuma shiromare ramat anak ne eyaitunnap iki ruwe he an? 
JAS.4.6	Koroka, Shinuma anak ne irenga naa an no un koropare. Tambe gusu, Kamui anak ne pakesara utara eshishi, koroka, yaieoripakka utara otta irenga koropare ruwe ne, ari itak. 
JAS.4.7	Tambe gusu, Kamui koitaknu yan; koroka, nitne kamui esbishi yan, yakun shinuma echi orowa no shaot kusu ne na. 
JAS.4.8	Kamui orun karange no araki yan, yakun, Shinuma echi orun karange no ek kusu ne. Katpak koro utara, echi koro teke ashkannere yan; tu keutum koro utara, echi koro sarabe turusakte yan. 
JAS.4.9	Yairamkoiki hene ki, yaituwashkarap hene ki, chish hene ki yan; echi mina ambe itasare wa yaituwashkarap ne kara, echi nupetne-hi itasare wa oknatara ambe ne kara yan. 
JAS.4.10	Utarapa tek-samata yaieoripakka yan, yakun Shinuma echi riknare kusu ne na.
JAS.4.11	Iriwak utara, utashpa iteki ohaigekara yan. Koro iriwak gusu ohaigekara hene ki, iriwak koipishi hene ki gurʼanak ne tuitak ohaigekara, tuitak koipishi ruwe ne: koroka, eani anak ne tuitak koipishi chiki, tuitak ki guru shomo e ne, koipishi ki guru e ne ruwe ne. 
JAS.4.12	Tuitak sange wa koipiship shinep an, nei ambe anak ne kashiobiuki hene ki isamka hene ki eashkaibe ne: koroka, aota un guru koipishi eani anak ne nen ne ruwe? 
JAS.4.13	Tanto hene nishatta hene nei kotan paye ash hine shine pa reushi, orowa, iraugetupa wa yaiepirikare kusu ne, ari an itak ani ye utara hetak tane esanniyo yan: 
JAS.4.14	nishatta hetuku kusu ne okaibe nekon a ambe ne ya sekoro echi erampeutek ruwe ne gusu ne na. Echi koro inotu nekon a ambe ne ya? Echi utara anak ne irukai an, aige, ush wa isam paha echi ne ruwe ne gusu ne na. 
JAS.4.15	Utarapa ramuoshma yakun chi utara shiknu wa tambe hene ki nei ambe hene ki kusu ne na ari an itak ani echi ye kuni an ambe ne. 
JAS.4.16	Koroka, pakesara wa tane echi yaiomonnure ruwe ne: tap korachi yaiomonnure ambe anak ne wenbe ne ruwe ne na. 
JAS.4.17	Tambe gusu, pirikap ki katu eraman wa nei ambe shomo iki guru an chiki, shinuma gusu katpak ne ruwe ne na.
JAS.5.1	Oteknu an echi utara, tane paye wa echi otta ek kushki yairamkoiki ambe gusu chish yan, hawe ashte yan. 
JAS.5.2	Echi koro ikoro munin, echi koro amip shish ae ruwe ne. 
JAS.5.3	Echi koro kongani, echi koro shirokani shikopop; nei shikopopbe anak ne echi gusu paweteshu ki, abe korachi echi koro kam ibe kusu ne na. Okese an toho ta ikoro echi eumashnu nisa ruwe ne. 
JAS.5.4	Ingarʼan, echi utara iramisamka ki wa echi kot toi mose-kara gusu auitek utara koro pummaha hawe ashte ruwe ne: mose-kara ki utara koro hawehe anak ne Sabaot koro Utarapa kisaraha orun ahun nisa ruwe ne na. 
JAS.5.5	Moshiri kata aep oshiroma no echi ishu wa yai yainuchattekte nisa, raige kuni toho ta keutum echi ritetkere nisa ruwe ne. 
JAS.5.6	Katpak kore wa oupeka guru echi raige; shinuma eshishire shomoki ruwe ne na.
JAS.5.7	Tambe gusu, ku iriwak utara, Utarapa an pakno ramushiporore yan. Ingarʼan, toita guru anak ne aro-apto okake apto ek pakno ramushiporore wa toi wano an nupuru ibehe untere ruwe ne. 
JAS.5.8	Echi utara poka ramushiporore yan; koro keutum atte yan: 
JAS.5.9	Utarapa ehange no an ruwe ne gusu ne na. Ku iriwak utara, shomo echi akoipishi an kuni ne, iteki utashpa oromam ki yan; ingarʼan, koipishi ki Kamui anak ne apa samaketa an ruwe ne. 
JAS.5.10	Ku iriwak utara. Utarapa reihei gusu ye uweingara utara koikara hine yairamkoiki wa ramushiporore yan. 
JAS.5.11	Ingarʼan, yaishiporore ki a utara anunuke ne sekoro chi ye: Yob ki yaishiporore ambe echi nu nisa, orowa, Utarapa anak ne chishildraine ani aeshik wa rampoken kore Utarapa ne sekoro echi nukan nisa ruwe ne na.
JAS.5.12	Koroka, ku iriwak utara, tambe makangane yaitubare yan, kando epeka no hemhem, toitoi epeka no hemhem, moshima okaibe epeka no hemhem iteki shiyuppa no ekambakbe ki yan: koroka shomo echi akoipishi an kuni ne, ruwe un anak ne ruwe un ani ye, shomo anak ne shomo ani ye yan.
JAS.5.13	Echi tumugeta wenbe gusu yairamkoiki guru an ya? yakun, inonno-itak ki yan. Yainuchattek guru an ya? yakun, iramye shinotcha ki yan. 
JAS.5.14	Echi tumugeta tashum ki guru an ya? yakun, Karisia un ekashi utara hotuyekara wa shinuma gusu inonno-itak ki, aige, Utarapa reihei ankushkerai kashiketa shum ota yan: orowa, 
JAS.5.15	eishokoro an inonno-itak anak ne tashum guru shiknure, Utarapa anak ne Shinuma iwangere kusu ne na: samata, shinuma katpak ki a chiki atusare kusu ne na. 
JAS.5.16	Tambe gusu, echi ki katpak utashpa uwe-eyaipushi yan, echi utara aiwangere kuni ne uweutashpa gusu inonno-itak ki yan. Oupeka guru ki inonno-itak anak ne porobe iki ruwe ne na. 
JAS.5.17	Ericha anak ne chi utara korachi ainu buri koro, aige, apto shomo ash kuni ne shinuma inonno-itak ki nisa ruwe ne, aine, re pa re chup uturuta moshiri kata apto isam nisa ruwe ne na. 
JAS.5.18	Orowa, shui shinuma inonno-itak ki; awa, kando anak ne apto koropare, aige, toitoi ibehe hetukure nisa ruwe ne.
JAS.5.19	Ku iriwak utara, echi tumugeta nen ka sonep ehaita, aige, moshima guru shinuma yaikokatpakte chiki; tambe onnere yan, 
JAS.5.20	koro ohaita katpak eyaikokatpakte guru anak ne rai-i orowa no ramat ohaita re kusu ne, samata, inne no okai katpak kamure kusu ne na.
1PE.1.1	Yesu Kiristo koro apostoro ne Petros anak ne, Michi ne Kamui etoko wano eraman korachi, Yesu Kiristo koro kem aota ambe newa itaknu ambe gusu Ramat ani aashkannere wa, 
1PE.1.2	Pontus, Garatia, Kappadokia, Asia newa Bitunia ta chichari hine riya wa okai anumge utara otta kambi omande: irenga newa itomo echi gusu aporore an na.
1PE.1.3	Okese an ita eishokor-i ani kashiaobiuki wa okai kunak anukara kuni ne aetoko-oiki wa okai Kamui kiroro ani aepungine echi utara, 
1PE.1.4	kando oshiketa eumashnu wa an munin shomoki, turu-sak wa, shomo shumumge eikeshkorobe shikkashimare kuni ne, rai orowa no Yesu Kiristo hetopo-shiknure ambe ani koro poro rampoken gusu ishu chipachipa kuni ambe otta hetopo un shikore, 
1PE.1.5	chikoro Utarapa ne Yesu Kiristo koro Michi newa Kamui anak ne airamye an na. 
1PE.1.6	Tambe otta, echi koro eishokor-i akoramnukara ambe anak ne, abe ani turu-sakte yakka munin kongani kasu no nupuru wa, Yesu Kiristo anukara ita airamye, anupekte, aeoripakka an kuni ne, tane irukai aki etokosh yakun, 
1PE.1.7	inne no okai auwande ambe an gusu echi oknatara yakka, poron no chi utara nupetne ruwe ne. 
1PE.1.8	Shomo Shinuma echi nukara yakka ko-omap ruwe ne; tane shomo echi nukara yakka, Shinuma eishokoro wa nupeki ani aeshik aye eaikap pakno an nupetne ambe ani echi poron no enupetne ruwe ne: aige, 
1PE.1.9	gusu echi eishokoro ki ambe, echi kon ramat kashiaobiuki ambe echi kon ruwe ne na. 
1PE.1.10	Nei kashiobiuki-hi gusu, echi utara gusu an irenga gusu uweingara ki uweingara utara anak ne shiarikiki no hunara wa uwepekennu nisa ruwe ne; nei utara onnaigeta an Kiristo kon Ramat anak ne, 
1PE.1.11	etoko wano Kiristo ayairamshitnere ambe hene, okaketa an kusu ne nupeki ambe paweteshu ki ita nekon a paha epeka ruwe he an? nei utara chimchimi nisa ruwe ne. 
1PE.1.12	Kando orowa no aette Ashkanne Ramat ani echi orota pirika shongo eupaskuma ki utara ankushkerai echi anure tan okaibe yaikota gusu ki shomoki no, echi utara gusu ki ruwe ne ambe nei utara aeramande nisa ruwe ne na; Kamui hauturumbe nei okaibe esanniyo rusui nisa ruwe ne na. 
1PE.1.13	Tambe gusu, echi koro keutum ta kut koro wa yairamatte yan, orowa, Yesu Kiristo anukara ita echi utara gusu hetuku irenga utumashi shomoki no echipachipa yan; 
1PE.1.14	itaknu poho utara korachi ki wa eramushkare ita ki korachi iteki ibeporore ambe otta yaikoropare yan; 
1PE.1.15	koroka, echi tak Kamui anak ne turu-sak korachi, nep ne yakka gusu echi utara ne yakka turu-sak no okai yan; 
1PE.1.16	kuani anak ne ashkanne ruwe ne gusu, echi utara ne yakka ashkanne ne kusu ne, sekoro chieshinnuye wa an ruwe ne gusu ne na. 
1PE.1.17	Orowa, ainu kashiramu shomoki no pishno pishno an guru koro ikip an korachi koipishi Kamui, Michi nep koro korachi echi konishuk yak anak ne 
1PE.1.18	ishitoma an on teda oshiroma yan: aige, tambe onnere yan, echi utara anak ne echi koro ekashi epakashnu raka isam no an ki buri orowa no, munin kuni shirokani ani hene kongani ani hene echi kikiaraye shomo ne, 
1PE.1.19	koroka, turu-sak no echi-sak no an pon hitsuji korachi an Kiristo koro nupuru kem ani poka echi kikiaraye an na: 
1PE.1.20	Shinuma anak ne moshiri asama aande etoko wano aeramu ambe ne, koroka, echi utara gusu pakihi okeseketa anukare nisa ruwe ne; 
1PE.1.21	echi utara anak ne Kamui otta eishokoro hene ki chipachipa hene ki kuni ne, Shinuma rai-i orowa no hetopo-shiknure wa otta nupeki koropare Kamui otta, Shinuma gusu eishokor-i ki utara echi ne ruwe ne. 
1PE.1.22	Echi utara anak ne oheuge sak no iriwak utara omap hemhem ki, sonep otta itaknu hemhem echi ki-i ani kon ramat echi turu-sakte okere gusu, orowa, 
1PE.1.23	munin kuni piyehe ani shomo ne, koroka, shiknu wa okai Kamui itak ani munin shomoki piyehe ani echi hekatu wa an gusu, shiarikiki no ramuosshi wano utashpa uweomap yan. 
1PE.1.24	Inambe gusu ne yakun,
1PE.1.24	Obitta no okai kam anak ne mun korachi ne.
1PE.1.24	Nei tombe-i anak ne mun ponno ukorachi ne ruwe ne.
1PE.1.24	Mun auak ne shumumge, nei nonno rapapse:
1PE.1.25	Koroka, Utarapa itak anak ne otusashuishiri pakno an ruwe tapan na.
1PE.1.25	Orowa tan itak anak ne echi utara otta eupaskuma an pirika shongo ne ruwe ne na.
1PE.2.1	Tambe gusu obitta no okai wenbe hene, obitta no okai kokandama ambe hene, kankapkapeka ambe hene, eyaitunnap ki ambe hene, obitta no okai wen itak sange ambe hene oyakta ande yan; 
1PE.2.2	kashiaobiuki gusu echi shukup kuni ne, tane shiko aiai korachi, 
1PE.2.3	Utarapa anak ne irenga an ambe ne sekoro echi sapke wa nu okere chiki, wenbe sak no an ramu oma tope ekatnu yan: 
1PE.2.4	utara orowa no aemaka yakka, Kamui numge shiknu wa an aeoripak an shuma ne Shinuma orota araki yan; 
1PE.2.5	echi utara ne yakka shiknu shuma ne korachi, Yesu Kiristo ani Kamui nupetnere ramat oma yangep yange kuni ne, Kamui otta yaishieiwangere ashkanne utara echi ne kuni gusu, ramat oma chisei ne echi kara an na. 
1PE.2.6	Inambe gusu ne yakun, Kamui kambi kata ene an na;—
1PE.2.6	Ingarʼan, Zion otta anumge, aeoripak an sapane shikkiu nep Ku ande ruwe ne:
1PE.2.6	Nei ambe eishokoro gurʼanak ne shomo ayainikoroshmare kusu ne na.
1PE.2.7	Tambe gusu, eishokoro ki echi utara gusu tan aeoripak ambe an: koroka, shomo eishokoro ki utara gusu,
1PE.2.7	Chisei kara utara emaka shuma anak ne,
1PE.2.7	Nei shuma anak shikkiu sapane shuma ne akara nisa ruwe ne;
1PE.2.8	Orowa,
1PE.2.8	Eshitchiure kuni shuma, epetchiure kuni watara ne akan nisa ruwe ne:
1PE.2.8	inambe gusu ne yakun, nei utara itakkashi wa eshitchiu ruwe ne; nei ambe gusu poka nei utara anak ne aashte nisa ruwe ne. 
1PE.2.9	Koroka, kunne-i wano koro iyokunnure an pekere otta echi tak Kamui koro pirika ambe assuru ashte kuni ne echi utara anak ne anumge an utara echi ne, esapane guru koro Kamui otta yaishieiwangere utara echi ne, ashkanne uirup echi ne, Kamui yaikota shikkashima kuni utara echi ne ruwe ne: 
1PE.2.10	etokota anak ne uirup utara shomo echi ne, koroka, tane anak Kamui utara echi ne ruwe ne: etokota anak erampokiwen wa akore shomoki, koroka, tane aerampokiwen wa okai na.
1PE.2.11	Aomap an utara, echi utara anak ne payekai utara ne, irukai reushi utara korachi echi ne wa gusu, ramat kotumikoro wa okai kam oma ibeporore ambe shomo echi ki kuni echi onishnishi ash na; 
1PE.2.12	Oya utara tumugeta okai rapoketa yairamatte wa okai yan: nei utara echi iyohaigekara wa wenbe ki guru echi ne sekoro ye chiki, echi ki pirika ikip nukara hine aesanniyo toho ta nei utara Kamui ramye kuni ne nei no kara yan.
1PE.2.13	Utarapa gusu utara aashtep otta koitaknu yan; 
1PE.2.14	iyotta pase Ahekote nishpa otta hene, wen-buri ki utara panakte hemhem ki, pirikap ki utara ramye hemhem ki kuni Shinuma orowa no aette epungine utara otta hene ne yakka ki yan. 
1PE.2.15	Inambe gusu ne yakun, echi utara anak ne pirikap ki-hi ani ramu-sak utara erampeutekbe raore kuni ambe anak ne, Kamui irenga ne ruwe ne: 
1PE.2.16	rengaine an mondum koro yakka wenbe akamurep ne gusu iteki nei a echi koro rengaine an mondum koro yan; koroka, Kamui usshiune utara korachi echi okai yan. 
1PE.2.17	Obitta no okai utara ko-oripak yan. Iriwak ne utara omap yan. Kamui koishitoma yan. Ahekote nishpa ko-oripak yan. 
1PE.2.18	Auitek utara, ishitoma ki wa koro nishpane utara otta koitaknu yan; ouse pirikap newa rotcha guru otta patek shomo ne, koroka, niwen guru otta ne yakka ki yan. 
1PE.2.19	Nen ka Kamui ko-oripak an gusu ikkewe sak no ayairamshitnere, aige, nei sarabe oknatara ambe eyaishiporore yakun, tambe anak ne irenga ne ruwe ne. 
1PE.2.20	Katpak echi ki gusu shirikik an wa echi yaishiporore yakka, nekon a airamye kuni ambe an a? Koroka, pirikap echi iki wa gusu echi ayairamshitnere hine eyaishiporore chiki, tambe anak Kamui gusu an irenga ne ruwe ne. 
1PE.2.21	Tambe gusu, echi anishuk nisa ruwe ne; inambe gusu ne yakun, Kiristo ne yakka echi utara gusu ayairamshitnere, awa, nei kochi otta echi kari kuni ne, echi utara gusu aikoikarabe ande nisa ruwe ne: 
1PE.2.22	Shinuma anak ne katpak seenne ki, koro paro otta kokandama ambe ne yakka anukara shomoki nisa ruwe ne: 
1PE.2.23	Shinuma, aiyoitakushi ita, shomo tasa oitakushi ki; ayairamshitnere ita kosakayokara shomoki; koroka, oupeka no koipishi guru otta yaikoropare nisa ruwe ne: 
1PE.2.24	Shinuma yaikota kon netobake oshiketa chikoro chikokatpak koro hine chikuni otta sei wa arapa, nei ambe anak ne chi utara katpak otta rai wa oupekap otta shiknu gusu ne a ambe ne; Shinuma akore shirikik-hi gusu echi utara aiwangere nisa ruwe ne. 
1PE.2.25	Hitsuji chikoikip korachi echi ru turainu shiriki wa okai, awa, tane echi kon ramat anak ne koro shiure guru ne echi epungine guru otta hoshipi wa an ruwe ne na.
1PE.3.1	Tap korachi, machi ne echi utara, yaikota koro hoku otta itaknu yan: nei utara poka itak otta ko-nu shomoki no, 
1PE.3.2	nei itak sak no an a yakka, echi puri pirikap ne oripak ambe nukara hine, koro machi ki buri ani aitaknure kuni gusu ne na. 
1PE.3.3	Yaitomte kara chiki, shomo anukara kuni sapa shiocha hene ki, shomo kongani an tombe unu hene ki, mipihi utomchiure hene shomo ki, koroka, 
1PE.3.4	Kamui tek-samata shi no ataye nupuru, keutum oshiketa anuina wa an guru, munin shomoki ramu-shiroma newa rotcha keutum ani yaitomte kara yan. 
1PE.3.5	Inambe gusu ne yakun, tap korachi fushkotoi ta okai Kamui gusu chipachipa ashkanne shiwentep utara anak ne yaikota koro hoku otta ko-itaknu wa yaitomte kan nisa ruwe ne: 
1PE.3.6	Sara anak Abraham otta itaknu wa nishpa ari an itak ani porose ruwe ne: echi utara anak ne pirikap echi ki wa, nep ashitomare ambe gusu shomo ishitoma chiki, tane shinuma koro poho echi ne ruwe ne.
1PE.3.7	Tap korachi hoku ne echi utara, echi koro inonno-itak shomo aerannakbe ne kuni gusu, eraman no koro machi tura oshiroma, aige, echi utara ukotura shiknu irenga koro wa okai gusu, shinuma turasak awehe ne aesanniyo wa ko-oripak yan.
1PE.3.8	Orosama okeseketa, echi utara obitta keutum shineatkire, utashpa uwerampokiwen wa kore, uiriwak korachi omap ki, uweiyeramuhauge an keutum koro, 
1PE.3.9	yaieoripakka wa okai yan: wenbe gusu iteki wenbe hekiru, akowenpashuipa gusu iteki kowenpashuipa ambe hekiru, koroka, makangane nunuke yan; inambe gusu ne yakun, nunuke ambe echi eikeshkore kuni gusu echi anishuk nisa ruwe ne gusu ne na.
1PE.3.10	Inotu omap wa,
1PE.3.10	Pirika toho nukan rusui gurʼanak ne,
1PE.3.10	Wenbe wano koro parumbe eshishire,
1PE.3.10	Koro patoi iteki irarabe ye kuni kara yan:
1PE.3.11	Nei guru wenbe eshishi wa pirikap ki;
1PE.3.11	Itomo hunara wa nei ambe noshpa kuni ki yan.
1PE.3.12	Inambe gusu ne yakun, Utarapa shikiki anak ne oupeka utara kashiketa an,
1PE.3.12	Nei utara koro inonno-itak otta koro kisara ikokanu wa okai:
1PE.3.12	Koroka, wenbe ikichi guru kashiketa Kamui nanuhu an ruwe ne gusu ne na.
1PE.3.13	Orowa, echi utara pirikap ki kuni echi kiroro yupu chiki, 
1PE.3.14	echi wende guru nen ne ruwe he an? Koroka, oupekap gusu echi ayairamshitnere an yakun, echi anunuke ne: iteki nei utara ashitoma ambe gusu ishitoma yan, iteki yaikota eyairamusarakka yan; koroka, 
1PE.3.15	Kiristo anak ne Utarapa ne sekoro echi keutura ta esanniyo yan: echi oshiketa okai chipachipa ambe ikkewehe ramu-rotcha wa ishitoma an no nen ne yakka otta ese-itak sange kuni ne ramma-kane etokooiki wa okai yan: 
1PE.3.16	echi ohaigekara an wa, Kiristo otta echi iki pirikap wen no ye utara anak ne ayainikoroshmare kuni gusu, katpak isam no an keutum koro yan. 
1PE.3.17	Kamui rengaine nei no esanniyo chiki, echi utara wenbe echi ki gusu aeramshitnere kasu no, pirikap echi ki wa gusu aeramshitnere-hi anak ne naa pirika ruwe ne. 
1PE.3.18	Inambe gusu ne yakun, Kiristo anak ne Kamui otta un tura kuni ne arashui no katpak gusu ramshitnere nisa ruwe ne, tambe anak oupeka sak utara shirine oupeka an guru aeyairamshitnere ambe ne; Shinuma anak ne kara gusu araige, koroka, 
1PE.3.19	ramat gusu ashiknure; nei ambe ani Shinuma upakashnu ushike ta okai ramat otta oman wa upaskuma ki, 
1PE.3.20	nei ramat anak ne fushkotoita, Noa okai wa shinuma kara chip aetokooiki wa an Kamui ramushiporore ki wa untere rapoketa itakkashi utara ne; nei chip otta moyo utara, tupesan niu ne utara wakka gusu kashiaobiuki nisa ruwe ne na; 
1PE.3.21	nei wakka anak ne tane un kashiobiuki baptisma koro son no nokaha ne ruwe ne, tambe anak ne kara oma ichakkerep isamka gusu shomo ne, koroka, Yesu Kiristo hetoposhiknu-hi an gusu Kamui epeka no keutum yaikowepekere shomoki-i gusu an ambe ne ruwe ne; 
1PE.3.22	Shinuma anak ne kando otta ahun wa Kamui shimon tek-samata an ruwe ne; orowa, Kamui hauturumbe hene, raondum korobe hene, kiroro umbe hene, Shinuma gusu akoitaknure an ruwe ne na.
1PE.4.1	Tambe Kiristo anak ne kam otta ayairamshitnere gusu, tambe gusu, echi utara ne yakka nei no an yainu-hi ani yaikota echi yaimutkare yan; inambe gusu ne yakun, kara otta ayairamshitnere guru anak ne katpak shiokere nisa ruwe ne na; 
1PE.4.2	tambe anak ne echi utara tewa no poka utara koro eikaunu ambe gusu kara otta shomo echi utara ishu, koroka, Kamui irenga nei no ki wa moshiri echi ko-ishu kuni gusu ne na. 
1PE.4.3	Inambe gusu ne yakun, oya moshiri un utara ki rusuibe gusu shiokere pakihi anak ne pakno ne nangoro, samata, ramupekere ambe otta hene, ibeporore ambe otta hene, iku-rui ambe otta hene, iku-sakayo otta hene, iku ambe hene, katpak an potoki ko ongami ambe otta hene, apkash gusu shiokere pakihi anak ne pakno ne nangoro: 
1PE.4.4	echi utara tap koracki ki wa nei utara tura no wen-sakayo hopunire shomoki gusu aeoyamokte wa aokaigekarʼan na: 
1PE.4.5	nei utara anak ne shiknu guru kene rai guru kene koipiski gusu skipini wa an Kamui otta yaieoruskpe nu yara kusu ne na. 
1PE.4.6	Inambe gusu ne yakun, rai guru anak ne shiknu guru nep koro akoipishi, koroka, ramat otta Kamui korachi shiknu kuni gusu, orota pirika shongo anure nisa ruwe ne. 
1PE.4.7	Koroka, obitta no okaibe aokere-hi anak ne ehange ruwe ne; tambe gusu, keutum yaieashirikara hine yairamatte wa inonno-itak ki yan: orowa, utashpa 
1PE.4.8	makangane ara uweomap ki yan; inambe gusu ne yakun, onrap ambe anak ne uwatte no okai katpak 
1PE.4.9	kamure ruwe ne gusu ne na: oromam shomoki no 
1PE.4.10	uweutashpa ikateonrare yan: echi utara pishno pishno aikrap akore an nei no, Kamui inne no okai irenga gusu pirika no okai ashikkashimare utara korachi, 
1PE.4.11	uweutashpa nei ambe gusu yaishieiwangere yan: itak ye guru an chiki, Kamui shongo an korachi yero; yaishieiwangere guru an chiki, Kamui orowa no ako-ropare kiroro an korachi kiro; tambe anak Yesu Kiristo rengap gusu nep ne yakka otta Kamui ako-oripak kuni gusu ne na; nupeki newa kiroro kane shashuishiri wano shashuishiri pakno Shinuma korobe ne. Amen. 
1PE.4.12	Aomap an utara, echi utara tumugeta an abe o koramnukarabe gusu aoyaraoktep echi gusu hetuku an sekoro iteki yainu yan: 
1PE.4.13	koroka, Kiristo iki ayairamshitnere ambe tura no iki utara echi ne ruwe ne gusu nupetne yan; tambe anak Shinuma koro nupekihi anukara ita ne yakka, poron no ramuritetke wa, echi nupetne gusu ne na. 
1PE.4.14	Echi utara anak ne Kiristo reihei gusu akosakayokara an chiki, echi anunuke ne; inambe gusu ne yakun, nupeki Ramat newa Kamui Ramat anak ne echi kashiketa okai shiri ne gusu ne na. 
1PE.4.15	Koroka, keweuk guru korachi hene, ikka guru korachi hene, wen-buri iki guru korachi hene, moshima guru korope ekottanu guru korachi hene gusu iteki ayairamshitnere kuni ki yan: 
1PE.4.16	koroka, Kiristian gusu nenka ayairamshitnere chiki, iteki yainikoroshma yan; koroka tan reihei an gusu Kamui ramye yan. 
1PE.4.17	Inambe gusu ne yakun, Kamui kora kenru ta akoipishi heashi kuni pakihi anak ne an; aige, hoshiki no un gusu aheashire chiki, Kamui pirika shongo koitak-nu shomoki utara okesehe anak ne nekon a ambe ne kusu ne ya? 
1PE.4.18	Orowa, oupeka guru anak ne hokamba no kashiaobiuki chiki, Kamui shomo kooripak utara newa katpak ki utara nei ita anukarape ne ruwe he 
1PE.4.19	an? Tambe gusu, Kamui irenga gusu ayairamshitnere utara poka pirikap iki wa ikipniukesh moshiri kara Kamui otta koropare yan.
1PE.5.1	Tura no iki ekashi, samata, Kiristo iki yairamshitnere-hi gusu paweteshu ki, samata anukara kusu ne nupeki ne yakka tura no koro guru ku ne anak ne, tambe gusu, 
1PE.5.2	echi tumugeta okai ekashi utara onishnishi ash na: Echi tumugeta okai Kamui koro topaha reshpa yan, nekon a ka akire wa an gusu shomo ne wa, koroka, Kamui an gusu eyaitupa keutum koro wa esapane yan; samata, aetunne kuni yaiepirikare ambe gusu shomo ne no, etoko-oiki wa an keutum koro wa ki yan; 
1PE.5.3	shui, echi epungine kuni gusu akorep enishpane shomo ne, koroka, nei topaha gusu aekoikarape gusu yaikara yan. 
1PE.5.4	Orowa, nei esapane reshpa guru anukara ita echi utara anak ne nin shomoki nupeki oma sapa umbe echi akore an kusu ne na. 
1PE.5.5	Samata, echi okai upeure utara, ekashi otta koitaknu yan. Ruwe un, echi utara obitta uweutashpa ukoyaishieiwangere gusu oripak ambe ani yai koshaye wa okai yan: inambe gusu ne yakun, Kamui anak ne shiokunnure utara eshishi, koroka, oripak an utara otta irenga sange wa koropare ruwe ne gusu ne na. 
1PE.5.6	Tambe gusu pakihi epa kuni ita echi rikta aande kuni gusu, Kamui kiroro un teke choropoketa echi okai wa yaioripakka yan; 
1PE.5.7	echi ki nishomap ambe obitta Shinuma otta seire, Shinuma echi esanniyo ruwe ne gusu ne na. 
1PE.5.8	Yaishikkashima wa yairamatte yan; echi epokba nitnep anak ne hawe ashte shishi korachi e kuni guru hunara gusu apkash korʼan ruwe ne: 
1PE.5.9	ukorachi an aeramshitnere ambe anak ne moshiri otta okai echi iriwak utara otta ne yakka an sekoro echi eraman wa, utumashi shomoki no eishokoro wa nei ipokbap shisamchashnure yan. 
1PE.5.10	Orowa, Kiristo oshiketa koro aokere shomoki nupeki otta echi tak obitta no okai irenga koro Kamui anak ne, pon no uturuta echi eramusarak okaketa, Shinuma yaikota echi ramushinnere, echi roshkire, echi tumashnure kusu ne. 
1PE.5.11	Shashuishiri wano shashuishiri pakno Shinuma otta kiroro an na. Amen.
1PE.5.12	Chikoro ikipniukesh iriwak ne sekoro ku esanniyo Sirouanos ani takne no echi gusu kambi ku nuyere yara, aine, onishnishi ku ki, samata, tambe anak ne Kamui son no irenga ne sekoro, paweteshu ku ki ruwe ne; nei ambe otta utumashi shomoki no roshki yan. 
1PE.5.13	Echi tura no anumge Babironia kotan ta okaibe echi ekap ruwe ne; shui, ku poho ne Markos ne yakka nei no ki na. 
1PE.5.14	Onrap an chopchopse ambe ani uweutashpa uwekap yan.
1PE.5.14	Kiristo oshiketa obitta no okai echi utara gusu itomo an a an na.
2PE.1.1	Yesu Kiristo koro usshiune guru newa Apostoro ne Simon Petros anak ne, chikoro Kamui newa un Kashiobiukip ne Yesu Kiristo koro oupeka-i otta un tura no ukorachi an aoshkoro eishokor-i akore utara otta, 
2PE.1.2	kambi omande na: Kamui newa chikoro Utarapa ne Yesu eraman-i otta irenga newa itomo echi gusu aporore na; 
2PE.1.3	yaikota koro nupeki newa pirika ambe ani un takbe eraman-i gusu, koro Kamui oma kiroro anak ne inotu newa Kamui ko oripak-i otta an obitta no okaibe un koropare nisa; 
2PE.1.4	tambe gusu, Shinuma anak ne koro aoshkoro newa shi no poro uitaknup un koropare nisa; tap okaibe ani, echi utara anak ne ibeporore ambe gusu moshiri otta okai muninbe orowa no ohaita okere wa, Kamui oma oibe echi orota akoropare kuni gusu an ambe ne ruwe ne. 
2PE.1.5	Ruwe newa, tapan ikkewehe an gusu obitta no okai yuptek-hi echi kashiomare yan, echi ki eishokor-i otta pirika ambe iyo; orowa, pirika ambe otta eraman-i iyo; 
2PE.1.6	orowa, eraman-i otta yaishikkashima ambe iyo; orowa, yaishikkashima ambe otta yaishiporore ambe iyo; orowa, yaishiporore ambe otta Kamui ko-oripak ambe iyo; 
2PE.1.7	orowa, Kamui ko-oripak ambe otta iriwak utara kokatairotke ambe iyo; orowa iriwak utara katairotke ambe otta omap ambe iyo yan. 
2PE.1.8	Inambe gusu ne yakun, tap okaibe echi korobe ne wa nuye an chiki, chikoro Utarapa ne Yesu Kiristo eraman-i otta shomo toranne, 
2PE.1.9	shomo ibehe sak no echi kara an na Inam-be gusu ne yakun, tap okaibe sak guru anak ne shiknakbe ne, koro fushko katpak aashkannere-hi oira wa ouse ehange no an ambe nukan ruwe ne gusu ne na. 
2PE.1.10	Tambe gusu, iriwak utara, echi atak an ambe newa anumge an ambe anak ne atumashnure kuni ne naa shiarikiki no kara yan: inambe gusu ne yakun, tap okaibe echi kara chiki, ramma pakno shomo echi ureepetchiu kusu ne na: 
2PE.1.11	orowa, tapne kane chikoro Utarapa newa Kashiobiukip ne Yesu Kiristo koro shashuishiri pakno an moshiri orun ahup-i anak ne nuye an no echi kore an ruwe ne gusu ne na.
2PE.1.12	Tambe gusu, tap okaibe echi eraman, samata, echi tura an sonep orota echi roshki wa okai yakka, tap okaibe echi eshkarunde kuni ne ramma-kane ku etoko-oiki wa an ruwe ne kusu ne na. 
2PE.1.13	Orowa, chikoro Utarapa ne Yesu Kiristo en epakashnu korachi, ku goro kash oyakta ande-i tunashi no ek na, sekoro, 
2PE.1.14	ku eraman hine kuani anak ne tan kash orota an wa, an pakno echi eshkarunde wa echi keutum paraparasere kuni-hi pirika ruwe ne sekoro ku esanniyo ruwe ne na. 
2PE.1.15	Ruwe ne wa, ku isam okaketa ramma-kane tap okaibe echi eshkarun eashkai kuni ne shiarikiki no ku ki kusu ne na. 
2PE.1.16	Inambe gusu ne yakun, echi utara anak ne chikoro Utarapa ne Yesu Kiristo koro kiroro newa ek an-i echi nure ash ita, ashkai no aoshke uwepekere koro wa ki shomoki, koroka, chi utara anak ne Shinuma koro poro pase ambe shiki ari nukara utara chi ne ruwe ne gusu ne na. 
2PE.1.17	Inambe gusu ne yakun, Shinuma orota, — Tambe anak ku omap, shi no ku enupetne Poho ne ruwe ne, sekorʼan nepkoro hawehe son no tomte no an nupeki wano ek ita, Shinuma anak ne Michi ne Kamui orowa no aeoripak-i newa nupeki akore nisa ruwe ne gusu ne na: 
2PE.1.18	orowa, chi utara anak ne Shinuma tura nei ashkanne nupuri ta okai ita, tan hawehe kando wano asange-hi chi nu nisa ruwe ne. 
2PE.1.19	Orosama, naa atumashnure wa an uweingara itak chi koro; orowa, kunne-nisat hetuku pakno, echi koro keutum ta tokap-nochiu hetuku pakno, kunne ushiketa nupeki atte ratchako ne-hi korachi, nei ambe gusu echi yaitubare chiki pirika na: 
2PE.1.20	hoshike no tambe onnere yan, Kamui Kambi kata obitta no okai uweingarape anak ne rengaine gusu apita kuni ambe shomo ne ruwe ne. 
2PE.1.21	Inambe gusu ne yakun, nep uweingarape ne yakka ainu rengaine gusu asangep shomo ne: koroka, utara anak ne Ashkanne Ramat ani apariri wa Kamui orowa no chiitakte nisa ruwe ne gusu ne na.
2PE.2.1	Koroka, nei utara tumugeta shunge uweingara utara ka hopumba nisa ruwe ne; tambe nei no, chashnu no an aisamka-i yaikoropare, orowa no nei utara hok Nishpa poka eshikashke, Kamui orushpe ohoge yainu ambe nuina no ahupte shunge epakashnu utara echi tumugeta ne yakka hopumba kusu ne na. 
2PE.2.2	Orowa, inne utara anak ne nei utara koro ramupekere iki buri kara kusu ne; tambe gusu, nei utara okai gusu son no an ruhu anak ne akoatcha kusu ne na. 
2PE.2.3	Orowa, yaikoshipuinere ki wa shiwayashnure itak ani echi iraugetupa kusu ne; nei utara gusu an aesanniyop anak ne fushko wano tane poka tere shomoki, koro aisamka-i mokoro shomoki ruwe ne. 
2PE.2.4	Inambe gusu ne yakun, Kamui anak ne katpak ki hauturumbe honnere shomoki koroka, akoipishi kuni gusu ashikkasmimare wa Tartaros otta an kunne shui orun okeuba chiki, 
2PE.2.5	orowa, fushko moshiri honnere shomoki koroka, shomo Kamui ko-oripak raoshiri uirup gusu pesambe hetukure ita, oupekap eupaskuma Noa newa tura no okai ara wa niu ne utara shiknure chiki; samata, 
2PE.2.6	shomo Kamui ko-oripak no moshiri koishu utara pakashnu gusu Sodom newa Gomorra kotan uina ne kara hine wentoikantoi akokiru wa panakte; aige, 
2PE.2.7	ohaita utara koro ramupekere iki buri gusu shi 
2PE.2.8	no yaioknatara wa an oupeka Rot kashiobiuki (inambe gusu ne yakun, nei oupeka guru anak ne nei utara tumugeta oshiroma hine, nukara hene ki inu hene ki wa, kesto-kesto nei utara ohaita ikip gusu, kon ramat iuninkare nisa ruwe ne na): 
2PE.2.9	Utarapa anak ne Kamui ko-oripak utara akoramnukara-i ohaitare katu eraman, samata, koipishi toho pakno apanakte kuni gusu oupeka sak utara shikkashima katu eraman; 
2PE.2.10	makangane turu-ushbe kam eikaunu no apkash hene ki, enishpane ambe etunne hene ki utara otta kara katu Utarapa eraman ruwe ne. Wen rametok koro, keutum eikaunu no ki wa nupeki ambe koatcha wa shomo tusushke ruwe ne; 
2PE.2.11	koroka, Kamui hauturumbe anak ne, nei utara kasu no naa tumashnu wa kiroro koro yakka, nei utara gusu Utarapa kotchaketa koatcha akoipishi itak sange shomoki ruwe ne. 
2PE.2.12	Koroka, tan utara anak ramu-sakbe, chikoikip nepkoro gusu aki kuni an buri koro wa akoiki hene ki a wende hene ki kuni ne hekatu erampeutekbe koatcha, tan utara auak ne, koro ki oupeka sak pummaha gusu aewende, 
2PE.2.13	iwende ki wa son no poka awende kusu ne na; tokap to ta ko ibesam kuni ambe aenupetnerep ne sekoro yainu, echi newa piri-ushbe, echi tura no marapto ki ita echi koro omap gusu an marapto ko ibesam ruwe ne; 
2PE.2.14	koro shikihi anak ne omoinu ani aeshik; katpak okakeanka eaikap; utumashi keutum shiren; koro sarabe yaikoshipuinere shiri ki; aiyoitakushi poho; oupeka ruhu emaka, 
2PE.2.15	aige, oupeka sakbe iki gusu an pummaha konoburu Beor poho Beraam kon ru otta apkash wa, 
2PE.2.16	ru turainu nisa ruwe ne; koroka, Shinuma anak ne yaikota ki ohaita buri gusu apakashnu nisa ruwe ne: shomo-itak roba anak ne, ainu hau sange hine nei uweingara guru kon ramusakbe hattoki nisa ruwe ne na. 
2PE.2.17	Tan utara anak ne wakka sak shimpui ne, rerashui pashte rakura ne; nei utara gusu kurokok kunnep aenmashnu wa an na. 
2PE.2.18	Inambe gusu ne yakun, raka-sak ashipushkere wa an ambe sange hine, wenbe ki wa ishu utara orowa no ohaitare shiri okai utara, ramupekere ambe ani, kara oma ibeporore otta shiren ruwe ne gusu ne na; 
2PE.2.19	yaikota aisamka gusu an ambe otta yaiusshiunere wa okai rapoketa, rengaine an raondum koropare kuni eitakamkire ruwe ne; inambe gusu ne yakun, orowa no aannokara gusu anak ne, 
2PE.2.20	nei ambe otta ausshiunere wa an na. Nei utara anak ne Utarapa newa Kashiobiukip ne Yesu Kiristo eramu-an-i gusu moshiri turu-ushbe aohaitare okaketa, shui nei ambe gusu akishima wa aannokara chiki, atpake an katuhu kasu no iyoshi no an katuhu anak nei utara gusu naa wenbe ne ruwe ne gusu ne na. 
2PE.2.21	Inambe gusu ne yakun, oupeka an ruhu eraman orowa no, orota akoropare ashkanne ikashpaotte emaka ambe kasu no, nei ambe atpaketa shomo eraman kuni i anak naa pirika ruwe ne na. 
2PE.2.22	Nei utara gusu nei son no an itak-maukushtep korachi an na: — Seta anak ne yaikota sange eatup orun hosari, afuraye okere matne buta anak yachi oshiketa yaikirukiru gusu hosari ruwe tapan na.
2PE.3.1	Aomap an utara, tambe anak ne echi utara gusu tu ikinne an ku nuye kambi ne ruwe ne; orowa, nei tup otta echi eshkarunde wa echi koro so ne an keutum ku chiukopoyere na; 
2PE.3.2	ashkanne uweingara utara etokota ye itak hene echi eshkarun, samata, echi koro Apostoro utara gusu an Utarapa newa Kashiobiukip sange ikashpaotte hene echi eshkarun kuni ambe ne: 
2PE.3.3	tambe hoshiki no uonnere yan, okese an toho ta eoya-itak ki utara araki, orowa, yaikota koro ibeporore an keutum nei no kara wa eoya-itak ki, 
2PE.3.4	aige, ene itak kusu ne-hi; — Shinuma ek kuni eitakamkire ambe hunakta an a? inambe gusu ne yakun, ekashi utara mokonnoye orowa no, moshiri akara heashi wano, nep ne yakka ramma-ramma an na, 
2PE.3.5	ari an itak ani itak kusu ne. Nei utara anak ne hokamginʼno tambe oira, Kamui itak an gusu, fushko wano kando an, orowa, wakka orowa no etuk, wakka oshiketa roshki toitoi ka an na; 
2PE.3.6	nei okaibe ari nei rapoketa an raoshiri anak ne wakka ani akamure wa aisamka: 
2PE.3.7	koroka, tane okai kando, toitoi tura kane, nei shinep ne an itak ari, akoipishi kuni toho, Kamui koatcha utara aisamka kuni toho pakno ashikkashima wa abe gusu aande wa an na
2PE.3.8	Koroka, aomap an utara, tan shine ambe iteki oira yan; Utarapa otta shine to anak ne ashikne shine wan hotne pa ukorachi ne, orowa, ashikne shine wan hotne pa anak shine to korachi ne ruwe ne. 
2PE.3.9	Okai utara esanniyo korachi Utarapa anak ne koro eitakamkire gusu moire shomo ne; koroka, nen ne yakka aisamka kuni ambe Shinuma konoburu shomoki no, utara obitta yaikokatpak kuni ambe konoburu wa, echi utara gusu ramushiporore ruwe ne na. 
2PE.3.10	Koroka, Utarapa tobo anak ne ikka guru korachi ek kusu ne; nei ita kando anak ne poro humi ashte wa isama, orowa, kando orunbe shiri seisek wa nin, orowa, toitoi hene otta okai ikip hene auhuyeka wa aisamka kusu ne na. 
2PE.3.11	Tap korachi tap okaibe nin wa aisamka kuni ambe ne sekoro chi eraman gusu, turu-sak no moshiri koishu hene ki, 
2PE.3.12	Kamui ko-oripak hene ki, gusu kando uhuye wa nin, kando orunbe shiri seisek wa ru Kamui toho ek kuni ambe shi no chipachipa hine ehuye hene ki wa, nekon a okai utara chi ne kunip etokosh ruwe he an? 
2PE.3.13	Koroka, Shinuma ki eitakamkire ambe nei no, otta oupeka ambe oshiroma ashiri kando ashiri toitoi chi ehuye korʼan ruwe ne.
2PE.3.14	Tambe gusu, aomap an utara, tap okaibe echi ehuye wa okai gusu, echi utara anak ne Shinuma tek-samata echi sak no, piri isam no, itomo an no anukara kuni ne shiarikiki no kara yan. 
2PE.3.15	Orowa, chikoro Utarapa ramu-shiporore-hi anak ne kashiobiuki ambe ne sekoro esanniyo yan; chikoro omap an iriwak ne Pauros ne yakka orota akore wayashnu-i korachi echi gusu nuye nei no ki yan; Shinuma anak ne obitta nuye kambi kata poka tap okaibe gusu ye na; 
2PE.3.16	nei oshiketa eramuhokamba orushpe okai, aine, erampeutek wa utumashire utara anak ne yaikota isamka gusu moshima okai Kamui kambi poka oheugere korachi, nei ambe ne yakka oheugere ruwe ne. 
2PE.3.17	Tambe gusu, aomap an utara, echi utara anak ne etoko wano eraman gusu, ikineipeka, katpak koro utara koro ohaitap ani aekira wa, yaikota koro utumashi shomoki ambe iteki autumashire kuni ne yaitubare yan. 
2PE.3.18	Koroka, chikoro Utarapa newa un Kashiobiukip ne Yesu Kiristo gusu an irenga newa eramushbe oshiketa shukup yan. Shinuma orota tane ne yakka otusashuishiri pakno ne yakka nupeki an na. Amen.
1JN.1.1	Atpake wano an, chi utara nu, shikihi ani chi nukara, ingara wa koro teke ani chi tomooshma inotu an Itak gusu an ap; 
1JN.1.2	(orowa, nei inotu anak ne anukara wa chi nukanʼnisa, gusu paweteshu chi ki, Michi tura no an, awa, un otta anukara, nei inotu, nei rai uina pakno shiknu an inotu orushpe gusu echi nure ash na); 
1JN.1.3	chi nukarabe hemhem, chi nup hemhem echi otta ne yakka nure ash; echi utara ne yakka un tura no shine-ikinne okai kuni gusu ne na: ruwe newa, chi utara anak ne Michi tura hemhem, Michi koro poho Yesu Kiristo tura hemhem shine-ikinne okai ruwe ne: 
1JN.1.4	orowa, tap okaibe chi nuye ikkewehe anak ne echi utara anupetnere ambe aeshik kuni gusu ne ruwe ne na.
1JN.1.5	Samata, Shinuma orowa no chi nu wa echi nure ash shongo anak ene ani ne, — Kamui anak ne pekere ne, Shinuma otta pon no kunne-i ka isam ruwe ne. 
1JN.1.6	Shinuma tura chi utara kookai ruwe ne sekoro chi itak wa, kunne-i otta apkash chiki, shunge chi ye, son no ambe shomo chi ki ruwe ne: 
1JN.1.7	koroka, Shinuma anak ne pekere otta an korachi chi utara ne yakka pekere otta apkash yakun uwe-utashpa uwekookai ruwe ne, orowa Shinuma koro poho Yesu koro kem anak ne obitta no okai chikoro katpak isamka wa un ashkannere ruwe ne. 
1JN.1.8	Katpak chi sak sekoro chi itak chiki, yaikokandama ruwe ne, orowa, son-i anak ne un oshiketa isam ruwe ne na. 
1JN.1.9	Koro katpak chi eyaipushi ash chiki, Shinuma anak ikipniukesh oupekap ne gusu chikoro katpak tusare hemhem ki, obitta no okai oupeka sak-i ashkannere hemhem ki ruwe ne. 
1JN.1.10	Shomo katpak chi ki na sekoro chi ye chiki, Shinuma shungere ruwe ne, orowa, Shinuma korʼitak un oshiketa isam ruwe tapan na.
1JN.2.1	Ku goro nokair utara, echi utara anak ne iteki katpak ki kuni ne tap okaibe echi gusu ku nuye ruwe ne. Orowa, nen ne yakka katpak ki guru an chiki, Michi otta chi utara gusu eikotchanep an, oupeka Yesu Kiristo ne; 
1JN.2.2	Shinuma anak ne chikoro katpak gusu an imommuyep ne ruwe ne; ouse chikoro katpak gusu patek shomo ne, koroka, ingi-nroshiri gusu an ap gusu ne yakka ne ruwe ne na. 
1JN.2.3	Shinuma ki ikashpaotte shikkashima ash yakun, tata ani chi utara Shinuma eamkiri ruwe ne sekoro chi eraman. 
1JN.2.4	Shinuma ku eamkiri ari ye wa koro ikashpaotte shomo shikkashima gurʼanak ne, shunge itak ki gunʼne, aige, 
1JN.2.5	son no ambe nei guru onnaigeta isam ruwe ne: koroka, Shinuma ye itak shikkashima gurʼanak, son no poka, Shinuma onnaigeta Kamui omap-hi aeramushinne nisa ruwe ne na. Shinuma onnaigeta chi okai ruwe ne sekoro tambe ani chi eraman: 
1JN.2.6	Shinuma onnaigeta ku riya sekoro ye gurʼanak ne, Shinuma apkash nisa korachi nei guru poka yaikota apkash kunip ne ruwe tapan na.
1JN.2.7	Aomap an utara, echi utara gusu ashiri ikashpaot-te shomo ku nuye, koroka, atpake wano echi koro fushko ikashpaotte ku nuye na; nei fushko ikashpaotte anak ne echi nu okere itak ne ruwe ne. 
1JN.2.8	Shui, ashiri ikashpaotte echi gusu ku nuye na, nei ambe anak ne Shinuma oshiketa ne yakka echi oshiketa ne yakka son no ambe ne; inambe gusu ne yakun, kunne-i okere koran, orowa, son no pekere nupeki atte wa an ruwe ne gusu ne na. 
1JN.2.9	Pekere otta an ani ye wa koro iriwak etunne gurʼanak ne tane pakno poka kunne-i otta an ruwe ne. 
1JN.2.10	Koro iriwak omap gurʼanak ne pekere otta oshiroma, aige, Shinuma oshiketa ureepetchiure ika isam ruwe ne. 
1JN.2.11	Koroka, koro iriwak etunne gurʼanak ne kunne-i oshiketa an wa kunne-i otta apkash, orowa, ine un oman a shinuma erampeutek, kunne-i anak ne shinuma koro shikihi shiknakte nisa ruwe ne gusu ne na.
1JN.2.12	Nokan utara, Shinuma kon reihei rengap gusu echi koro katpak atusare wa an, tambe gusu echi gusu 
1JN.2.13	kambi ku nuye na. Michi utara, atpake wano an guru echi eamkiri gusu, tambe gusu echi otta kambi ku nuye. Upen utara, wenbe echi annokara okere gusu, tambe gusu, echi otta kambi ku nuye. Nokan utara, Michi echi eamkiri gusu, tambe gusu, 
1JN.2.14	echi otta kambi ku nuye. Michi utara, tambe gusu, atapake wano an guru echi eamkiri gusu, echi otta kambi ku nuye. Upen utara, echi utara okirashnu wa an, Kamui itak echi onnaigeta an, samata, echi utara anak ne wenbe annokara okere gusu, tambe gusu echi utara otta kambi ku nuye na. 
1JN.2.15	Moshiri hene moshirʼotta okaibe hene iteki omap yan, moshiri ko-omap guru an chiki Michi koro omap ambe anak ne shinuma oshiketa isam ruwe ne. 
1JN.2.16	Inambe gusu ne yakun, moshirʼotta an obitta no okaibe, kam eikaunu ambe hene, shiki eikaunu ambe hene, ishu gusu pakesara ambe hene, Michi orowa no hetukup shomo ne, koroka, raoshiri orowa no an ambe ne ruwe ne gusu ne na. 
1JN.2.17	Orowa, raoshiri hene, moshiri gusu eikaunu ambe hene aokere kusu ne; koroka, Kamui irenga ki gurʼanak ne ramma pakno okai kusu ne na. 
1JN.2.18	Nokair utara, tane anak keseke an pakihi ne: orowa, anti-kiristo ek kusu ne sekoro echi nu nisa, tane poka inne no okai anti-kiristo hetukba wa okai; tambe gusu, tane anak keseke an pakihi ne ari an ambe chi eraman ruwe ne. 
1JN.2.19	Nei utara anak ne un orowa no soyumba, koroka un tura no okai utara shomo ne; inambe gusu ne yakun, nei utara anak ne un tura no okai utara ne ruwe ne a chiki, un tura no ramma okai kusu ne gusu ne na: koroka, nei utara un tura no okai utara shomo ne sekoro aeraman kuni gusu an okaibe ne ruwe ne na. 
1JN.2.20	Echi utara anak ne Ashkannep orowa no kashiketa aota utara echi ne wa obitta no okai echi utara anak ne nep ne yakka eraman ruwe ne na. 
1JN.2.21	Echi utara son no ambe shomo eraman gusu ku nuye shomoki,, koroka, son no ambe echi eraman, samata, son no ambe orowa no hetuku shungep isam ruwe ne gusu ku nuye na. 
1JN.2.22	Shunge guru nen ne ruwe? Yesu anak ne Kiristo ne sekorʼambe eshikashke guru shomo ne ya? Michi newa poho kane eshikashke gurʼanak ne, shinuma anak anti-Kiristo ne ruwe ne. 
1JN.2.23	Nen ne yakka Poho eshikashke gurʼanak ne nei guru anak Michi shomo koro: Poho pushpusu guru anak ne Michi ne yakka kon ruwe ne. 
1JN.2.24	Echi utara gusu atpake wano echi nu orushpe echi oshiketa oshironmre yan. Atpake wano echi nu orushpe echi oshiketa oshiroma chiki, echi utara poka Poho oshiketa hemhem, Michi oshiketa hemhem oshiroma kusu ne. 
1JN.2.25	Un gusu Shinuma eitakamkire uitaknup anak ne shiokere shomoki inotu ne ruwe ne. 
1JN.2.26	Echi shiren wa turainure utara gusu tap okaibe ku nuye nisa. 
1JN.2.27	Echi utara gusu Shinuma orowa no echi kore an kashiaota ambe anak ne echi oshiketa oshiroma chiki echi epakashnup isam yak pirika na; koroka, nep ne yakka Shinuma ki kashiota ambe echi epakashnu, aige, nei ambe son no ambe ne wa shunge shomo ne gusu, echi aepakashnu wa an korachi, Shinuma oshiketa echi oshiroma ruwe ne. 
1JN.2.28	Orowa, tane nokan utara, Shinuma oshiketa oshiroma yan; Shinuma anukara chiki, chi utara rametok-koro, orowa, Shinuma ek ita chi utara shomo yainikoroshma kusu ne gusu okai yan. 
1JN.2.29	Orowa, Shinuma oupeka ambe ne sekoro echi eraman chiki, nen ne yakka oupekap ki guru anak ne Shinuma orowa no hetu-kurep poka onnere yan.
1JN.3.1	Chi utara anak ne Kamui Poho ne aporose kuni ne Michi un koropare omap ambe nekon a okaibe ne ya sekoro ingara yan: ene ani ka chi ne ruwe ne. Tambe gusu, moshiri anak ne un eamkiri shomoki, shomo Shinuma eamkiri nisa ruwe ne gusu ne na. 
1JN.3.2	Aomap an utara, tane anak ne chi utara Kamui poho chi ne ruwe ne, koroka, nekon a okaibe chi ne kusu ne ya sekorʼambe naa shomo anukare ruwe ne. Shinuma anak ne anukara chiki, chi utara Shinuma koheraye kusu ne sekorʼambe chi eraman; Shinuma an korachi chi nukara ash kusu ne gusu ne na. 
1JN.3.3	Orowa, Shinuma gusu tapne no chipachipa gurʼanak ne, Shinuma ka turasak korachi yaikota yaiturusakte ruwe ne. 
1JN.3.4	Nen ne yakka katpak ki gurʼanak ne ikashpaotte oterekep ne yakka ki ruwe ne: katpak anak ikashpaotte oterekep ne ruwe ne. 
1JN.3.5	Orowa, Shinuma anak ne katpak sei kuni gusu anukan nisa ruwe ne sekoro echi eraman; orowa, Shinuma oshiketa katpak isam ruwe ne. 
1JN.3.6	Shinuma oshiketa oshiroma gurʼanak ne shomo katpak ki ruwe ne; nen ne yakka katpak ki gurʼanak ne shomo Shinuma nukara, shomo Shinuma eamkiri nisa ruwe ne na. 
1JN.3.7	Nokan utara, iteki moshima guru orowa no ayaishirende: oupekap ki gurʼanak ne, Shinuma oupeka korachi, 
1JN.3.8	oupekap ne ruwe ne; katpak ki guru anak ne nitnep orowa no an ambe ne; atpake wano nitnep anak katpak ki ruwe ne gusu ne na. Tambe gusu, Kamui poho anukan ruwe ne, nitnep ki ikip isamka kuni gusu ne na. 
1JN.3.9	Nen ne yakka Kamui orowa no hekatu gurʼanak ne katpak shomo ki ruwe ne. Shinuma koro piyehe nei guru onnaigeta oshiroma ruwe ne gusu ne na: nei guru anak ne katpak ki eaikap, Kamui orowa no hekatu nisa ruwe ne gusu ne na. 
1JN.3.10	Tata otta Kamui poho utara hemhem nitnep koro poho utara hemhem anukan ruwe ne: nen ne yakka oupekap shomo ki guru hene, koro iriwak shomo omap guru hene, Kamui orowa no an ap shomo ne. 
1JN.3.11	Atpake wano echi nu okere shongo anak ne ene ani ne, chi utara utashpa uweomap ki kuni an ambe ne: 
1JN.3.12	nitnep orowa no an wa koro akihi kewe-uk Kain korachi shomo ne ruwe ne Orowa, nep gusu shinuma kewe-uk a? koro ki ikip wen wa, akihi ki ikip oupekap ne ruwe ne gusu ne ruwe tapan na.
1JN.3.13	Iriwak utara, moshiri anak ne echi etunne chiki, iteki enushkari yan. 
1JN.3.14	Chi utara anak ne iriwak utara omap gusu rai-i orowa no paye wa ishu-i otta ahup ash nisa ari an ambe chi eraman ruwe ne. Shomo omap ki gurʼanak ne rai-i otta riya ruwe ne. 
1JN.3.15	Nen ne yakka koro iriwak etunne gurʼanak ne keweuk gunʼne: orowa, nen ne yakka kewe-uk gurʼanak ne, nei oshiketa ramma okere shomoki inotu koro shomoki ruwe ne ari an ambe echi eraman. 
1JN.3.16	Shinuma anak ne un gusu koro inotu ande-hi gusu, tambe gusu omap ambe chi eraman; chi utara ne yakka iriwak utara gusu koro inotu ande kusu ne ap ruwe ne. 
1JN.3.17	Koroka, nen ne yakka tamʼmoshirʼun okaibe koro, aige, koro iriwak aeishiramne i nukara wa rampoken keutura seshke guru an yakun, nekon a Kamui omap-i nei guru oshiketa okai ya? 
1JN.3.18	Nokan utara, iteki itak ani, parumbe ani, omap ki, koroka, iki-buri newa sonep ani omap yan. 
1JN.3.19	Tata otta chi utara anak ne son-i orowa no oka-hi chi eraman, orowa, nep gusu ne yakka chikoro keutura anak un katpakte yakka, 
1JN.3.20	Shinuma tek-samata chikoro keutura ratchi wa okai ruwe ne; Kamui anak ne chikoro keutura kasu no pase wa nep ne yakka eraman ruwe ne gusu ne na. 
1JN.3.21	Aomap an utara, chikoro keutura anak ne un katpakte shomoki chiki Kamui gusu chi rametokkon ruwe ne; 
1JN.3.22	orowa, Shinuma sange ikashpaotte chi shikkashima wa Shinuma nupetnere kuni buri chi ki ruwe ne gusu, tambe gusu, nep ne yakka koramkoro yakka Shinuma un koropare ruwe ne. 
1JN.3.23	Orowa, chi utara anak ne Shinuma koro Poho Yesu Kiristo kon reihei eishokoro, samata, un kashpaotte korachi utashpa uwe-omap kuni an ambe anak ne, tambe anak Shinuma sange ikashpaotte ne ruwe ne. 
1JN.3.24	Orowa, shinuma sange ikashpaotte shikkashima gurʼanak ne Shinuma otta riya, orowa, Shinuma anak ne nei guru otta riya ruwe ne. Orowa, a un koropare Ramat ani gusu, chi utara anak ne shinuma un otta riya ruwe ne sekoro chi eraman.
1JN.4.1	Aomap an utara, obitta no okai ramat pishno iteki eishokoro yan, koroka, Kamui orowa no okaibe ne ya shomo ne ya ingara kuni ne, nei ramat uwande yan: inambe gusu ne yakun, inne no okai shunge uweingara utara moshiri orota paye nisa ruwe ne gusu ne na. 
1JN.4.2	Tambe ani Kamui Ramat echi eraman: Yesu Kiristo anak ne kam otta ek na sekoro pushpusu nep ramat ne yakka Kamui orowa no an ambe ne: 
1JN.4.3	orowa, Yesu pushpusu shomoki nep ramat ne yakka Kamui orowa no an ambe shomo ne ruwe ne: orowa, ek kusu ne sekoro echi nu anti-kiristo korobe anak tambe ne ruwe ne; tane ne yakka nei ambe mosbirʼotta an ruwe ne. 
1JN.4.4	Nokan utara, echi utara anak ne Kamui orowa no an okaibe echi ne, nei utara annokara okere echi ki nisa ruwe ne: echi oshiketa okaibe anak ne moshiri oshiketa okaibe kasu no naa porobe ne ruwe ne gusu ne na. 
1JN.4.5	Nei utara anak ne moshiri orowa no an ambe ne: tambe gusu moshiri gusu ye, orowa, moshiri anak nei utara nu ruwe ne gusu ne na. 
1JN.4.6	Chi utara anak ne Kamui orowa no an ambe chi ne: Kamui eamkiri guru un nu ruwe ne: Kamui orowa no shomo ne an guru anak ne un nu shomoki ruwe ne. Tambe ani son no an ramat newa ohaita wa an ramat chi eraman ruwe ne na.
1JN.4.7	Aomap an utara, chi utara, anak ne utashpa uweomap anro: omap-hi anak ne Kamui orowa no an ambe ne ruwe ne gusu ne na; orowa, obitta no okai omap ki gurʼanak ne pishno Kamui orowa no hekature gunʼne, 
1JN.4.8	orowa, Kamui eamkiri ruwe ne. Shomo omap ki gurʼanak ne Kamui eamkiri shomoki ruwe ne; Kamui anak ne omap ambe ne ruwe ne gusu ne na. 
1JN.4.9	Shinuma rengap gusu chi utara ishu kuni ne Kamui anak ne yaikota koro Shinen ne Poho moshirʼotta sange nisa ruwe ne gusu, tambe ani chi utara gusu Kamui omap ambe anukare nisa ruwe ne na. 
1JN.4.10	Chi utara anak ne Kamui omap nisa ruwe ne a gusu shomo ne, koroka, Shinuma un omap wa chikoro chikokatpak imommuye kuni gusu koro Poho ette ari an ambe otta, tata otta omap-hi an. 
1JN.4.11	Aomap an utara, nei i oro pakno Kamui un omap yakun, chi utara ne yakka utashpa uweomap ki kuni utara chi ne ruwe ne. 
1JN.4.12	Hembarata ne yakka Kamui nukara ainu isam: chi utara utashpa uweomap ki chiki, Kamui un oshiketa riya ruwe ne, orowa, un oshiketa Shinuma omap-hi aeramushinne an ruwe ne; 
1JN.4.13	Shinuma anak ne kon Ramat un koropare gusu chi utara Shinuma oshiketa riya, Shinuma ka un oshiketa riya ari an ambe chi eraman ruwe ne. 
1JN.4.14	Orowa chi nukara, awa, Michi anak ne moshiri kashiobiukip ne kuni gusu nei Poho ette nisa ruwe ne ari an ambe paweteshu chi ki ruwe ne. 
1JN.4.15	Nen ne yakka Yesu anak ne Kamui Poho ne sekoro pushpusu wa ye gurʼanak, nei guru oshiketa Kamui riya, orowa, Kamui oshiketa nei guru riya ruwe ne. 
1JN.4.16	Orowa, un gusu Kamui sange omap-hi ari an ambe chi eishokoro wa chi eraman ruwe ne. Kamui anak ne omap ambe ne; orowa, omap-hi otta riya guru anak ne Kamui otta riya, orowa, Kamui anak shinuma otta riya ruwe ne. 
1JN.4.17	Chi utara anak ne akoipishi toho ta rametok koro wa okai kuni gusu, tambe otta un tura omap ambe eramuashinnere an ruwe ne; inambe gusu ne yakun, Shinuma an korachi, chi utara ne yakka tam-moshirʼotta 
1JN.4.18	okai ruwe ne gusu ne na. Omap-hi otta ishitomap isama; koroka, aeramushinne an omap ambe anak ne ishitoma ambe soyumbare ruwe ne; ishitoma ambe otta panakte-i okai ruwe ne gusu ne na; orowa, ishitoma ki guru anak ne omap-hi otta seenne aeramushinnere ruwe ne. 
1JN.4.19	Shinuma hoshiki no un omap nisa ruwe ne gusu, chi utara omap ki ruwe ne. 
1JN.4.20	Koro iriwak etunne wa Kamui ku omap ari ye guru an chiki anak ne, shunge itak ki gunʼne: inambe gusu ne yakun, nukara a-hi iriwak shomo ko-omap chiki, shomo nukara Kamui omap eaikap ruwe ne gusu ne na. 
1JN.4.21	Kamui omap guru anak ne koro iriwak ne yakka omap kuni sekorʼan ipawetenge Shinuma orowa no a un kore nisa ruwe ne na.
1JN.5.1	Nen ne yakka Yesu anak ne Kiristo ne ari an ambe eishokoro gurʼanak ne Kamui orowa no hekatu ruwe ne; shui, hekaturep omap gurʼanak ne Shinuma gusu hekatup ne yakka omap ruwe ne. 
1JN.5.2	Kamui omap wa shinuma koro ikashpaotte chi ki chiki, tambe gusu chi utara anak ne Kamui poho utara omap ash sekoro chi eraman ruwe ne. 
1JN.5.3	Koro ikashpaotte shikkashima ambe auak ne, tambe anak Kamui omap ambe ne ruwe ne gusu ne na; orowa Shinuma koro ikashpaotte anak ne sei hokambap shomo ne ruwe ne. 
1JN.5.4	Inambe gusu ne yakun, nep ne yakka Kamui orowa no ahekature ambe anak ne moshiri annokan ruwe ne: orowa, moshiri annokan nisa kiroro anak ne, 
1JN.5.5	tambe anak chikoro eishokor-i ne ruwe ne. Yesu anak ne Kamui Poho ne sekorʼambe eishokoro guru moshima moshiri annokara guru anak nen ne ruwe he an? 
1JN.5.6	Wakka newa kem gusu ek gurʼanak, tambe anak ne Yesu Kiristo ne ruwe ne; ouse wakka gusu patek shomo ne, koroka, wakka gusu ne yakka kem gusu ne yakka an ap ne. 
1JN.5.7	Orowa, paweteshu ki ambe anak ne Ramat ne, Ramat anak ne son no ambe ne ruwe ne gusu ne na. 
1JN.5.8	Paweteshu ki ambe anak ne rep ne, Ramat hene an, wakka hene an; kem hene an, orowa, tan reppish anak ne shinep otta uweepak ruwe ne. 
1JN.5.9	Ainu ki paweteshu-hi chi uina yakun, Kamui ki paweteshu ambe anak naa pase ruwe ne. Kamui ki paweteshu-hi anak ne tapne ne: koro Poho gusu Shinuma paweteshu ki nisa ruwe ne a ambe ne. 
1JN.5.10	Kamui poho eishokoro gurʼanak ne, koro oshiketa nei paweteshu-hi koro: shomo Kamui eishokoro guru anak ne Shinuma shungere nisa ruwe ne; inambe gusu ne yakun, koro Poho gusu Kamui ki paweteshu-hi eishokoro shomoki nisa ruwe ne gusu ne na. 
1JN.5.11	Orowa, nei aki paweteshu ambe anak ne tambe ne, Kamui un otta shiokere shomoki inotu un koropare, orowa, tan inotu anak ne Shinuma koro Poho otta an ruwe ne Nei Poho koro gurʼanak ne nei inotu koro; 
1JN.5.12	Kamui Poho koro shomoki gurʼanak, nei inotu shomo kon ruwe ne.
1JN.5.13	Shiokere shomoki inotu echi koro koran ruwe ne a ambe echi eramande kuni ne Kamui poho kon reihei eishokoro utara gusu echi otta tap okaibe ku nuye nisa ruwe ne na. 
1JN.5.14	Orowa, Shinuma gusu chi utara rametok koro ki a ambe anak ne tapne ne: Shinuma korʼirenga an korachi nep ne yakka chi koramkoro yakka, 
1JN.5.15	Shinuma un nu ruwe ne; orowa, nep ne yakka chi koramkorobe Shinuma nu sekoro chi eraman chiki, otta chi koramkorobe anak a un kore ari an ambe chi eraman ruwe ne. 
1JN.5.16	Nen ne yakka shomo gusu rai kuni katpak koro iriwak ki-hi nukara, orowa, koramkoro yakun, nei shomo gusu rai kuni katpak ki utara akore kuni ne Shinuma nei utara otta inotu koropare kusu ne na Gusu rai kuni katpak an: nei ambe gusu shinuma koramkoro kuni shomo ku ye ruwe ne. 
1JN.5.17	Nep oupeka-sakbe ne yakka obitta katpak ne: shui, shomo gusu rai kuni katpak an ruwe ne.
1JN.5.18	Nen ne yakka Kamui orowa no hekatu gurʼanak ne katpak shomo ki ruwe ne sekoro chi eraman; koroka, Kamui orowa no hekaturep anak ne Shinuma shikkashima, orowa, wenbe anak ne shomo shinuma tomooshma ruwe ne. 
1JN.5.19	Chi utara anak ne Kamui orowa no okai utara chi ne sekoro chi eraman, orowa, 
1JN.5.20	ingi-moshiri anak ne wenbe otta okai ruwe ne. Orowa, sone an guru chi eamkiri kuni ne Kamui Poho ek wa un otta eraman mondum koropare nisa ruwe ne sekorʼambe chi eraman, orowa, sone an guru otta, Shinuma koro Poho Yesu Kiristo otta, chi okai ruwe ne. Tambe anak son no Kamui ne, shiokere shomoki inotu ne ruwe ne. 
1JN.5.21	Nokan utara, potoki gusu yairamatte yan.
2JN.1.1	Ekashi anak ne son no ku omap anunge wa an shiwentep koro poho utara tura kane orota kambi omande na; ouse kuani patek shomo ne, koroka, son no ambe eraman obitta no okai utara ka e omap ruwe ne; 
2JN.1.2	tambe anak ne un oshiketa oshiroma wa ramma pakno un tura no okai sonep rengap gusu an ambe ne ruwe ne: 
2JN.1.3	irenga hemhem, aerampokiwenbe hemhem, itomo hemhem, son no, omap an no, Michi ne Kamui newa Michi koro Poho Yesu Kiristo orowa no an wa un tura no okai kusu ne na.
2JN.1.4	Michi orowa no akore ikashpaotte nei no e koro poho tumuta okai utara anak ne son no apkash wa okahi ani an ambe ku nukan nisa ruwe ne gusu, shi no ku nupetne ruwe ne. 
2JN.1.5	Orowa, tane akoro shiwentep, onishnishi ku ki-hi; ashiri ikashpaotte aokai gusu ku nuye korachi shomo ne, koroka, atpake wano chikorobe ne, nei ambe anak ne, uweutashpa uweomap ash ambe ne ruwe ne. 
2JN.1.6	Shinuma ki ikashpaotte nei no apkash ambe anak ne, tambe anak omap ambe ne. Otta apkash kuni gusu an atpake wano echi nu ikashpaotte tambe ne ruwe ne na. 
2JN.1.7	Inne no okai kokandama ki utara anak ne moshiri orota araki wa okai, Yesu Kiristo ainu netoba koro wa ek sekoro ambe shomo pushpusu utara tambe ne ruwe ne. Tambe anak kokandama ki guru ne, nei a anti-kiristo ne ruwe tapan na. 
2JN.1.8	Aki okere okaibe shomo aturainu, koroka, pummaha obitta echi koro kuni ne yaikota yaitubare yan. 
2JN.1.9	Nen ne yakka iki wa Kiristo koro epakashi otta oshiroma shomoki gurʼanak ne, Kamui koro shomoki ruwe ne: Shinuma koro epakashi otta oshiroma gurʼanak ne, Shinuma anak Michi hemhem Poho hemhem kon ruwe ne na. 
2JN.1.10	Nen ka e orun araki wa tap epakashnu ambe koro shomoki chiki, iteki e kot chisei ta akunge, iteki shinuma rangarap yan: 
2JN.1.11	inambe gusu ne yakun nei guru korangarap ki gurʼanak ne shinuma koro wen ikip tura ki ruwe ne gusu ne na.
2JN.1.12	Aokai gusu ku nuye kuni inne okaibe an koroka, kambi newa sumi ani shomo ku ki na: shui, poron no eani nupetne kuni gusu e orun ku arapa wa uwenitomom no ku ye kuni ku chipachipa ruwe ne. 
2JN.1.13	E koro anumge an turesh koro poho anak ne e korangarap ki na.
3JN.1.1	Ekashi anak ne, son no ambe gusu ku omap, omap an Gaios orota kambi omande na. 
3JN.1.2	Aomap an guru, e kon ramat aepirikare an korachi, nep ne yakka gusu aokai yaiepirikare wa nisashnu an kuni ne inonno-itak ku ki na. 
3JN.1.3	Iriwak utara araki wa paweteshu ki korachi aokai anak ne sonep otta apkash koran sekoro en nure ita, poron no ku nupetne 
3JN.1.4	nisa ruwe ne gusu ne na. Ku goro poho utara sonep otta apkash koran ruwe ne ari an ambe nu kasu no en nupetnerep isam ruwe ne na.
3JN.1.5	Aomap an guru, nep ne yakka iriwak utara newa oya un utara poka gusu e iki chiki ikipniukesh no e ki ruwe ne; 
3JN.1.6	nei utara anak ne karisia kotchaketa e koro omap ambe gusu paweteshu ki: Kamui kopakeot buri an no nei utara payekai kuni arura yan: 
3JN.1.7	inambe gusu ne yakun nei Reihei irenga gusu nei utara oya kotan un utara orowa no nep ne yakka uk shomoki no paye nisa ruwe ne gusu ne na. 
3JN.1.8	Tambe gusu, chi utara sonep gusu tura no iki utara chi ne kuni ne, nei no okai utara uk kunip ne ruwe ne.
3JN.1.9	Karisia gusu nepka ku nuye nisa; koroka, nei utara tumugeta esapane rusui Diotrepes anak ne shomo un uk ruwe ne. 
3JN.1.10	Tambe gusu, ku ek chiki wen itak ani un ohaigekara iki ikip ku eshkarunde kusu ne: tambe anak pakno ne sekoro nei guru esanniyo shomoki hine shinuma yaikota iriwak utara uk shomoki, orowa, uk rusui utara ne yakka hattoki wa karisia orowa no emaka ruwe ne. 
3JN.1.11	Aomap an utara, wenbe iteki koikara, koroka, pirikap koikara yan. Pirikap iki gurʼanak ne Kamui orowa no an gunʼne; wenbe iki gurʼanak ne shomo Kamui nukan ruwe ne. 
3JN.1.12	Demetrius anak ne obitta no okai utara ki paweteshu ambe koro, samata, sonep yaikota gusu an paweteshu-hi kon ruwe ne; ruwe ne wa, chi utara ne yakka paweteshu ki; aige, chi ki paweteshu ambe anak ne sonep ne sekoro aokai eraman ruwe ne na.
3JN.1.13	Aokai gusu ku nuye kunip inne ne, koroka, sumi newa nuyep ani ku nuye ambe ku kopan: 
3JN.1.14	naa nisako ne chiki e nukara kuni ku chipachipa, yakun, uwenitomom wa utashpa ye kusu ne. Itomo irenga e otta an na. Utara anak ne e korangarap na. Utara reihei pishnopishno ye wa uwekap an na.
JUD.1.1	Yesu Kiristo koro usshiune guru ne Yakob koro iriwak Youdas anak ne, ahotuyekara wa okai, Michi ne Kamui otta aomap, Yesu Kiristo gusu ashikkashima wa okai utara otta kambi omande na: 
JUD.1.2	echi utara gusu rampoken newa itomo newa omap ambe newa ainnere an na.
JUD.1.3	Aomap an utara, chi utara gusu an kashiobiuki ambe gusu echi otta ku nuye kuni irammakaka ku esanniyo ita, echi utara anak ne nei arashui no ashkanne utara otta akore aeishokor-i gusu shiarikiki no uwetushmak ki kuni nekon a ka echi onishnishi ash kusu ne sekoro ku yainu wa ku nuye nisa ruwe ne. 
JUD.1.4	Inambe gusu ne yakun, nuina no ahup utara okai; nei utara anak ne tap aesanniyo ambe gusu fushkotoi wano aashte utara ne, shomo Kamui ko-oripak, chikoro Kamui sange irenga ani ramupekere ne kara, patek chikoro Nishpa newa Utarapa ne Yesu Kiristo shikashke utara ne ruwe ne gusu ne na.
JUD.1.5	Orowa, arashui no obitta no okaibe echi eraman a yakka, kuani echi eshkarunde ash rusui na; Utarapa anak ne Echipt moshiri wano utara kashiobas, awa, okaketa, eishokoro shomoki utara isamka nisa ruwe ne. 
JUD.1.6	Samata, yaikota koro esapane kuni ushike shomo shikkashima, koroka, okai kuni oshiroma-i ande uitek utara, Shinuma nei poro toho koipishi an-hi pakno kunne-i otta ramma pakno an tupep ani 
JUD.1.7	shikkashima nisa ruwe ne. Orowa, Sodom newa Gomorra, samata nei okari an machiya poka, nei ushike korachi yaikota hoiyo ki wa oya kam otta paye gusu, ramma okere shomoki abe ani apanakte wa okai wa epakashnup gusu aashte ne ruwe ne. 
JUD.1.8	Yakka, tan utara ne yakka nei no korachi wendarap ki wa kam turu-ushte, orowa, esapane ambe esapse hene ki, nupeki ambe koatcha hene ki ruwe ne. 
JUD.1.9	Koroka, sapane uitekbe ne Mikaeru anak ne nitne kamui tura upahunara iki ita koatcha koipishi itak sange shomoki no, Utarapa e kopao kusu ne ari an itak ani ye nisa ruwe ne. 
JUD.1.10	Koroka, tan utara anak ne yaikota eramnskkare ambe gusu koatcha ki: orowa, ramu-sak no an okaibe rengaine eramanbe korachi, nei utara nei ambe eraman, tap okaibe gusu aisamka ruwe ne na. 
JUD.1.11	Nei utara yaisambepokash humi! Kain koro michi kari apkash, pummaha gusu Baraam koro ohaitap gusu vaiemaka, Kora Ainu ki tasa itak gusu aisamka nisa ruwe ne. 
JUD.1.12	Tan utara anak ne echi tura no marapto ki ita echi koro omap gusu an marapto oshiketa okai nuina no an watara ne, ishitoma shomo-ki yaiibere reshpa utara ne, rera pashte wakka sak nishkuru ne, ibe sak chukpa un chikuni, tu shui shumumge, 
JUD.1.13	shinrit komesup ne ruwe ne; yaikota koro yainikoroshma kuni koishum sange atui un yupke riri ne, gusu shashuishiri wano kunne kurokokbe eumashnu wa okai ekeshne paye nochiu ne ruwe ne na. 
JUD.1.14	Tan utara gusu, Adam orowa no arawan ikinne an ainu ne Enok anak ne uweingara ki wa ene itakhi: — Ingara yan, Utarapa anak ne koro turu-sak inne topaha tura wa ek hine, 
JUD.1.15	obitta no okai utara koipishi, Kamui koatcha obitta no okai utara koatcha an wa obitta no okai koatcha ki ikip gusu hemhem, Shinuma ohaigekara wa koatcha wen-buri koro utara ye hokamba itak gusu hemhem ki kusu ne na. 
JUD.1.16	Tan utara anak ne oromam ki utara ne, iyaishirikara utara ne, koro hoiyo keutum nei no eshipa ki (paroho an poro yaiomonnure itak ye) ani yaiepirikare gusu an utara panore ruwe ne. 
JUD.1.17	Koroka, aomap an echi utara, chikoro Utarapa ne Yesu Kiristo koro Apostoro utara ye okere itak eshkarun yan; 
JUD.1.18	okese an paki ita yaikota koro Kamui koatcha an hoiyo keutum nei no apkash wa eoyaitak ki utara araki kusu ne, ari an itak ani echi epakashnu 
JUD.1.19	gusu ye nisa ruwe ne. Nei utara anak ne uwekopi ki utara ne, Ramat koro shomoki no rengaine an keutum koro utara ne ruwe ne. 
JUD.1.20	Koroka, aomap an utara echi utara anak ne Ashkanne Ramat oshiketa inonno-itak ki, 
JUD.1.21	Kamui omap-i otta yaishikkashima, shiokere shomoki inotu gusu an chikoro Utarapa ne Yesu Kiristo koro rampoken etere hine, echi koro iyotta turu-sak an eiskokorope kata yaiashtere yan. 
JUD.1.22	Orowa, echi epeka upahunara utara erampokiwen wa kore; an utara abe orowa no yange wa kashiobas; 
JUD.1.23	ishitoma ki wa an utara erampokiwen wa kore: samata, kam gusu chikosamtek anrip poka etunne yan.
JUD.1.24	Orowa shui, iteki echi ureepetchiu kuni ne echi shikkashima, orowa, turu-sak no shi no nupetne no koro kotchaketa echi ashte eashkaibe orota, 
JUD.1.25	chikoro Utarapa ne Yesu Kiristo gusu patek chikoro un kashiobiuki Kamui orota nupeki newa, pase ambe newa, kiroro newa, nrondum kane, paki-i etoko ne yakka, tane ne yakka, shashuishiri pakno ne yakka an kuni akoramkon na. Amen.
REV.1.1	Naa iruka ne koro hetuku kusu ne, koro usshiune utara orun nukare kuni gusu, Shinuma orota Kamui koropare Yesu Kiristo koro ekambakbe: orowa, shinuma anak ne koro hauturumbe teshkara hine koro usshiune guru Yoannes eramande; 
REV.1.2	nei guru anak ne Kamui itak gusu hemhem, Yesu Kiristo koro paweteshu ambe gusu hemhem, nep ne yakka shinuma nukarabe gusu hemhem paweteshu ki nisa ruwe ne. 
REV.1.3	Tan uweingarape oro-oitak hene ki, nu hene ki, orowa, nei kashiketa chieshinnuye wa an okaibe shikkashima gurʼanak ne anunuke ne: pakihi ehange no an ruwe ne gusu ne na.
REV.1.4	Yoannes anak Asia ta okai arawan karisia utara orota kambi omande na: an wa an, an nisa, orowa, ek kusu ne Kamui orowa no hemhem; shui, Shinuma koro amset kotchaketa okai arawan Ramat orowa no hemhem; 
REV.1.5	orosama, ikipniukesh paweteshu ki, rai guru orowa no hoshiki no ahetukure, moshiri shikkashima utara epungine Yesu Kiristo orowa no hemhem, echi utara gusu irenga newa itomo an na. Un omap hemhem ki, koro kem ani chikoro katpak gusu un furayepa hemhem ki: 
REV.1.6	orowa, nei moshirʼun utara ne kuni un kara, koro Michi newa Kamui otta un yaishieiwangererep otta anak; Shinuma otta shashuishiri wano shashuishiri pakno arakuru newa mondum an na. Amen. 
REV.1.7	Ingarʼan, Shinuma nishkuru ani ek shiri ki obitta no okai shikihi pishno Shinuma nukara, Shinuma otke utara Shinuma nukara kusu ne; orowa, obitta no okai moshiri uirup Shinuma gusu rayaise kusu ne na. Ruwe un, Amen.
REV.1.8	Kuani anak ne, An wa an, an nisa, ek kusu ne, nep ne yakka ki eashkai, Arupa newa Omega Ku ne ruwe ne, sekoro, Utarapa ne Kamui ye ruwe ne.
REV.1.9	Yesu oshiketa an aeramchuptekbe hemhem moshiri hemhem yaiyupupu ambe hemhem e tura no iki e koro iriwak ne Yoannes kuani anak ne, Kamui itak newa Yesu gusu an paweteshu ambe newa gusu Patmos ari aporose repun shiri ku an nisa ruwe ne. 
REV.1.10	Utarapa toho ta kuani anak ne Ramat oshiketa an, awa, en oshmaketa rappa humi korachi poro hawe ku nu, 
REV.1.11	aige, ene itak-hi:—E nukarape kambi-sosh kata nuye hine nei arawan karisia orun omande yan; Epesos otta, Sumurna otta, Pergamos otta, Tuateira otta, Sardeis otta, Piradarpeia otta, Raodikeia otta omande yan. 
REV.1.12	Orowa, en orun itak hawe ku nukara gusu ku hosari nisa ruwe ne. Aige, hosari an chiki arawan kongani ratchako ku nukara; 
REV.1.13	orowa, nei ratchako tumugeta ainu poho nepkoro an guru ku nukara, Shinuma amip iyo keshupkachuire an, orowa, kongani kut ani yarupokkepeka ekutkon ruwe ne. 
REV.1.14	Orowa, Shinuma koro sapa newa otop retarape anak ne retara wata korachi, upas korachi ne; koro shikihi anak abe nui nepkoro ne; 
REV.1.15	kemaha anak ne abe-sokot oshiketa aturu-sakte nei no an hereatte shiunin kani korachi nep, orowa, koro hawe anak inne wakka korachi an hawe ne ruwe ne. 
REV.1.16	Koro shimon tek oshiketa arawan nochiu akoro: koro paro wano een uren no notaku ibetam hetuku ruwe ne: koro nan-katu anak ne kiroroashnu no hereat tokap chup korachi ne ruwe ne na. 
REV.1.17	Awa, Shinuma ku nukara chiki rai guru nepkoro an no koro chikiri samta ku hachiri nisa ruwe ne. Aige, Shinuma anak ne en kashiketa koro teke ande wa ene itak-hi:—Iteki ishitoma yan; Kuani anak ne atpake an ap ne, iyoshi no an ap ne, 
REV.1.18	Ishu ambe Ku ne ruwe ne; Ku rai nisa, awa, ingarʼan, ramma otusashuishiri pakno Ku ishu ruwe ne, orowa, rai ambe newa Hedes gusu an kangi Ku kon ruwe ne. 
REV.1.19	Tambe gusu, e nukara okere okaibe hemhem, an okaibe hemhem, okaketa hetuku kusu ne okaibe hemhem nuye yan; 
REV.1.20	Ku shimon-tekehe kata e nukara arawan nochiu newa nei arawan kongani ratchako newa gusu an mukke ambe tapne ne. Nei arawan nochiu anak ne nei arawan karisia koro hauturumbe ne: nei arawan ratchako anak ne arawan karisia ne ruwe ne na.
REV.2.1	Epesos kotan ta an karisia koro hauturumbe gusu ene nuye yan; Koro shimon teke oshiketa nei arawan nochiu koro guru, nei arawan kongani ratchako tumugeta apkash shiri an guru ene itak-hi:— 
REV.2.2	E iki ambe hemhem, e tumutui ambe hemhem, e yaiyupupu ambe hemhem, samata, wen utara tura e an eaikapbe, orowa, Apostoro shomo ne okai hine apostoro ari an reihei ani yaiporose utara uwande wa shunge utara ne sekoro e nukara ambe Ku eraman; 
REV.2.3	aige, eani yaiyupupu an wa Ku reihei gusu yaishiporore hine shomo tumutui ruwe ne. 
REV.2.4	Koroka, aokai anak ne atpaketa e iki omap ambe eyaikoemaka gusu, e eiyonnuppa kunip an ruwe ne na. 
REV.2.5	Tambe gusu, hunak oro e hachiri an ambe eshkarun yan, orowa, yaikokatpak wa atpake an ikip iki yan; shomo ne chiki, e yaikokatpak shomoki chiki, e orun Ku ek hine koro ushike wano e koro ratchako Ku uk kusu ne. 
REV.2.6	Koroka, tambe, e otta an ruwe ne, Nikoraitan un utara iki ikip e etunne, Kuani ne yakka nei okaibe Ku etunne ruwe ne na. 
REV.2.7	Kisara koro guru anak ne karisia utara orun Ramat ye itak ambe nu yan. Annokara guru otta Kamui Paradeisos ta an inotu oma chikuni nikaop shinuma Ku ibere kusu ne na.
REV.2.8	Orowa, Sumurna kotan ta an Karisia koro hauturumbe gusu ene nuye yan;
REV.2.9	Atpake an, iyoshi no an, rai okere wa ishu ambe ene itak-hi: E ki eramchuptekbe newa e irapokkari an ambe Ku eraman (koroka oteknu ambe e ne), samata, Yudea un utara ne ari yaikota ye a koroka Yudea un utara shomo ne Satan uwekari un utara ne sekorʼan utara iki koatcha ambe Ku eraman.
REV.2.10	Tane e iki kusu ne a ramushitnere okaibe gusu iteki ishitoma yan: ingarʼan, echi utara auwande kuni ne nitnep anak ne echi sereke okai utara ipakashnu chisei ta omare kuni etokooiki korʼan ruwe ne; aige, wan to uturuta echi eramchuptek kusu ne na. Rai pakno ikipniukesh no okai yan, yakun, Kuani inotu oma sapa-umbe e kore ash kusu ne na. 
REV.2.11	Kisara koro guru auak ne karisia utara orun Ramat ye itak ambe nu yan. Annokara ki guru anak ne tu ikinne an rai ambe gusu awende shomoki kusu ne na.
REV.2.12	Orowa, Pergamos kotan ta an karisia koro hauturumbe gusu ene nuye yan;
REV.2.13	Nei uren notaku ibetam koro guru ene itak-hi: Otta e oshiroma ushike, Satan koro amset an ushike Ku eraman: orowa, eani anak ne Ku reihei shiyuppa no shikkashima, aige, Satan oshiroma ushiketa, echi tumugeta araige Ku goro ikipniukesh guru, en gusu an paweteshu ki Antipas toho ta poka en gusu an eishokor-i shomo e eshikashke ambe Ku eraman.
REV.2.14	Koroka, e epeka pon no okaibe an, Israeru un utara anak ne potoki otta ayange ambe ibe hemhem ki, hoiyo hemhem iki kuni ne nei kotchaketa ureepetchiure kuni nep Barak ande gusu epakashnu Baraam iki epakashi koro utara e tura no an ruwe ne gusu ne na. 
REV.2.15	Shui, nei no korachi, Nikoraitan iki epakashi koro sereke an utara e tura no an ruwe ne. 
REV.2.16	Tambe gusu, yaikokatpak yan; shomo ne chiki tunashino e orun Ku ek wa Ku paro un rangetam ani nei utara epeka tumi-koro kusu ne na. 
REV.2.17	Kisara koro gurʼanak ne karisia utara orun Ramat ye itak ambe nu yan. Annokara iki guru otta, Shinuma otta anuina wa an manna Ku ibere kusu ne, orowa, retara shuma Ku kore, nei shuma kata akore guru moshima eraman guru isam no an ashiri reihei chieshinnuye wa an na.
REV.2.18	Orowa, Tuateira kotan ta an karisia koro hauturumbe gusu ene nuye yan;
REV.2.18	Abe nui nepkoro an shiki koro, aturu-sakte shiuninkani nei no an kemaha koro Kamui Poho ene itak-hi: — 
REV.2.19	E iki ikip hemhem, omap ambe hemhem, eishokor-i hemhem, yaishieiwangere ambe hemhem, yaiyupupu ambe hemhem Ku eraman, orowa, iyoshi e iki ikip anak ne hoshiki no an ambe kasu no inne sekorʼambe Ku eraman. 
REV.2.20	Koroka, e epeka gusu an ambe an, yaikota uweingara guru ne ari itak nei a shiwentep anak ne Yesaberu e aude ruwe ne gusu ne na; nei shiwentep anak ne Ku goro usshiune utara hoiyo hemhem ki, potoki otta ayange okaibe ibe hemhem ki kuni epakashnu wa kokandama ruwe ne. 
REV.2.21	Nei shiwentep yaikokatpak kuni gusu an pakihi Ku kore nisa; awa, koro hoiyo ambe gusu shinuma yaikokatpak ki kuni-hi kopan nisa ruwe ne. 
REV.2.22	Ingarʼan, Kuani nei shiwentep shotki kata Ku osura kusu ne, orowa, koro iki ikip gusu yaikotkapak shomoki yakun, nei guru tura omoinu koro utara utura poro aeramchuptek an ushike un Ku osurupa kusu ne na. 
REV.2.23	Orowa, rai ambe ani nei shiwentep koro poho utara Ku ronnu kusu ne; aige, Kuani anak ne kinop newa sambe chimichimi guru Ku ne ruwe ne ari an ambe obitta no okai karisia utara eraman kusu ne: samata, echi ikip an nei no pishno okai echi utara orota Ku kore kusu ne na. 
REV.2.24	Koroka, echi utara otta, Tuateira kotan ta moshima okai utara otta, tap epakashi shomo koro obitta no okai utara, utara ene ene itak-hi korachi an Satan ooho ambe erampeutek utara otta, ene Ku ye-hi:—Nep moshima an pase ambe echi kashita shomo Ku seire kusu ne. 
REV.2.25	Yakka, echi koro wa an ambe Ku ek pakno shiyuppa no shikkashima yan. 
REV.2.26	Orowa, annokara ki wa okake an pakno Ku ikip shikkashima guru otta, shinuma otta moshiri uirup ok kashita mondum Ku kore kusu ne: aige, 
REV.2.27	Shinuma anak ne yaiyan-kani kuwa koro wa nei utara epungine kusu ne, sei-shintoko kara guru akarape humne apereke korachi nep; Kuani ne yakka Ku goro Michi orowa no a en kore korachi an ambe ne: 
REV.2.28	orowa, kunne-nisat nochiu nei guru orota Ku kore kusu ne na. 
REV.2.29	Kisara koro gurʼanak ne karisia utara orun Ramat ye itak ambe nu yan.
REV.3.1	Orowa, Sardeis kotan ta an karisia koro hauturumbe gusu ene nuye yan;
REV.3.1	Kamui arawan Ramat newa nei arawan nochiu newa koro gurʼanak ne ene orushpe ye-hi:—E ki ikip Ku eraman, aige, eani anak ne ishu korʼan kunak reihei e koro, 
REV.3.2	aine, e rai okere ruwe ne. Eani anak shiruwande, orowa, rai etokooiki an ikashima okaibe roshkire yan: inambe gusu ne yakun, Ku goro Kamui kotchaketa auweomare an e ki ikip shomo Ku nukan ruwe ne gusu ne na. 
REV.3.3	Tambe gusu, nekon a echi akore hene ya, echi anure hene ya, eshkarun yan; orowa, shikkashima wa yaikokatpak yan. Tambe gusu, shomo e shiruwande kusu ne chiki, ikka guru korachi Ku ek kusu ne, aige, inan pakihi pakita e orun Ku ek ya e eramushkare kusu ne na. 
REV.3.4	Koroka koro mipihi shomo turu-ushte moyo an reihei Sardeis kotan ta e koro: aige, nei utara retarape imi wa En tura apkash kusu ne; nei utara oupak utara ne ruwe ne gusu ne na. 
REV.3.5	Annokara iki guru anak ne tap korachi retarape amip ani amire kusu ne; orowa, Kuani anak inotu oma kambi-sosh wano shinuma reihei oara shomo Ku ushka kusu ne, orowa, Ku goro Michihi kotchaketa ne yakka, Shinuma koro hauturumbe kotchaketa ne yakka shinuma reihei Ku pushpusu kusu ne. 
REV.3.6	Kisara koro gurʼanak ne karisia utara orun Ramat ye itak ambe nu yan.
REV.3.7	Orowa, Piradarpeia kotan ta an karisia koro hauturumbe gusu ene nuye yan;
REV.3.7	Ashkanne guru, son no an guru, Dabid koro kangi shikkashima wa apa maka hine nen ne yakka seshke eaikap, aige, seshke hine nen ne yakka maka eaikap, Shinuma tap okaibe ye ruwe ne: 
REV.3.8	e ki ikip Ku eraman (ingarʼan, nen ne yakka seshke eaikap asarare wa an apa e kore ash na), eani anak ne pon no kiroro koro, orowa, Ku itak shikkashima, aige, Ku reihei shomo eshikashke nisa ruwe ne. 
REV.3.9	Ingarʼan, Satan koro nwekari un utara, orowa, Yudea un utara shomo ne, koroka, shunge wa Yudea un utara ne kunak yaiporose utara orowa akore ash ruwe ne; ingarʼan, nei utara anak ne e chikiri kotchaketa koongami kuni ne Ku arakire kusu ne, orowa, Kuani e omap ash an ambe Kuani nei utara eramande kusu ne na. 
REV.3.10	Eani anak ne Ku yaiyupupu oma itak shikkashima nisa ruwe ne gusu, nei shiruwande kuni gusu an ek kushki pakihi orowa no, moshiri kata oshiroma utara shiruwande kuni ne, ingi-moshirʼun utara kata ek kushki pakihi orowa no e shishire ash kusu ne na. 
REV.3.11	Tunashino Ku ek ruwe ne: nenka ika e koro sapa-umbe uk kuni ne, shiarikiki no e koro wa an okaibe shikkashima yan. 
REV.3.12	Kuani anak ne, Ku goro Kamui ashkanne kenru onnaigeta, annokara iki guru ani ikushpe ne kara, aige, shinuma naa nei ushike wano shomo esoine arapa kusu ne: orowa, shinuma kata Ku goro Kamui kon reihei hemhem, Ku goro Kamui wano kando onnaige orowa no ran rok Ku goro Kamui koro machiya reihei hemhem, yaikota Ku korope ashiri reihei hemhem Ku nuye kusu ne na. 
REV.3.13	Kisara koro gurʼanak ne karisia utara orun Ramat ye itak ambe nu yan.
REV.3.14	Orowa, Raodikeia kotan ta an karisia koro hauturumbe gusu ene nuye yan;
REV.3.14	Nei a Amen, nei a oupeka newa sonep ne an paweteshu ki guru, nei a Kamui karape atpake an guru tap okaibe ye-hi: 
REV.3.15	e iki ikip Ku eraman, eani anak ne nani shomo ne seisek shomo ne ruwe ne; eani nani hene seisek hene an kuni Ku kon rusui. 
REV.3.16	Tambe gusu, eani anak ne tuwara wa seisek shomo ne, nani shomo ne wa gusu, Ku paroho wano e eatu 
REV.3.17	ash kusu ne na. Yaikota anak ne oteknu ne, aeoteknu ambe Ku goro wa eishiramne ushike isam sekoro e ye gusu; samata, yairamkoiki ambe e ne, yaisambepokashbe e ne, irapokkari guru e ne, shiknak guru e ne, atusa guru e ne sekoro e erampeutek ruwe ne gusu: 
REV.3.18	oteknu guru e ne kuni ne abe ani aturu-sakte kongani en orowa no hok kuni; samata, eani yaimire wa e atusa yainikoroshma ambe shomo anukara kuni ne retara amip hok kuni; samata, ingara kuni ne e koro shiki eushi gusu an shik kusuri hok kuni ne e onishnishi ash ruwe ne. 
REV.3.19	Ku omap utara obitta Ku pakashnu wa Ku shirikik ruwe ne: tambe gusu, 
REV.3.20	opopmau keutum koro wa yaikokatpak yan. Ingarʼan, nei apa samta Ku ash kane kikkik shiri an: inan guru ne yakka Ku hawe nu wa apa maka chiki, otta Ku ahun hine shinuma tura no Ku ibe, orowa, shinuma ka en tura no ibe kusu ne. 
REV.3.21	Annokara iki guru anak ne en tura no Ku amset kata rok kuni Ku kore kusu ne, Kuani ne yakka annokara iki wa Ku goro Michi tura no Shinuma koro amset kata Ku rok korachi ruwe ne. 
REV.3.22	Kisara koro gurʼanak ne karisia utara orun Ramat ye itak ambe nu yan.
REV.4.1	Tap okaketa ku nukara, awa, ingarʼan, kando otta amaka apa an, awa, hoshike no ku nu hawe anak ne en otta ye rappa korachi an hawe ne, nei guru ene hawashi:—Eteun rikin yan, yakun, okaketa hetuku kusu ne okaibe e nukare ash na sekoro itak. 
REV.4.2	Nani Ramat otta ku an: awa, ingarʼan, Kando otta shine amset aande wa an, orowa, nei amset kata shinen a kane an ruwe ne; 
REV.4.3	amset kata a guru otta ingara hike kongo-seki newa fure-meno otta ingara korachi ne; orowa, nei amset pishkaneketa shine raiochi an, nei ambe orun ingara hike anak ne shiunin tama-num otta ingara korachi ne ruwe ne na. 
REV.4.4	Orowa, nei amset pishkanegeta ine amset ikashima hotne amset okai: nei amset kashiketa retara amip utomechiu ine ekashi ikashima hotne ekashi rok wa okai; orowa, koro sapa kata kongani sapa-umbe aunu ruwe ne. 
REV.4.5	Orowa, nei amset orowa no tammeru hene, hau hene, kamui-hum hene hetuku nisa ruwe ne. Orowa, amset kotchaketa arawan paraparase ratchako an, nei ambe anak ne Kamui koro arawan Ramat ne ruwe ne: 
REV.4.6	orowa, amset kotchaketa konru-shuma korachi pekere pindoro atui an; orowa, amset tumugeta newa pishkaneketa anak ne kotchakegeta ne yakka oshmakegeta ne yakka shikihi ani eshik ine shiknu okaibe okai ruwe ne. 
REV.4.7	Atpake an shiknup anak ne shishi koheraye ruwe ne, otutanup anak ne pon-beko koheraye ruwe ne, re otutanup anak ne ainu nan kon ruwe ne, ine otutanup anak ne hopumba koran kapachiri koheraye nisa ruwe ne. 
REV.4.8	Orowa, nei ine shiknu okaibe anak ne iwan tekkup range koro, okari ne yakka onnaige ne yakka shikihi ari eshik ruwe ne: orowa, tokap-to hene kunne-to hene shini shomoki no ene hawe oka-hi:—Ashkanne, Ashkanne, Ashkanne, nep ne yakka ki eashkai Utarapa ne Kamui, Shinuma an nisa, orowa, an wa an, 
REV.4.9	orowa, ek kusu ne na, ari itak. Orowa, nei ine shiknu okaibe anak ne amset kata a shashuishiri pakno ishu Kamui otta ko-iramye hemhem ki, ko-oripak hemhem ki, 
REV.4.10	koyaiiraige hemhem ki chiki, nei ine ekashi ikashima hotne ekashi anak ne amset kata a shashuishiri pakno ishu Kamui kotchaketa hepokiush wa otta ko-ongami hine nei amset kotchaketa koro sapa-umbe osura wa ene itak kusu ne-hi:— 
REV.4.11	Chikoro Utarapa ne chikoro Kamui, Aokai anak ne iramyep hemhem, aeoripak-hi hemhem, kiroro hemhem koro kuni oupak Kamui E ne ruwe ne: Aokai anak ne obitta no okaibe ne yakka kara, E korʼirenga gusu nei okaibe an wa akan nisa ruwe ne gusu ne na, sekoro itak.
REV.5.1	Orowa, nei amset kata rok guru shimon tekehe ta, oshike ne yakka oshmake ne yakka, anuye wa an kambi-sosh ku nukara, aige, arawan han ani irammakaka han aomare an ruwe ne. 
REV.5.2	Orowa, tan kambi-sosh pirasa wa nei han pita kuni upak guru nen ne ruwe, ari an hawe ani hawe ashte shine kiroroashnu hauturumbe ku nukan nisa. 
REV.5.3	Orowa, kando oshiketa ne yakka, moshiri kata ne yakka, moshiri pokta ne yakka, nei kambi-sosh pirasa hene ki orun ingara hene iki eashkai guru shinen ka isam ruwe ne. 
REV.5.4	Aige, nei kambi-sosh pirasa hene ki orun ingara hene ki kuni oupak guru anukara shomoki nisa ruwe ne gusu, 
REV.5.5	poron no ku chish nisa ruwe ne: aine, nei a ekashi un shinen anak ne en otta ene itak-hi:—Iteki chish: ingarʼan Yuda keushut ikiri un nei a Shishi, Dabid koro Shinrit anak ne nei kambi-sosh newa koro awawan han maka kuni ne annokara iki nisa ruwe ne, sekoro itak. 
REV.5.6	Orowa, nei amset tumta, nei ine shiknu okaibe tumta, nei ekashi tumta araige okere korachi an Pon-hitsuji chikoikip ku nukara, aige, Shinuma arawan kirawe koro, arawan shikihi koro, nei ambe anak ingi-moshiri ta apayere an Kamui koro arawan Ramat ne ruwe ne. 
REV.5.7	Orowa, Shinuma ek wa nei a amset kata rok guru koro teke wano nei ambe uk nisa ruwe ne. 
REV.5.8	Aige, Shinuma nei a kambi-sosh uk okere chiki, nei ine shiknu okaibe newa nei inen ikashima wa niu ne ekashi anak ne pishno range shine koto hemhem, Ashkanne utara koro inonno-itak ne senko ani aeshik wa an kongani domburi hemhem koro wa, nei Pon-hitsuji kotchaketa hachiripa nisa ruwe ne. 
REV.5.9	Orowa, nei utara anak ne ashiri shinotcha iki wa ene itak-hi:—Aokai anak ne nei kambi-sosh uk hemhem iki, nei han maka hemhem iki kuni oupakbe E ne ruwe ne: inambe gusu ne yakun, Aokai anak ne araige an, awa, obitta no okai ainu ikiri wano hemhem, parumbe wano hemhem, utara wano hemhem, 
REV.5.10	moshiri uirup wano hemhem, E koro kemihi ani Kamui gusu utara hok nisa ruwe ne, aige, nei utara ani chikoro Kamui gusu Kamui otta yaishieiwangere utara ne kara; aine, nei utara anak ne moshiri kata epungine kusu ne gusu ne na Orowa, 
REV.5.11	ku ingara, aige, nei amset newa nei shiknu okaibe newa nei ekashi utara newa okari ta inne no okai hauturumbe koro hawe ku inu; awa, nei utara pishki-hi anak sen sen man man utara ne ruwe ne; 
REV.5.12	poro hawe ani nei utara ene itak-hi:—Araige an Pon-hitsuji chikoikip anak ne mondum newa aeoteknup newa wayashnu-hi newa kiroro newa aainukorobe newa arakuru newa shinnunuki ambe newa koro kuni oupakbe ne ruwe ne. 
REV.5.13	Orowa, kando oshiketa an akara okaibe ne yakka, moshiri kata an akara okaibe ne yakka, moshiri choropoketa an akara okaibe ne yakka, atui kata an akara okaibe ne yakka, nei ushiketa an akara okaibe ne yakka obitta ene itak hawe ku inu nisa ruwe ne,—Amset kata rokbe orun, samata, nei Pon-hitsuji chikoikip orun ne yakka, otusashuishiri wano otusashuishiri pakno shinnunuke ambe an, aainukorobe an, 
REV.5.14	arakuru an, epungine mondum an na. Aige, nei a ine shiknu okaibe anak—Amen—ari an itak ani itak nisa ruwe ne. Orowa, nei ekashi utara hachiripa wa koongami nisa ruwe ne.
REV.6.1	Orowa, Pon-hitsuji chikoikip anak ne nei arawan han oma shine han shirosh maka ambe ku nukara, awa, nei ita ine shiknu okaibe un shinep anak kamui-hum nepkoro an hawe ani—Ek yan—ani an itak ani itak katu ku inu nisa. 
REV.6.2	Orowa, ku nukara, awa, ingarʼan, shine retara umma an, aige, kashiketa o guru anak ne shine ku koro; aine, shinuma orun sapa umbe akore an na: shinuma anak annokara iki, samata, annokara iki kushki gusu ek nisa ruwe ne na.
REV.6.3	Orowa, Shinuma nei tutanu an han shirosh maka okere chiki, nei tu ikinne an shiknu okaibe—Ek yan— ani an itak ani ye hawe ku inu. 
REV.6.4	Aige, naa shine umma, fure umma oashin nisa ruwe ne: orowa, nei umma kata o guru otta anak ne moshiri ka wa itomo uina hine utara utaspa uronnu gusu mondum akore: samata, shinuma otta poro rangetam akore nisa ruwe ne na.
REV.6.5	Orowa, nei re otutanu an han shirosh Shinuma maka chiki, nei re ikinne an shiknu okaibe—Ek yan—ani an itak ani ye hawe ku inu. Awa, ingarʼan, ku nukara chiki, shine kunne umma an; aige, nei umma kata o guru anak ne koro teke ta pakarip kon ruwe ne. 
REV.6.6	Orowa, nei ine shiknu okaibe tumuge wa ene ye korachi an hau ku nu:—shine denaria gusu mungi shine chomba an, orowa, shine denaria gusu omungi re chomba an na; aige, shum newa hat-tonoto iteki wende yan, sekoro itak.
REV.6.7	Orowa, nei ine otutanu an han shirosh Shinuma maka chiki, nei ine ikinne an shiknu okaibe—Ek yan—ani an itak ani ye hawe ku inu. 
REV.6.8	Awa, ingarʼan, ku nukara chiki shine aokashige umma an: aige, nei umma kata o guru an, reihei anak rai ari an reihei ne ruwe ne; awa, Hades anak ne shinuma kashirari nisa ruwe ne. Orowa, shinuma anak ne rangetam ani hemhem, keman ani hemhem, uwetoita tashum ani hemhem, toi kata an niwen chikoikip ani hemhem ronnu kuni gusu, moshiri ebitta inep un shinep okkeu kashi mondum akore nisa ruwe ne na.
REV.6.9	Orowa nei ashikne ikinne an han shirosh Shinuma maka chiki, yange set choropoketa okai Kamui itak gusu hemhem, iki paweteshu ambe gusu hemhem aronnu utara kon ramat ku nukara; 
REV.6.10	awa, nei utara shiri poro hawe ani hawe ashte wa ene itak-hi:—Aa Esapane-nishpa, ashkanne newa sonep, hembara pakno aokai anak ne moshiri kata oshiroma utara epeka chikoro kem gusu shomo koipishi wa ikemnu ya? 
REV.6.11	Orowa, pishno an nei utara otta retara mipihi akore nisa ruwe ne; aige, naa pon no pakihi uturu, nei utara yaikota anak aronnu okere korachi, tura no ikichi utara newa koro iriwak utara ne yakka aronnu pakihi auweomare pakno, shini kuni ne akashpaotte nisa ruwe ne. 
REV.6.12	Orowa, nei iwan ikinne an han shirosh Shinuma maka chiki, poro shirishimoye an; awa, tokap-chup anak ne numa ani akara kunne amip pakno kunne ne, samata, kunne-chup ebitta kem korachi ne akan nisa; 
REV.6.13	orowa, poro rera ani ashuyeshuye ita ichijiku chikuni anak ne koro fu nikaop hachirepa korachi, kando un nochiu toi kata hachiripa nisa ruwe ne na. 
REV.6.14	Aige, kambi akokarakari nei no kando akokarakari nisa; orowa, obitta no okai nupuri newa repun shiri anak an ushike wano oyakta aarapare nisa ruwe ne. 
REV.6.15	Orowa, moshiri esapane utara hemhem, nishpane utara hemhem, tumi-koro utara esapane utara hemhem, oteknu utara hemhem, kiroroashnu utara hemhem, pishno okai ausshiunere utara newa rengaine an mondum koro utara hemhem, poru oshiketa hene nupuri un watara oshiketa hene yainuinak; 
REV.6.16	aine, nupuri newa watara otta ene itak-hi:—Un kashiketa hachiripa hine nei amset kata rokbe otta hemhem nei Pon-hitsuji iki kinrakarape otta hemhem un nuina wa un kore: 
REV.6.17	inambe gusu ne yakun, nei utara gusu an poro kinrakara toho ek an na, aige, hunna roshki eashkai ruwe he an?
REV.7.1	Tap okaketa ku nukara chiki moshiri kata ne yakka, atui kata ne yakka, nep chikuni kata ne yakka iteki rera ash kuni ne, moshiri koro ine shikkiu ta roshki wa moshiri koro ine rera shikkashima hauturumbe inep ku nukara. 
REV.7.2	Orowa, ishu Kamui koro han shirosh koro wa ochuka un hetuku naa shine hauturumbe ku nukara: 
REV.7.3	awa, shinuma poro hawe ani, otta toitoi newa atui newa wende kuni kiroro akoropare ine hauturumbe orun hawe ashte wa ene itak-hi:—Chi utara anak ne chikoro Kamui koro ausshiune utara keputuru ta shirosh omare shomoki pakno, toitoi hene, atui hene, chikuni hene iteki wende yan, ari itak. 
REV.7.4	Orowa, nei shirosh aomare utara apishki ikiri ku nu nisa. Israeru un utara san pishno okai uirup otta shirosh aomare utara anak ne shi sen nin ne ainu ikashima ju-shi man nin ne ainu ne ruwe ne na.
REV.7.5	Yuda ikiri otta tu sen nin ne ainu ikashima shine ichi man nin ne ainu shirosh aomare:
REV.7.5	Ruben ikiri otta tu sen nin ne ainu ikashima shine ichi man nin ne ainu shirosh aomare:
REV.7.5	Gad ikiri otta tu sen nin ne ainu ikashima shine ichi man nin ne ainu shirosh aomare:
REV.7.6	Aser ikiri otta tu sen nin ne ainu ikashima shine ichi man nin ne ainu shirosh aomare:
REV.7.6	Neptareim ikiri otta tu sen nin ne ainu ikashima shine ichi man nin ne ainu shirosh aomare:
REV.7.6	Manasse ikiri otta tu sen nin ne ainu ikashima shine ichi man nin ne ainu shirosh aomare:
REV.7.7	Simeon ikiri otta tu sen nin ne ainu ikashima shine ichi man nin ne ainu shirosh aomare:
REV.7.7	Rebi ikiri otta tu sen nin ne ainu ikashima shine ichi man nin ne ainu shirosh aomare:
REV.7.7	Issakar ikiri otta tu sen nin ne ainu ikashima shine ichi man nin ne ainu shirosh aomare:
REV.7.8	Zaburon ikiri otta tu sen nin ne ainu ikashima shine ichi man nin ne ainu shirosh aomare:
REV.7.8	Yosep ikiri otta tu sen nin ne ainu ikashima shine ichi man nin ne ainu shirosh aomare:
REV.7.8	Benyamin ikiri otta tu sen nin ne ainu ikashima shine ichi man nin ne ainu shirosh aomare nisa ruwe ne na.
REV.7.9	Tap okaketa ku nukara, aige, ingarʼan, obitta no okai moshiri uirup orowa no hemhem, nep ainu shinrit ikiri orowa no hemhem, nep utara orowa no hemhem, nep itak ani ye utara orowa no hemhem, nen ne yakka pishki eaikap pakno an shiri inne utara, retara amip mi, teke otta shuro chikuni koro wa nei amset newa Pon-hitsuji kotchaketa roshki wa okai-hi ku nukara; 
REV.7.10	orowa, nei utara poro hawe ashte wa ene itak-hi:—Nei amset kata rok chikoro Kamui otta hemhem, Pon-hitsuji otta hemhem kashiobiuki ambe an na, ari itak. 
REV.7.11	Orowa, obitta no okai Kamui hauturumbe anak ne nei amset newa ekashi utara newa nei shiknu okaibe pishkanigeta roshki wa okai ruwe ne; aige, amset kotchaketa shirikamu wa Kamui ko-ongami hine ene itak-hi:—Amen: 
REV.7.12	Anunuke ambe hene, arakuru hene, wayashnu ambe hene, yaiiraige ambe hene, aeoripak ambe hene, tumashnu ambe newa kiroro anak ne shashuishiri wano shashuishiri pakno chikoro 
REV.7.13	Kamui otta an na. Amen, ari itak nisa ruwe ne. Orowa, nei ekashi un shinen anak ne en orun ese wa ene itak-hi:—Retara amip ani utomchiure wa okai tapan utara hunna ruwe, samata, hunak wa araki an utara ne ruwe he an? 
REV.7.14	Shinuma otta ene ku itak-hi:—Ku kon nishpa, aoka eraman. Aige, en otta shinuma ene itak-hi:—Tap okai utara anak ne poro aeramchuptekbe wano oashippa utara ne, aine, koro mipihi furayepa wa Pon-hitsuji koro kem oshiketa retaraka nisa ruwe ne. 
REV.7.15	Tambe gusu nei utara anak ne Kamui amset kotchaketa okai; aige, Shinuma kora kenru ta okai hine tokap-to ta ne yakka kunne-to ta ne yakka Shinuma otta yaishieiwangere ruwe ne: orowa, nei amset kata rokbe anak ne nei utara kashiketa koro kash pirasa kusu ne na. 
REV.7.16	Orowa, nei utara tewa no naa shomo ibe rusui, naa shomo iku rusui; samata, tokap chup ne yakka seisek-mau ne yakka nei utara kata epeka shomoki kusu ne: 
REV.7.17	inambe gusu ne yakun, nei amset oshiketa an Pon-hitsuji anak ne nei utara epungine kusu ne, aige, inotu oma wakka purupuruge-i tura wa ani kusu ne: orowa Kamui anak ne obitta no okai nupe nei utara koro shiki wano piruba wa isamka kusu ne na.
REV.8.1	Orowa, nei arawan ikinne an han shirosh Shinuma maka chiki, shine ichi ji kan nimara pakihi pakno kando onnaige mo no an ruwe ne. 
REV.8.2	Orosama, Kamui kotchaketa roshki nei arawan hauturumbe ku nukara; awa, nei hauturumbe otta arawan rappa akore nisa ruwe ne.
REV.8.3	Orowa, otta senko uhuyeka kuni kongani op koro moshima an hauturumbe ek wa yange set samaketa ash nisa ruwe ne; orowa, obitta no okai Ashkanne utara koro inonno-itak tura amset kotchaketa an nei kongani yange-set kashiketa iyo kuni gusu poron no an senko anak nei hauturumbe akore ruwe ne. 
REV.8.4	Aige, nei senko shupuya anak ne ashkanne utara koro inonno-itak tura nei hauturumbe koro teke wano Kamui kotchake orun rikin nisa ruwe ne. 
REV.8.5	Orowa shine hauturumbe anak ne nei senko-op uk; aige, nei yange set oma abe ani shikte wa shiri kata osura: aine, kamui-hum an, hawe an, imeru an, orowa, shine shirishimoye an.
REV.8.6	Orowa, nei arawan rappa koro arawan hauturumbe anak ne rappa rekte gusu yai-etoko oiki nisa ruwe ne.
REV.8.7	Orowa, hoshiki no an ap rekte, aige, kem ukopoye kaukau newa abe an, awa, nei ambe moshiri kata aosurupa: orowa moshiri re sereke uhuye wa isam, chikuni re sereke uhuye wa isam, samata, obitta no okai shiunin mun uhuye wa isam ruwe ne na.
REV.8.8	Orowa, tutanu an hauturumbe anak ne rekte, aige, abe gusu paraparase poro nupuri nepkoro ambe atui onnaige un aeyapkiri: orowa, atui re sereke kem ne akara; 
REV.8.9	aige, atui oshiketa okai inotu korope re sereke rai; orowa, chip re sereke aisamka nisa ruwe ne.
REV.8.10	Orowa, re ikinne an hauturumbe rekte, aige, ratchako paraparase korachi an poro nochiu kando orowa no hachiri, aine, nei ambe pet re sereke newa wakka purupuruge-i kata hachiri; 
REV.8.11	nei nochiu reihei anak ne Inchin ari aporose ruwe ne: orowa, wakka re sereke anak ne inchin ne akara; aige, nei wakka gusu inne ainu raipa, nei wakka shiu ne akan nisa ruwe ne gusu ne na.
REV.8.12	Orowa, ine ikinne an hauturumbe rekte, aige, tokap chup re sereke, kunne chup re sereke, nochiu re sereke aepeka; tambe anak ne nei re sereke akunnere hine tokap-to re sereke gusu shomo nupeki at, samata, kunne-to shem korachi ne kuni gusu ne na.
REV.8.13	Orowa, ku nukara, awa, kando noshke hopumba shiriki an shine kapachiri poro hawe ani ene ene ye ambe ku inu:—Naa okaketa humi ashte kusu ne nei re hauturumbe koro rappa koro moshima an hawe gusu moshiri kata oshiroma utara eyaisambepokash, eyaisambepokash, eyaisambepokash humi.
REV.9.1	Orowa, ashikne ikinne an hauturumbe rekte, aige, shine nochiu kando orowa no moshiri kata hachiri: awa, shinuma orun nei asama sak no an shui gusu an kangi akore nisa ruwe ne Orowa, 
REV.9.2	shinuma nei asama sak no an shui maka; aine, poro sokot wano shupuya rikin korachi, nei shui orowa no shupuya rikin nisa ruwe ne; orowa, nei shui wano hetuku shupuya gusu tokap-chup newa rera-mau akunnere an na. 
REV.9.3	Orowa, nei shupuya orowa no moshiri eun patta oaship; aige, moshiri kata an sasori kiroro koro wa okai nei no, kiroro akore nisa ruwe ne. 
REV.9.4	Awa, toi kata an mun hene, nep shiunin kina hene, nep chikuni hene, iteki kowende kuni ne akashpaotte, koroka, ouse koro keputuru ta Kamui han shirosh shomo aomare ainu utara patek iwende kuni ne akashpaotte nisa ruwe ne. 
REV.9.5	Orowa, iteki nei utara ronnu kuni ne akore, koroka, ashikne chup uturu aramushitnere kuni nep ne: aige, ani aeramushitnere ambe anak ne sasori ainu kopiuki nepkorʼan aeramushitne ambe ne ruwe ne. 
REV.9.6	Orowa, nei toho uturuta ainu utara anak ne rai kuni ambe hunara, koroka, oara shomo rai-i apa; rai an rusui, koroka, rai ambe anak ne nei utara wano kira kusu ne. 
REV.9.7	Orowa, nei patta katuhu anak ne tumi gusu shipini okere umma ukoheraye ruwe ne; aige, sapaha kashiketa kongani sapa-umbe nepkoro ambe okai, 
REV.9.8	nanuhu anak ainu nan ukorachi nep. Koro otop anak ne shiwentep otopihi nepkoro ne, nimaki anak shishi chikoikip ukorachi an ap ne ruwe ne. 
REV.9.9	Orowa, nei utara rerara-kotukbe koro, yaiyan-kani nepkorʼan rerara-kotukbe ne ruwe ne; tekkup humi anak ne nishinda humi korachi nep, tumi gusu inne umma pash hum ukorachi ne ruwe ne. 
REV.9.10	Orowa, sasori saraha ukorachi an saraha koro wa ai oma; orowa, ashikne chup uturuta ainu utara wende kuni gusu an kiroro kon ruwe ne. 
REV.9.11	Orowa, nei utara okkeu kashita an sapanep anak ne asam-sak shui koro hauturumbe ne; Hebraios un itak ne chiki kon reihei Abaddon ne ruwe ne, Herenes un itak ani aye chiki Aporrion ne ruwe ne.
REV.9.12	Atpake an aeyaisambepokashbe aokere, ingarʼan, tap okake naa tu aeyaisambepokashbe an na.
REV.9.13	Orowa, iwan ikinne an hauturumbe rekte, aige, Kamui kotchaketa an kongani yange-set koro kirau wano an shine hau ku inu, 
REV.9.14	nei a hawe anak ne nei rappa koro hauturumbe otta ene itak-hi;—Nei poro Euprates pet ta atupetupe wa okai ine hauturumbe pita yan ari itak. 
REV.9.15	Orowa, ainu utara re sereke ronnu kuni ne, shine ichi ji kan, shine to, shine chup, shine pa, aetokooiki wa okai nei ine hauturumbe apita nisa ruwe ne. 
REV.9.16	Orowa, umma o tumi-koro utara topaha pishki-hi anak ne tu shuine an man-man ne ruwe ne: nei pishki-hi ku inu nisa ruwe ne na. 
REV.9.17	Orowa, tap korachi nei anukarape otta nei umma ku nukara, aige, kashiketa o utara anak ne abe iroho newa shiunin iroho newa iwau iroho newa an rerara-kotukbe koro awa, umma sapaha anak ne shishi sapaha ukoheraye; orowa koro paroho orowa no abe newa shupuya newa iwau oaship nisa ruwe ne. 
REV.9.18	Tap okai re shirikikbe ani, nei okaibe koro paro orowa no oashippa abe newa shupuya newa iwau ani, ainu utara re sereke aronnu nisa ruwe ne. 
REV.9.19	Inambe gusu ne yakun, nei umma koro kiroro anak ne koro paroho newa saraha ta an ruwe ne: koro saraha anak okokko korachi ne wa sapaha kon ruwe ne gusu ne na, aige, nei ambe ani iwende ki ruwe ne. 
REV.9.20	Orowa, tan shirikikbe gusu shomo aronnu moshima okai uirup utara anak ne koro teke ani iki ikip gusu, nitne kamui hemhem, kongani potoki-noka hemhem, shirokani potoki-noka hemhem, shiunin-kani potoki-noka hemhem, shuma potoki-noka hemhem, chikuni potoki-noka hemhem, shomo koongami kuni ne yaikokatpak shomoki nisa ruwe ne; nei okaibe anak ingara eaikap, nu eaikap, 
REV.9.21	apkash eaikapbe ne: samata, nei utara anak ne koro kewe-ukbe gusu, koro esaman-ikip gusu, iki hoiyop gusu, ikka ambe gusu shomo eyaikokatpak nisa ruwe ne.
REV.10.1	Orowa, ku nukara chiki, nishkuru utomchiure wa an kando orowa no ran shine hauturumbe an; awa, koro sapa kata raiochi an, koro nanu tokap-chup nepkoro an, chikiri anak abe ikushpe ukoheraye ruwe ne; aige, koro teke otta shine pon kambi-sosh pirasa wa an ruwe ne: 
REV.10.2	orowa, shinuma anak ne koro shimon kema atui kata ande, orowa, hariki kema toitoi kata 
REV.10.3	ande nisa ruwe ne; aige, shishi hawe ashte korachi shinuma poro hawe ani hawe ashte: aine, shinuma hawe ashte chiki, nei arawan kamui-hum anak ne koro hawe sange nisa ruwe ne. 
REV.10.4	Orowa, nei arawan kamui-hum koro hawe sange okere chiki ku nuye kuni ku ramu: awa, kando orowa no an ene itak hawe ku nu:—Nei arawan kamui-hum sange orushpe eshina wa iteki nuye yan. 
REV.10.5	Orowa atui kata hemhem toitoi kata hemhem ash wa an ku nukara hauturumbe anak ne kando eun koro shimon teke puni hine, 
REV.10.6	kando newa kando oshiketa nep okaibe ne yakka, moshiri newa moshiri oshiketa ne yakka, atui newa atui oshiketa ne yakka kara wa otusashuishiri wano otusashuishiri pakno an Kamui epeka ye wa, tewa no poka pakihi isam kusu ne ari shiyuppa no ekambakbe iki nisa ruwe ne: 
REV.10.7	koroka, nei arawan ikinne an hauturumbe koro hawe an toho ta, shinuma rekte etokooiki an ita, koro uweingara utara ne usshiune guru orun eramande pirika shongo an korachi, Kamui koro mukkep aokere ruwe ne. 
REV.10.8	Orowa, kando wano an ku nu hawe shui en otta itak shiri ku inu, ene itak-hi:—Arapa wa atui newa toitoi kata ash wa an hauturumbe koro teke ta apirasa wa an kambi-sosh uk yan, ari itak. 
REV.10.9	Orowa, nei hauturumbe otta ku arapa wa nei pon kambi-sosh en kore kuni ku ye. Aige, shinuma en orun ene itak-hi:—Uk wa isam pakno ibe yan; aine, nei ambe e koro honi shiu ne kara, koroka, e paro onnaigeta soyai-ninge pakno topembe ne kusu ne, ari itak. 
REV.10.10	Orowa, kuani nei hauturumbe koro teke wano nei pon kambi-sosh ku uk hine isam pakno ku ibe; awa, ku paro gusu soyai-ninge pakno topembe ne: aige, nei ambe ibe okere chiki ku honi anak ne shiu ne akan nisa ruwe ne. 
REV.10.11	Orowa, nei utara en otta ene itak-hi:—Aokai anak ne inne utara newa uirup newa parumbe newa moshiri shikkashima utara newa epeka uweingara ki kusu ne na, ari itak.
REV.11.1	Orowa, kanni nepkorʼan shine rapembe a en kore nisa: aige, shinen en orun ene itak-hi;—Hopuni wa Kamui kora kenru newa yange set newa nei kenru oshiketa ongami utara newa pakari yan. 
REV.11.2	Orowa, nei kenru soige an mimdara moshima no an wa iteki pakari yan; nei ambe anak ne moshiri uirup otta akore nisa ruwe ne gusu ne na: orowa, nei ashkanne machiya anak ne tu chup ikashima tu hotne chup uturuta aotereke kusu ne na. 
REV.11.3	Orowa, Ku goro tu paweteshu ki utara anak ne hai ani akara amip mi wa iwan shine wan hotne to newa re hotne to uturuta uweingara kuni akore kusu ne. 
REV.11.4	Tap utara anak ne moshiri koro Utarapa kotchaketa roshki wa nei tu kanran chikuni newa nei tu ratchako ne ruwe ne. 
REV.11.5	Orowa, nei utara iwende rusui guru an chiki, koro paro wano abe oashin hine nei epokba utara isamka; nen ne yakka nei utara iwende rusui guru an kusu ne a chiki tap korachi araige kusu ne kunip ne ruwe ne. 
REV.11.6	Uweingara ki toho uturuta iteki apto ash kuni ne kando seshke kiroro nei utara kon ruwe ne: samata, wakka kem ne kara kuni kiroro an, rengaine kanna-kanna iki rusui nei no obitta no okai shirikikbe ani moshiri epeka kiroro kon ruwe ne. 
REV.11.7	Orowa, nei utara anak ne koro iki paweteshu ambe okere chiki, nei asam-sak ushike wano herashi ek chikoikip anak tura no tumi-koro hine annokara wa ronnu kusu ne. 
REV.11.8	Orowa, koro kaise anak ne nei poro machiya un paruru ta an, ramat oma itak ani nei ambe aporose chiki Sodom newa Echipt ari ayep ne, nei ushiketa nei utara koro Utarapa utasa chikuni otta akungi kokikkik nisa ruwe ne. 
REV.11.9	Orowa, moshiri uirup newa ainu ikiri newa parumbe newa tumuge un utara anak ne ine to e emko uturuta nei kaise orun ingara, aine, iteki tushiri orun aomare kuni ne iki kusu ne na. 
REV.11.10	Orowa, moshiri kata oshiroma utara anak ne nei okaibe gusu nupetne wa yaikopuntek; aige, utashpa eikrap korara kusu ne; inambe gusu ne yakun, tan tu uweingarape moshiri kata oshiroma utara panakte nisa ruwe ne gusu ne na. 
REV.11.11	Orowa, to e emko e ine to an chiki, Kamui inotu oma heisepa nei onnaige un ahun, aige, nei utara anak kema kata roshki; awa, ingara utara anak ne shi no ishitoma nisa ruwe ne. 
REV.11.12	Aine, nei utara otta ye kando orowa no an poro hawe anu wa ene itak-hi:—Eteun rikin yan. Aige, nei utara nishkuru onnaige ahup hine kando orun rikin, awa, epokba utara nei ambe nukan nisa ruwe ne na. 
REV.11.13	Nei pakihi ta poro shirishimoye an, aine, machiya wan sereke hokush; orowa, shichi sen nin ne ainu ne a shirishimoye gusu aronnu: awa, moshima okai utara anak ne kimatek hine kando koro Kamui ramye nisa ruwe ne.
REV.11.14	Tu ikinne an aeyaisambepokashbe aokere: ingarʼan, nei re ikinne an aeyaisambepokashbe tunashino ek na.
REV.11.15	Orowa, nei arawan ikinne an hauturumbe rappa rekte; aige, kando onnaigeta poro hawe hetuku wa ene itak-hi:—Moshiri esapane kuni ambe anak ne chikoro Utarapa newa Shinuma koro Kiristo korobe ne akara: awa, Shinuma ramma-ramma pakno esapane kusu ne na. 
REV.11.16	Orowa, koro amset kata Kamui kotchaketa rok kane okai nei inen ikashima hotne ekashi utara koro nan kata hachiripa hine Kamui koongami hine ene itak-hi:— 
REV.11.17	Aa Nep ne yakka ki eashkai, an wa an, an nisa Utarapa ne Kamui, chi utara anak ne E koyaiiraige ash ruwe ne: Aokai anak ne E koro poro kiroro uina wa esapane iki nisa ruwe ne gusu ne na. 
REV.11.18	Orowa, moshiri uirup irushka, aine, E iki irushka ambe hetuku an, samata, rai an utara akoipishi kuni pakihi hemhem, E koro uitek utara ne uweingara utara otta ne yakka, ashkanne utara otta ne yakka, E reihei kooripak pon guru hene poro guru hene otta pummaha koropare kuni pakihi ne yakka ek an na; orowa, moshiri koisamka utara isamka kuni pakihi ka ek an ruwe ne na, ari itak. 
REV.11.19	Orowa, kando oshiketa an Kamui kora kenru asarare nisa; awa, Shinuma kora kenru onnaigeta Shinuma koro aeuitaknu o shuop anukara: aine, imeru newa, hawe newa, kamui-hum newa, shine shirishimoye newa, poro kaukau newa hetuku nisa ruwe ne.
REV.12.1	Orowa, poro shirosh kando oshiketa anukara; tokap chup ani yaitomchiure shiwentep ne, kema pokta kunne-chup an, sapa kata tu ikashima wan nochiu oma sapa-umbe an; awa, nei shiwentep shinnaikat iyeunu wa an na: 
REV.12.2	aige, shinuma po shikore gusu, hekatu gusu an ikururu gusu hawe ashte ruwe ne. 
REV.12.3	Orowa, naa shine shirosh kando oshiketa anukara; awa, ingarʼan, arawan sapaha newa wan kirawe koro shine poro fure kinashutunguru an, aige, koro sapaha kata arawan inaoru aunu wa an ruwe ne. 
REV.12.4	Orowa, shinuma koro saraha anak ne kando o nochiu re sereke nimba wa moshiri kata osurupa nisa ruwe ne; aige, nei kinashutumbe anak tane po shikore kushki shiwentep kotchaketa ash; awa, hekatu yakun koro aiai ibe wa isamka kuni gusu ne na. 
REV.12.5	Aine, nei shiwentep anak ne yaiyan-kani kan-ni ani obitta no okai moshiri uirup epungine kuni gusu an okkai poho, ainu poho, shikore nisa: awa, koro aiai Kamui orun, Kamui koro amset rikna ehekem nisa ruwe ne. 
REV.12.6	Orowa, nei shiwentep anak ne iwan shine wan hotne to ikashima ine hotne to uturu aioreshpa kuni ne, nup oshiketa Kamui shipini okere ushike orun kokira nisa ruwe ne.
REV.12.7	Orowa, kando oshiketa tumi an: Mikaeru newa koro uitek utara kinashutunguru tura ukotumikoro gusu paye; awa, kinashutunguru anak ne koro uitek utara tura tumikon nisa ruwe ne; 
REV.12.8	aige, ash eaikap, samata, nei i wano kando oshiketa nei ambe okai kuni ushiketa ka isam ruwe ne na. 
REV.12.9	Orowa, nei poro kinashutunguru, nei fushko okokko, nei Satan hene nitne kamui hene ari an reihei ani aporose ingi-moshiri uirup kokandama ambe anak ne aetopara; moshiri shirikata pakno aetopara, koro uitek utara ukotura aetopan nisa ruwe ne na. 
REV.12.10	Orowa, kando oshiketa poro hawe ku nu, aige, ene itak-hi:—Tane anak ne kashiobiuki ambe newa, kiroro newa, chikoro Kamui moshiri newa, Shinuma koro Kiristo koro mondum newa ek wa an ruwe ne: inambe gusu ne yakun, tokap-to ta hene, kunne-to ta hene chikoro Kamui tek-samata chikoro iriwak utara eiyonnupba ki iyon-nupbap anak ne aetopan nisa ruwe ne gusu ne na. 
REV.12.11	Orowa, shinuma utara nei Pon-hitsuji koro kem ankushkerai gusu, orowa, koro paweteshu ki itak an gusu nei ambe annokan nisa ruwe ne: orowa, rai oro pakno ne yakka koro inotu shomo omap ruwe ne.
REV.12.12	Tambe gusu, aa kando newa kando otta okai utara, nupetne yan. Moshiri newa atui newa yaisambepokash humi! Inambe gusu ne yakun, nitne kamui anak ne irukai patek okai kuni ambe eraman wa shi no irushka hine echi orota san wa an ruwe ne gusu ne na.
REV.12.13	Orowa, moshiri eun aetopara wa an kunak nei kinashutunguru nukara chiki, nei ainu poho shikore shiwentep keshke nisa ruwe ne. 
REV.12.14	Orowa, shiwentep anak ne nei kinashutunguru koro nan wano kira wa shine pakihi newa inne pakihi newa pakihi nimaraha newa uturuta otta aioreshpa kuni gusu an nup orun hopumba kuni ne poro kapachiri tekkup tuppish akore nisa ruwe ne. 
REV.12.15	Awa, shiwentep nai chiwe gusu amomka wa aisamka kuni ne, nei kinashutunguru anak ne koro paroho orowa no pet korachi wakka shinuma oshmake oashinge nisa ruwe ne. 
REV.12.16	Awa, toitoi nei shiwentep ikashiu, aige, toitoi anak koro paro maka hine kinashutunguru yaikota koro paro orowa no oashinge pet ruki nisa ruwe ne. 
REV.12.17	Orowa, kinashutunguru anak ne nei shiwentep epeka irushka, aige, Kamui ikashpaotte shikkashima wa Yesu iki paweteshu ambe koro moshima okai nei shiwentep koro san-ikiri epeka kotumikoro gusu arapa nisa ruwe ne: orowa, nei ambe atui-sam kata ash kane an na.
REV.13.1	Orowa, wan kirawe newa arawan sapaha koro shine chikoikip atui orowa no oashin ambe ku uukara, awa, koro kirawe kata wan inaoru okai, samata, koro sapa kata Kamui koatcha reihei oka ruwe ne. 
REV.13.2	Aine ku nukara chikoikip anak ne hyo chikoikip nepkoro ambe ne, chikiri anak chiramantep korobe ukoheraye, koro paro anak ne shishi koro paro korachi nep: orowa, nei kinashutunguru anak ne yaikota koro kiroro newa amset newa poro mondum newa shinuma otta koropare nisa ruwe ne. 
REV.13.3	Orowa, shine sapaha anak ne ekot kuni pakno araige nepkorʼan, awa, araige kuni gusu an akoshirikik ushike tuk nisa: aige, 
REV.13.4	moshiri uirup ebitta nei chikoikip koenushkari; orowa, utara anak ne kinashutunguru koongami, nei chikoikip orun koro mondum kore nisa ruwe ne gusu ne na; aine, utara anak ne chikoikip koongami wa ene itak-hi:—Chikoikip ukoheraye guru inan guru ne ya? Shinuma epeka kotumi-koro eashkai guru nen ne ya? ari itak. 
REV.13.5	Orowa, porobe newa Kamui koatcha ambe newa ye kuni paroho shinuma otta akore; orosama, shinuma tu chup ikashima tu hotne chup uturu pakno an kuni mondum akore nisa ruwe ne. 
REV.13.6	Orowa, shinuma anak ne Kamui epeka hemhem, Kamui kon reihei epeka hemhem, Kamui koro kash epeka hemhem, kando oshiketa oshiroma utara epeka hemhem koatcha ambe ye gusu koro paro maka ruwe ne. 
REV.13.7	Orowa, shinuma anak ne ashkanne utara epeka kotumi-koro wa annokara kuni gusu akore nisa: samata, pishno okai ainu ikiri newa utara newa parumbe newa moshiri uirup newa koro okkeu kashi mondum akore nisa ruwe ne na. 
REV.13.8	Orowa, moshiri asamaha aande i otta araige Pon-hitsuji chikoikip koro inotu oma kambi-sosh kata kon reihei shomo anuye wa an moshiri kata oshiroma utara obitta shinuma koongami kusu ne. 
REV.13.9	Kisara koro guru an chiki, nei guru anak nu yan. 
REV.13.10	Teke pashte guru an yakun, teke apashte kusu ne: rangetam ani raige guru an yakun, rangetam ani araige kusu ne. Tata otta ashkanne utara iki yaiyupupu ambe newa eishokor-i an ruwe ne.
REV.13.11	Orowa, toitoi orowa no oashin shiriki naa shine chikoikip ku nukara; awa, pon hitsuji chikoikip nepkorʼan tu kirawe koro, aige, kinashutunguru korachi itak nisa ruwe ne. 
REV.13.12	Orowa, shinuma anak nei atpake an chikoikip koro mondum shinuma kotchake ta eiwange ruwe ne. Orowa, moshiri newa moshiri kata oshiroma utara nei a raige kuni pakno koshirikik an ushike tuk atpake an chikoikip koongamire nisa ruwe ne. 
REV.13.13	Orowa, shinuma poro shirosh iki, utara kotchaketa kando orowa no toi kata eun abe rapte pakno poka iki kuni kusu ne. 
REV.13.14	Aige, nei chikoikip kotchaketa akire kuni gusu an shirosh ankushkerai shinuma anak ne moshiri kata oshiroma utara kokandama; nei a rangetam eshirikik piri koro wa shiknu chikoikip gusu nokaha kara kuni ne moshiri kata oshiroma utara otta ye ruwe ne. 
REV.13.15	Orowa, nei chikoikip koro nokaha anak ne itak sange hemhem ki, chikoikip nokaha shomo koongami utara obitta aronnu hemhem ki kuni ne, otta inotu akore, chikoikip nokaha otta poka inotu akore nisa ruwe ne. 
REV.13.16	Orowa, obitta no okai utara, pon guru ne yakka, poro guru ne yakka, oteknu guru ne yakka, otek-sak guru ne yakka, rengaine an mondum koro guru ne yakka, ausshiunere guru ne yakka, koro shimon tek kata hene koro keputuru kata hene shirosh aomare kuni ne shinuma iki ruwe ne; 
REV.13.17	orowa, nei shirosh, nei chikoikip kon reihei hene kon reihei koro pishki shirosh hene koro guru moshima, inan guru ne yakka hok hemhem ki eiyok hemhem ki eaikap kuni ne kan ruwe ne. 
REV.13.18	Teda wayashnu ambe an na. Eramush guru anak ne nei chikoikip koro pishki shirosh pishki yan; nei ambe anak ne ainu koro pishki ne ruwe ne gusu ne na: aige, nei ainu koro pishki shirosh anak ne re shine wan hot newa iwanbe ikashima re hotne ne ruwe ne.
REV.14.1	Orowa, ku nukara, awa, ingarʼan, Zion nupuri kata nei Pon-hitsuji ash shiriki, orowa, koro keputuru ta Shinuma kon reihei hemhem, koro Michi kon reihei hemhem anuye wa an ju-shi-man nin ne ainu ikashi-ma shi-sen nin ne ainu Shinuma tura roshki wa okai shiri. 
REV.14.2	Orowa, inne wakka humihi korachi, poro kamui-hum korachi, kando wano san hawe ku nu: ku nu hawe anak ne koto rekte utara koro koto rekte wa humi ashte hawehe nei no an ruwe ne: 
REV.14.3	orowa, nei utara anak ne ashiripe noine an yairap nei amset kotchaketa newa ine shiknu okaibe newa nei ekashi kotchaketa newa ki ruwe ne: aige, moshiri orowa no ahok nei ju-shi-man nin ne ainu ikashima shi-sen nin ne ainu moshima nei yairap eyaihannokkara eashkai guru isam ruwe ne. 
REV.14.4	Tan okai utara anak ne shiwentep tura shomo yaituru-ushte ruwe ne: shiwentep eramushkare utara ne ruwe ne gusu ne na. Tan utara anak nei Pon-hitsuji inanta oman yakka nei osh paye utara ne. Tan utara anak Kamui gusu hemhem, Pon-hitsuji gusu hemhem, aro hoshiki no okai kunip ne kuni gusu ainu tumuge orowa no ahok utara ne ruwe ne. 
REV.14.5	Orowa, nei utara koro paroho oshiketa shunge shomo anukara; turu-sak utara ne ruwe ne na.
REV.14.6	Orowa, otusashuishiri pakno an pirika shongo koro hine moshiri kata oshiroma utara otta, obitta no okai moshiri uirup otta hemhem, ainu ikiri otta hemhem, parumbe otta hemhem, utara otta hemhem eupaskuma kuni gusu an kando tumugeta hopumba naa shine hauturumbe ku nukara; awa, shinuma anak ne poro hawe ani ene itak-hi:— 
REV.14.7	Kamui koishitoma wa Shinuma reika yan; Shinuma koipishi ambe iki kuni pakihi ek an ruwe ne gusu ne na; orowa, kando newa toitoi newa atui newa wakka purupuruge-i newa kara Kamui koongami yan, ari itak.
REV.14.8	Orowa, naa shine, naa otutanu an hauturumbe nei okaibe okake ek wa ene itak-hi:—Hokush okere, koro hoiyo gusu an irushka ambe oma tonoto orowa no obitta no okai moshiri uirup ikure nei poro Babironia anak hokush okere an na, ari itak.
REV.14.9	Orowa, naa shine hauturumbe, nei re ikinne an ap anak ne, nei utara okake ek wa poro hawe ani ene itak-hi:—Inan guru ne yakka nei a chikoikip newa koro nokaha newa koongami hene ki, koro keputuru ta hene koro tekehe ta hene chikoikip koro shiroshi aomare yakun, 
REV.14.10	nei guru anak chiukopoye shomoki no etoko-a-oiki wa an okere Shinuma irushka ambe oma itangi, Kamui kinrakarape oma tonoto iku ne yakka iki kusu ne; orowa, ashkanne hauturumbe shik-samata newa nei Pon-hitsuji shik-samata newa abe newa iwau ani apanakte kusu ne: 
REV.14.11	orowa, akore panakte ambe gusu an shupuya anak ne otusashuishiri pakno rikin kusu ne; aige, nei chikoikip newa koro noka newa koongami utara, kon reihei ne shirosh akore utara anak ne, nei utara anak tokap to ta ne yakka kunne to ta ne yakka shini eaikap ruwe ne. 
REV.14.12	Kamui ikashpaotte newa Yesu gusu an eishokor-i newa shikkashima utara otta, tata otta yaiyupupu ambe an na.
REV.14.13	Orowa, kando orowa no an ene itak hawe ku inu:—Nuye yan, tewa no Utarapa oshiketa ekot wa rai an utara anak ne shinnunuke ne: ruwe un, ari Ramat itak, nei utara anak koro monraige-i otta eshini kuni gusu ne na; koro iki ikip nei utara oshi arapa ruwe ne gusu ne na.
REV.14.14	Orowa, ku nukara, awa, ingarʼan, shine retara nishkuru an; aige, nei nishkuru kata ainu poho nepkoro an kat koro shine guru a kane an ambe an, koro sapa kata kongani sapa-umbe an, koro tekehe ta een iyopbe kon ruwe ne. 
REV.14.15	Orowa, naa shine hauturumbe Kamui kora kenru wano soine hine nei nishkuru kata o kane an ambe orun poro hawe ashte wa ene itak-hi:—E koro iyopbe omare wa nange yan: nange kuni gusu an pakihi ek an; moshiri kata an an ange kunip chi kashpa ruwe ne gusu ne na. 
REV.14.16	Orowa, nei nishkuru kata o ambe anak ne moshiri kata koro iyopbe omare; aige, moshiri anange.
REV.14.17	Orowa, naa moshima an hauturumbe kando oshiketa an Kamui kora kenru orowa no soine nisa, shinuma ne yakka een iyopbe koro. 
REV.14.18	Orowa, naa shine hauturumbe yange-set orowa no oashin, shinuma anak abe epeka mondum kon ruwe ne; awa, shinuma anak ne poro hawe ani nei een iyopbe koro guru otta ene itak-hi:—E koro een iyopbe omande wa moshiri pungara oma push uina yan; koro hatchi okere ruwe ne gusu ne na. 
REV.14.19	Orowa, nei hauturumbe moshiri eun koro iyopbe omare, aine, moshiri pungara op icha hine Kamui kinrakara hat nishu, nei poro nishu otta omare nisa ruwe ne. 
REV.14.20	Orowa, nei hat nishu anak ne machiya soigeta aotereke-numba, awa, nei hat nishu orowa no kemihi oashin, umma omonkai epa poka iki, shichi ju go ichi ri pakno epa nisa ruwe ne.
REV.15.1	Orowa, kando oshiketa naa shine shirosh ku nukara, porope ne, iyokunnurep ne, arawan shirikikbe koro arawan hauturumbe an, nei ambe anak okese an okaibe ne, nei okaibe gusu Kamui kinrakarape aokere ruwe ne gusu ne na.
REV.15.2	Orowa, abe ukopoye wa an pindoro nepkorʼan atui ku nukara; samata, nei chikoikip newa chikoikip koro nokaha newa chikoikip kon reihei pishkihi newa orowa no araki annokara iki utara nei pindoro-ush atui kata Kamui koto koro wa roshki ambe ku nukara.
REV.15.3	Orowa, nei utara anak ne Kamui usshiune guru Mose koro shinotcha-ibehe newa nei Pon-hitsuji koro shinotcha-ibehe shinotcha ki wa ene itak-hi:—Aa Utarapa ne Kamui, Nep ne yakka ki eashkaibe, E iki ikip anak ne poro wa iyokunnurep ne; Otusashuishiri wano okai utara esapanep E ne wa E iki ambe anak ne oupeka newa sonep ne ruwe ne. 
REV.15.4	Aa Utarapa, shomo E kooripak, shomo E koiramye guru inan guru ne ya? Ouse Aokai patek ashkanne ruwe ne gusu ne na: E iki oupeka ikip anukara wa okai gusu obitta no okai moshiri uirup araki wa E kotchaketa ongami ki kusu ne gusu ne na.
REV.15.5	Orowa, tap okaibe okaketa ku nukara, awa, kando oshike un Kamui kora kenru ta an paweteshu ambe koro kash makke: 
REV.15.6	aige, nei arawan panakte ambe koro nei arawan hauturumbe Kamui kora kenru orowa no soyumba, awa, turu-sak no an pekashnu shuma ani yaitomchiure, orowa, kongani kut ani tumam-koshaye ruwe ne. 
REV.15.7	Aige, nei ine shiknu okaibe un shinep anak ne otusashuishiri wano otusashuishiri pakno ishu Kamui iki kinrakarape ani eshik wa an arawan kongani patchi nei arawan hauturumbe eun kore nisa ruwe ne. 
REV.15.8	Orowa, Kamui kora kenru anak ne Kamui araguru newa Shinuma koro kiroro gusu an shupuya ani aeshik; awa, nei arawan hauturumbe koro arawan panakte ambe aokere pakno inan guru ne yakka nei kenru orun ahun eaikap ruwe ne na.
REV.16.1	Orowa, Kamui kora kenru wano an poro hawe nei arawan hauturumbe otta ene ye ambe ku nu; Echi paye wa Kamui kinrakarape iyo nei arawan patchi moshiri kata echikiki yan, ari itak.
REV.16.2	Orowa, nei atpake an ap arapa hine moshiri kata koro patchi echikiki; aige, nei chikoikip koro shirosh aomare wa shinuma koro nokaha koongami utara kata wen newa iuninka hup hetukure nisa ruwe ne.
REV.16.3	Orowa, nei tu ikinne an ap anak ne atui kata koro patchi echikiki; aige, rai guru koro kemihi nei no akan na; aine, obitta no okai shiknu okaibe, atui oshiketa okaibe, raipa nisa ruwe ne.
REV.16.4	Orowa, nei re ikinne an ap anak ne pet kata hemhem wakka purupuruge-i kata hemhem koro patchi echikiki; aige, nei okaibe anak ne kem ne akara. 
REV.16.5	Orowa, wakka koro hauturumbe ene ye hawe ku inu:—Aokai anak ne an wa an, an nisa, aine, tap korachi E esanniyo ruwe ne gusu, oupeka ambe E ne ruwe ne na: 
REV.16.6	inambe gusu ne yakun, nei utara anak ne ashkanne utara newa uweingara utara koro kem echikiki nisa, aige, Aokai anak ne ikire kuni gusu nei utara otta kemihi koropare nisa ruwe ne gusu ne na: nei utara nei ambe gusu oupakbe ne ruwe ne, ari itak. 
REV.16.7	Orowa, yange-set ene itak hawe ku inu:—Ruwe un, Aa nep ne yakka ki eashkai Utarapa ne Kamui, E iki esanniyop anak ne sonep newa oupeka ambe ne ruwe ne.
REV.16.8	Orowa, nei ine ikinne an ap anak ne tokap chup kata koro patchi echikiki; aige, abe ani ainu utara chire kuni akore nisa ruwe ne. 
REV.16.9	Orowa, ainu utara anak ne shiri seisek-i ani shukus-chire: awa, tap okai panakte ambe esapane kuni mondum akore Kamui kon reihei ainu utara anak ne koatcha nisa ruwe ne; aine, utara anak ne Shinuma iramye kuni gusu yaikokatpak shomoki nisa ruwe ne na.
REV.16.10	Orowa, nei ashikne ikinne an ap anak ne nei chikoikip koro amset kata koro patchi echikiki; aine, koro moshiri akunnere; awa, utara anak ne iunin gusu koro parumbe kuikui, 
REV.16.11	orowa, koro ikoni newa hup gusu kando un Kamui koatcha; aige, koro iki ikip gusu shomo eyaikokatpak nisa ruwe ne na.
REV.16.12	Orowa, nei iwan ikinne an ap anak ne nei poro pet, Euprates pet kata koro patchi echikiki; aige, chup hetuku ushike wano araki moshiri esapane utara gusu etokooiki kuni ne, nei wakka sat ruwe ne. 
REV.16.13	Orowa, nei kinashutunguru koro paro orowa no hemhem, nei chikoikip koro paroho orowa no hemhem, nei shunge uweingara guru koro paroho orowa no hemhem, otereke-ibe nepkoro an ichakkere ramat reppish oaship shiriki ambe ku nukara: 
REV.16.14	nei utara anak ne shirosh iki nitnep kon ramat ruwe ne gusu ne na; aige, nep ne yakka ki eashkai Kamui koro poro toho ta an kusu ne tumi gusu auwekarapare kuni ne, ingi-moshirʼun shikkashima utara kata paye utara ne ruwe ne. 
REV.16.15	(Ingarʼan, ikka guru koracki Ku ek na. Ika atusa no apkash hine utara nei atusa ambe nukara kuni ne, shiure wa koro mipihi shikkashima gurʼanak ne shinnunuke an ruwe ne). 
REV.16.16	Orowa, nei utara anak ne Hebrai un itak ani Harmagedon ari an itak ani aporose ushike ta yaiuwekarapare nisa ruwe ne.
REV.16.17	Orowa, nei arawan ikinne an ap anak ne rera-mau kata koro patchi echikiki; aige, Kamui kora kenru ta an amset wano poro hawe ek hine ene itak-hi:— 
REV.16.18	Aki okere an na, ari itak. Orowa, imeru hemhem an, hawe hemhem an, Kamui hum hemhem an ruwe ne; samata, poro shiri-shimoye an, moshiri kata ainu hetuku orowa no tane pakno naa shomo anukara ene poro shiri-shimoye, ene yupkep isam ruwe ne na. 
REV.16.19	Orowa, nei poro machiya anak ne re sereke ne aeukopi, awa, moshiri uirup koro machiya hachiripa: aige, koro niwen kinrakarape ne tonoto o itangi akore kuni ne, nei a poro Babironia anak Kamui tek-samata aeshkarun nisa ruwe ne. 
REV.16.20	Orowa, obitta no okai repunshiri pishno kira wa isam, nupuri ka anukara shomoki. 
REV.16.21	Orowa, shine taranton pakno pase kaukau numi kando orowa no ainu utara kata rap: awa, nei kaukau ipak an gusu ainu utara Kamui koatcha nisa ruwe ne; nei ipak ambe shi no porobe ne ruwe ne gusu ne na.
REV.17.1	Orowa, nei arawan patchi koro nei arawan hauturumbe un shine hauturumbe ek hine en tura itak wa ene ye-hi:—Eteun ek yan, yakun, inne wakka kata a nei poro hoiyo iki guru gusu an esanniyo ambe e nukare ash kusu ne; 
REV.17.2	shinuma tura moshiri shikkashima utara anak ne hoiyo iki, orowa, moshiri kata oshiroma utara anak shinuma hoiyo iki ambe oma tonoto gusu aihoshkire nisa ruwe ne na, ari itak. 
REV.17.3	Orowa, nei hauturumbe anak ne Ramat oshiketa shine nup orun en ani nisa ruwe ne: awa, ku nukarʼhike fure iroho an chikoikip kata a shine shiwentep ku nukara, koatcha reihei eshik, orowa, arawan sapaha newa wan kirawe koro. 
REV.17.4	Orowa, nei shiwentep murasaki newa fure amip ani yaitomchiure wa an, samata, kongani newa oro an shuma newa ikani ani aeyaitomtere wa an, orosama, aetunne kuni ambe ani eshik kongani itangi koro teke ta kon ruwe ne, nei ambe anak shinuma iki hoiyo turu-ushbe ne ruwe ne; orowa, shinuma koro keputuruta reihei anuye wa an na:— 
REV.17.5	 ne ruwe ne. 
REV.17.6	Orowa, ku nukarʼhike nei shiwentep anak ne ashkanne utara koro kemihi newa Yesu gusu paweteshu iki utara koro kemihi ani ihoshki ambe ku nukara. Aige, nei shiwentep ku nukara chiki, poro iyokunnure ambe ani ku iyokunnure nisa ruwe ne. 
REV.17.7	Orowa, hauturumbe anak ne en orun ene itak-hi:—Hemanda gusu aokai iyokunnure ruwe he an? Nei shiwentep gusu an mukke ambe hemhem nei arawan sapaha newa wan kirawe koro shiwentep aore chikoikip gusu an mukke ambe hemhem e nure ash kusu ne. 
REV.17.8	E nukara chikoikip anak ne an nisa, aine, isam; awa, tane asamasak ushike wa oashin hine aisamka kuni ushike orun arapa kuni etokooiki korʼan ruwe ne. Orowa, moshiri kata oshiroma wa, moshiri asamaha aande i orowa no inotu oma kambi-sosh kata kon reihei shomo chieshinnuye wa okai utara anak ne nei chikoikip an nisa ambe, isam ambe, an kusu ne ambe nukara chiki iyokunnure kusu ne. 
REV.17.9	Ibehe koro wayashnu ambe anak ne teda an na. Nei arawan sapaha anak ne kata nei shiwentep a shiri an arawan nupuri ne ruwe ne: 
REV.17.10	aige, arawan moshiri shikkashima guru okai; ashiknen anak ne hachiripa okere, shinen an, naa moshima an shinen anak ne naa ek isam ruwe ne; shinuma ek chiki irukai an kusu ne kunip ne ruwe ne. 
REV.17.11	Orowa, nei a an nisa, tane isam chikoikip anak ne shinuma yai beko ta ne yakka tupesambe an ap ne, aige, nei arawanbe orowa no an ap ne ruwe ne; aine, shinuma aisamka kuni ushike orun arapa ruwe ne. 
REV.17.12	Orowa, e nukara okere wan kirawe anak ne wan moshiri shikkashima utara ne, nei utara naa shomo esapane kuni moshiri uina; koroka, shine ichi ji kan pakihi uturuta nei chikoikip tura moshiri shikkashima utara korachi mondum akore na. 
REV.17.13	Tan utara anak ne shine keutum koro, orowa, koro kiroro newa mondum nei chikoikip otta kore ruwe ne. 
REV.17.14	Tan utara anak ne nei Pon-hitsuji chikoikip epeka tumi-koro kusu ne, aige, Pon-hitsuji chikoikip anak nei utara anrapokikara wa annokara kusu ne, Shinuma anak ne Utarapa utara koro Utarapa ne, moshiri shikkashima utara koro Moshiri Shikkashima Kamui ne ruwe ne gusu ne na; orowa, Shinuma tura no okai utara anak ne anishuk wa an, anumge an, ikipniukesh utara ne ruwe ne. 
REV.17.15	Orowa, en orun nei hauturumbe ene itakhi:—Otta hoiyo guru a shiri an wakka utara anak ne utara ikiri ne, inne topaha utara ne, moshiri uirup utara ne, parumbe utara ne ruwe ne. 
REV.17.16	Orowa, e nukara wan kirawe newa nei chikoikip anak ne, tap utara anak nei hoiyo guru etunne kusu ne, aige, shinuma koisamka wa atusare kusu ne, samata, shinuma koro kam ibe, orowa, isam pakno abe ani uhuyeka kusu ne na. 
REV.17.17	Inambe gusu ne yakun, Kamui irenga nei no iki kuni ne shine keutum koro hemhem ki, Kamui itak auweomare pakno koro moshiri nei chikoikip otta akore hemhem ki kuni ne Kamui anak ne nei utara koro sambe ta iki nisa ruwe ne na. 
REV.17.18	E nukara shiwentep anak ne moshiri kata okai Moshiri shikkashima utara esapane shiriki an nei poro machiya ne ruwe ne.
REV.18.1	Tap okaibe okaketa poro mondum koro wa an kando orowa no ran shiri naa shine hauturumbe ku nukara; aige, shinuma koro araguru gusu moshiri apekereka nisa ruwe ne. 
REV.18.2	Orowa, shinuma rui hau ani hawe ashte wa ene itak-hi:—Hokush okere, nei poro Babironia hokush wa an wa nitne kamui koro oshiroma-i ne akara, nep ichakkere ramat ne yakka, nep turu-sak wa aetunne kuni gusu an chikap ne yakka okai kuni pakashnu ushike ne akan na. 
REV.18.3	Inambe gusu ne yakun, obitta no okai moshiri uirup utara anak ne shinuma koro hoiyo gusu an kinrakarape oma tonoto ankushkerai hachiripa nisa ruwe ne; orowa, moshiri shikkashima utara anak ne shinuma tura hoiyo iki, aine, moshiri ta okai ihok utara anak ne shinuma iki yaiomonnure ambe kiroro gusu yaioteknure okere ruwe ne gusu ne na, ari itak.
REV.18.4	Orowa, kando orowa no an naa shine hawe ku inu, ene itak-hi:—Shinuma iki chikokatpak tura iteki iki kuni ne, samata, shinuma akore ipak ambe ani shomo utura apanakte kuni ne, Ku goro utara, nei shiwentep orowa no soyumba yan: 
REV.18.5	inambe gusu ne yakun, shinuma koro chikokatpak anak ne kando pakno epa okere, orowa, Kamui anak ne shinuma koro wen-buri eshkarun nisa ruwe ne. 
REV.18.6	Shinuma moshima utara epeka no iki korachi shinuma epeka ne yakka iki yan, shinuma iki ikip tup ukotamge pakno kore yan: shinuma ukopoye itange tup ne pakno ukopoye wa kore yan. 
REV.18.7	Shinuma anak ne yaikota yairiknare wa yaiomonnure pakno, nei oro pakno shinuma panakte wa yaituwashkarapte wa kore yan: inambe gusu ne yakun, moshiri shikkashima shiwentep ku ne wa shiyompiyara shomo ne, orowa, oara yaituwashkarap shomo ku ki kusu ne na, ari keutum ta itak ruwe ne gusu ne na. 
REV.18.8	Tambe gusu, shine toho ututta shinuma akore ipak ambe araki kusu ne, rai ambe an, yaituwashkarap an, keme an ambe an; orowa, shinuma anak ne isam pakno abe ani auhuyeka kusu ne: shinuma koipishi wa esanniyo Utarapa ne Kamui anak kiroroashnu Kamui ne ruwe ne gusu ne na. 
REV.18.9	Orowa, shinuma tura no yaiomonnure no ishu hine tura no hoiyo iki moshiri shikkashima utara anak ne 
REV.18.10	shinuma ipak ambe ishitoma gusu ukattuima no roshki wa nei guru uhuye shupuya nukara chiki echish erayaise wa ene itak kusu ne-hi:—Eyaisambepokash, Eyaisambepokash, nei poro machiya, Babironia, nei tumashnu machiya! shine ichi ji kan pakihi ututta eani gusu an aesanniyo ipak ek an na. 
REV.18.11	Orowa, moshiri kata okai ihok utara anak ne shinuma echish wa yaituwashkarap, shinuma ihokbe tewa no hok guru isam ruwe ne gusu ne na; 
REV.18.12	aihok kuni kongani an, shirokani an, oro an no an shuma an, ikani an, ane senkaki an, murasaki an, fure ambe an; usa okai kaorigi chikuni, zo kite-nimaki ani akara usa okai op, iyotta aoshkoro chikuni ani akara op, shiunin-kani op, 
REV.18.13	yaiyan-kani op, roseki shuma op; samata, nikkei chikuni kapu an, rataskep an, senko an, hura pirika shum an, motsuyaku an, tonoto an, pene shum an, nokan no akara koho an, mungi an, beko an, hitsuji chikoikip an; orowa, umma hemhem nishinda hemhem tumama hemhem ainu ramat hemhem an ruwe ne. 
REV.18.14	Orowa, e kon ramat ibeshikashure wa uina rusui ambe anak ne oyakta paye wa isam, aige, nep ne yakka shisakbe newa chitomte okaibe obitta eoyake un paye wa isama, aine, naa oara apa shomoki kusu ne na. 
REV.18.15	Orowa, tapan okaibe ehok wa shinuma gusu yaioteknure utara anak ne shinuma iki ipak ambe koishitoma hine ehangeko no roshki wa chish hemhem ki yaituwashkarap hemhem ki kusu ne; 
REV.18.16	aine, ene itak-hi:—Eyaisambepokash, eyaisambepokash, nei poro machiya, shinuma anak ne ane senkaki newa murasaki newa fure ambe newa ani yaitomchiure nisa, samata, kongani newa oro an no an shuma newa ikani newa ani yaitomtere nisa! 
REV.18.17	awa, shine ichi ji kan pakihi uturuta ene poro aeoteknu ambe aisamka ruwe ne gusu ne na. Orowa, pishno an chip esapane guru hemhem, nei oro ne yakka atuitomotuye pishno an guru hemhem, chip o utara hemhem ne yakka, samata, atui gusu yaireshpa obitta no okai utara ne yakka 
REV.18.18	ehangeko no roshki hine shinuma uhuye shupuya orun ingara wa hawe ashte, aige, ene itak-hi:—Nei poro machiya ukoheraye ambe inambe ne ruwe? 
REV.18.19	Orowa, nei utara anak ne yaikota koro sapaha kata koponchi kashi-ota hine chish wa yaituwashkarap, aige, ene itak-hi:—Eyaisambepokash, eyaisambepokash, nei poro machiya, koro aeoteknup ankushkerai atui kata koro chip koro obitta no okai utara anak shinuma oshiketa yaioteknure nisa ruwe ne! shine ichi ji kan uturuta korobe aisamka ruwe ne gusu ne na. 
REV.18.20	Kando ne Aokai hemhem, ashkanne utara ne echi utara hemhem, Apostoro utara ne echi utara hemhem, uweingara utara ne echi utara hemhem shinuma okkeukashi nupetne yan; inambe gusu ne yakka aokai utara gusu an esanniyo ambe Kamui esanniyo nisa ruwe ne gusu ne na.
REV.18.21	Orowa, shine okirashnu hauturumbe anak ne shine poro nishu nepkorʼan shuma uk, aige, atui oshiketa eyapkire wa ene itak-hi:—Tap korachi an shiri yupke hokush ambe ani Babironia machiya, nei a poro machiya ahokushte kusu ne, aine, naa oara anukara shomoki kusu ne. 
REV.18.22	Orowa, koto rekte utara koro hawe hene, usa okai arektep rekte utara koro hawe hene, top rekte utara koro hawe hene, rappa rekte utara koro hawe hene tewa no oara e onnaigeta anu shomoki kusu ne; samata, nep monraige iki guru ne a yakka oara e onnaigeta anukara shomoki kusu ne; 
REV.18.23	orowa, nishu humi oara e onnaigeta anu shomoki kusu ne; orosama, ratchako pekere oara e onnaigeta at shomoki kusu ne; samata, mat akore guru hawe hoku akore guru hawe oara e onnaigeta anu shomoki kusu ne na: inambe gusu ne yakun, e tura iki ihok utara anak ne moshiri esapane utara ne ruwe ne gusu ne na; awa, obitta no okai moshiri uirup anak ne e iki aesaman ambe ankushkerai akokandama ruwe ne gusu ne na. 
REV.18.24	Orowa, nei machiya oshiketa uweingara utara kemihi, ashkanne utara kemihi, samata, moshiri kata aronnu obitta no okai utara koro kemihi anukan nisa ruwe ne.
REV.19.1	Tap okaibe okaketa kando oshiketa an poro inne utara koro poro hawehe nepkorʼambe ku inu, aige, ene itak-hi:—Arrerouya; Kashiobiuki ambe hemhem, arakuru hemhem, kiroro hemhem, akoro Kamui korobe ne: 
REV.19.2	Shinuma esanniyop anak ne sonep newa oupeka ambe ne ruwe ne gusu ne na; inambe gusu ne yakun, koro hoiyop ani moshiri muninka nei poro hoiyo guru Kamui anak ne koipishi wa panakte nisa, samata, Shinuma usshiunere utara koro kemihi gusu nei shiwentep epeka ikemnu nisa ruwe ne gusu ne na. 
REV.19.3	Orowa, kanna-shui, Arrerouya ari nei utara ye. Aine, ramma-ramma otusashuishiri pakno nei shiwentep koro shupuya rikin ruwe ne Orowa, 
REV.19.4	nei inen ikashima hotne ekashi newa nei ine shiknu okaibe anak ne yaihachire wa nei amset kata rok Kamui koongami hine ene itak-hi; 
REV.19.5	Amen; Arrerouya. Orowa, nei amset orowa no shine hawe hetuku wa ene itak-hi:—Kamui orowa no ausshiunere obitta no okai echi utara, Shinuma kooripak echi utara, ponbe ne yakka porobe ne yakka, 
REV.19.6	akoro Kamui koiramye yan. Orowa, poro inne utara ashte hau nei no an hawe korachi; inne wakka ashte hau nei no an hawe korachi, yupke kamui hum ashte hau nei no an hawe korachi an humi ku inu, awa, ene itak-hi:—Arrerouya: Obitta no okai kiroro koro chikoro Kamui ne Utarapa anak ne esapane korʼan ruwe ne gusu ne na. 
REV.19.7	Nupetne wa shiri yainuchattek yanro, Shinuma pasere yanro: nei Pon-hitsuji mat-akore kuni pakihi ek an wa akore kuni machihi yaietokooikire an ruwe ne gusu ne na. 
REV.19.8	Orowa, Shinuma anak ne ane senkaki, hereat wa turusak senkaki ani yaitomchiure kuni ne akore nisa: nei a ane senkaki anak ashkanne utara iki oupeka buri ne ruwe ne gusu ne na. 
REV.19.9	Orowa, shinuma en orun ene itak-hi:—Nei a Pon-hitsuji mat-akore gusu an iwai otta iyahupte utara anak ne shinnunuke ne, ari nuye yan, sekoro itak. Orowa en orota ene itak-hi:—Tap itak anak ne Kamui sonep ne an itak ne ruwe ne. 
REV.19.10	Aige, otta koongami gusu shinuma kotchaketa ku yaihachire nisa ruwe ne. Awa, en orun shinuma ene itak-hi:—Iteki en koongami yan: Kuani ne yakka Yesu paweteshu ambe koro e tura no ne yakka e koro iriwak utara tura no ne yakka iki auitekbe ku ne ruwe ne: Kamui koongami yan: Yesu gusu an paweteshu ambe ikip anak ne uweingara ramat ne ruwe ne gusu ne na.
REV.19.11	Orowa, kando makke ambe ku nukara; awa, ingarʼan, shine retara umma an, aige, kata o guru anak ne Ikipniukesh newa Sonep ani aporose; orowa, shinuma oupeka no koipishi hemhem ki tumi hemhem kon ruwe ne. 
REV.19.12	Shinuma koro shikihi anak ne abe-nui nepkorʼambe ne, koro sapa kata inne inaoru aunu; samata, yaikota moshima nen nen ne yakka erampeutek anuye reihei kon ruwe ne. 
REV.19.13	Orowa, kemi otta aomare mipihi yaitomchiure: kon reihei anak—Kamui Itak—ani ayep ne ruwe ne. 
REV.19.14	Orowa, kando oshiketa okai tumikoro utara ikiri anak ne ane senkaki, retara wa turu-sak senkaki aeyaimire wa retara umma kata o hine Shinuma oshi paye. 
REV.19.15	Aige, ani Shinuma anak ne moshiri uirup shirikik kuni ne Shinuma paroho wano een rangetam oashin ruwe ne: orowa, Shinuma anak yaiyan-kani kanni ani nei utara epungine kusu ne na: samata, Shinuma obitta no okai kiroro koro Kamui irushka ambe oma kinrakara tonoto nishu otereke ruwe ne. 
REV.19.16	Koro mipihi newa koro om kata shine reihei chieshinnuye wa an, — moshiri shikkashima 
REV.19.17	Orowa, tokap-chup onnaigeta ash wa an shine hauturumbe ku nukara; aige, shinuma rui hawe ani hawe ashte wa kando kotoro noshke hopumba obitta no okai chikap otta ene itak-hi:—Kamui etokooiki 
REV.19.18	poro marapto orun yaiuwekarapare yan; yakun, moshiri shikkashima utara koro kam hemhem, tumi-koro utara esapane utara koro kam hemhem kiroro-ashnu utara koro kam hemhem, umma newa umma opa utara koro kam hemhem, obitta no okai utara, rengaine an mondum koro utara ne yakka ausshiunere utara ne yakka, ponbe ne yakka porobe ne yakka koro kam echi ibe kusu ne na.
REV.19.19	Orowa, ku ingarʼnike, nei a chikoikip hemhem, moshiri shikkashima utara hemhem, koro tumi-koro utara tura, nei umma kata o guru newa Shinuma koro tumi-koro utara epeka kotumi-koro kuni gusu uwekarapa ambe ku nukara. 
REV.19.20	Orowa, nei a chikoikip akishima, samata, ani nei chikoikip koro shirosh aomare utara newa shinuma koro nokaha koongami utara kokandama shinuma shik-samata shirosh iki shunge uweingara guru nei chikoikip tura no akishima nisa ruwe ne: tan tun anak ne shiknu wa an wa iwau ani paraparase abe oma to orun aeyapkiri nisa ruwe ne: 
REV.19.21	orowa, nei umma kata o guru paroho wano oashin rangetam ani moshima okai utara anak aronnu nisa: aige, obitta no okai chikap anak ne nei utara koro kam gusu aeyai-kironnure nisa ruwe ne na.
REV.20.1	Orowa, asam-sak-i gusu an kangi koro, tekehe ta poro kani-shinkop ani wa an shine hauturumbe kando orowa no ran ambe ku nukara. 
REV.20.2	Awa, shinuma anak ne Nitnep newa Satan ani aporose nei a kinashutunguru, nei a fushko okokko, kishima wa ashikne shine wan hotne pa uturu pakno gusu tupetupe hine nei a asam-sak-i orun eyapkire, 
REV.20.3	aige, nei ambe seshke wa shinuma kashita numpe ani kotukka nisa; tambe anak ne nei ashikne shine wan hotne pa aokere pakno tewa no moshiri uirup iteki kokandama kuni gusu an ambe ne: nei okaketa irukai uturuta apita kusu ne na.
REV.20.4	Orowa, inne amset newa kashita rok shiri okai utara ku nukara, awa, nei utara koipishi iki kuni mondum akore nisa ruwe ne: samata. Yesu gusu an paweteshu iki ambe gusu hemhem, Kamui itak gusu hemhem, nei a chikoikip newa chikoikip koro noka shomo koongami ambe gusu hemhem, koro keputuru kata hene koro teke kata hene chikoikip koro shirosh shomo aomare ambe gusu hemhem sapa otuye utara kon ramat ku nukan nisa ruwe ne; aige, nei utara ishu wa ashikne shine wan hotne pa uturuta Kiristo tura epungine ruwe ne. 
REV.20.5	Orowa, moshima okai rai an utara anak ne nei ashikne shine wan hotne pa aokere shomoki pakno ishu shomoki ruwe ne. Tambe anak ne atpake an hetopo-a-shiknure ambe ne ruwe ne. 
REV.20.6	Nei atpake an hetopo-a-shiknure-hi ta aomare gurʼanak ne shinnunuke newa ash kan nep ne ruwe ne: tan utara okkeu kashi tu ikinne an rai-ambe anak mondum isama; koroka, nei utara Kamui newa Kiristo gusu yaishieiwangere utara ne wa ashikne shine wan hotne pa uturuta Shinuma tura epungine kusu ne na.
REV.20.7	Orowa, nei ashikne shine wan hotne pa aokere chiki, Satan anak ne apita wa koro pakashnu chisei wano soine, 
REV.20.8	aige, moshiri ine shikkeu ta okai uirup kokandama wa Gog newa Magog tumi-koro iki kuni ne uwekarapare kuni gusu shinuma oashin kusu ne: nei utara pishkihi anak ne a tu isam ota korachi ne ruwe ne. 
REV.20.9	Orowa, nei utara anak ne moshirʼebitta kamu pakno hemeshpa, aige, ashkanne utara koro oshiroma kash newa nei omap an machiya nikkotama: aine, kando orowa no abe rap hine nei utara isamka nisa ruwe ne. 
REV.20.10	Orowa, nei utara kokandama nitne kamui anak ne nei a abe newa iwau to oshike un aeyapkiri nisa, nei ushiketa nei a chikoikip newa shunge uweingara guru ne yakka okai ruwe ne; awa, tokap to ta ne yakka, kunne to ta ne yakka ramma otusashuishiri pakno aiuninkare kusu ne na.
REV.20.11	Orowa, poro retara amset, samata, nei kashiketa rokbe ku nukara, awa, Shinuma koro nanuhu wano toitoi newa kando newa kira nisa ruwe ne, aige, okai kuni ushike shomo anukan ruwe ne na. 
REV.20.12	Orowa, nei amset kotpokita porobe rai utara ne yakka ponbe rai utara ne yakka roshki shiriki-hi ku nukan nisa; orowa, nei kambi-sosh apirasa: shui moshima an kambi-sosh ne yakka apirasa ruwe ne, nei ambe anak inotu oma kambi-sosh ne ruwe ne na: orowa, rai utara anak ne nei kambi-sosh kata chieshinnuye wa an korachi, ki ikip an nei no, akoipishi nisa ruwe ne. 
REV.20.13	Orowa, atui anak ne oshiketi okai rai utara sange; rai-i newa Hedes kane koro oshiketa okai rai utara sange nisa ruwe ne: orowa, nei utara pishno-pishno ki ikip an korachi akoipishi nisa ruwe ne na. 
REV.20.14	Orowa, rai-i newa Hedes anak ne abe to orota aeyapkiri. Tambe anak, tan abe to anak ne, tutanu an rai ambe ne ruwe ne. 
REV.20.15	Orowa inan guru ne yakka nei inotu oma kambi-sosh kata reihei shomo anuye wa an sekoro anukara chiki, nei abe to orota aeyapkiri nisa ruwe ne na.
REV.21.1	Orowa, ashiri kando newa ashiri moshiri newa ku nukan nisa: inambe gusu ne yakun, nei atpake an kando newa moshiri anak ne isam wa isama; samata, atui ne yakka isam ruwe ne. 
REV.21.2	Orowa, ku nukarʼhike, nei ashkanne machiya, ashiri Yerusarem machiya, koro hoku gusu shipini wa yaitomtere okere tane akore kusu ne mat nei no an wa Kamui orowa no kando wano ran ap ku nukara. 
REV.21.3	Orowa no, nei a amset wano oashin hawe ku inu, ene itak-hi:—Ingarʼan, Kamui koro kash anak ne ainu utara tura no an, aige, Shinuma nei utara tura no kash koro kusu ne, orowa, nei utara anak ne Shinuma koro uirup utara ne kusu ne, aine, Kamui yaihekota anak nei utara tura no rok wa koro Kamui ne kusu ne na: 
REV.21.4	orowa, Shinuma anak ne nei utara koro shikihi otta pishno an nupe piruba wa isamka kusu ne; samata, rai-ambe naa isam; orowa, tewa no poka yaituwashkarap isam, chish ambe isam, aiuninka ambe isam kusu ne: atpake an ambe isam wa okere ruwe ne na. 
REV.21.5	Orowa, nei a amset kata rokbe ene itak-hi:—Ingarʼan, obitta no okaibe ashin no Ku kara. Samata, Nuye yan: tapan itak ambe anak ne oupekap ne sonep ne ruwe ne gusu ne na, ani an itak ani Shinuma ye nisa ruwe ne. 
REV.21.6	Orowa, en orun Shinuma ene itakhi:—Auweomare an na. Kuani anak ne Arupa ne Omega ne, atpake an ap Ku ne, okake an ap Ku ne ruwe ne. Aige, iku rusui guru otta inotu oma wakka purupuruge-i wano an ap oro isam no Ku kore kusu ne na. 
REV.21.7	Annokara iki guru anak ne tap okaibe eikeshkoro kusu ne; orowa, Kuani anak ne nei guru koro Kamui Ku ne, aige, nei guru anak ne Ku poho ne kusu ne na. 
REV.21.8	Koroka, ashitoma utara hemhem, eumbupka iki utara hemhem, aetunne utara hemhem, kewe-uk utara hemhem, hoiyo utara hemhem, ponitak-hi utara hemhem, nokaha koongami utara hemhem, orowa obitta no okai shunge ki utara hemhem abe newa iwau ani paraparase to oshiketa akore kunip uk kusu ne: tambe anak ne tutanu an rai-ambe ne ruwe ne.
REV.21.9	Orowa, iyotta okake an nei arawan shirikikbe o arawan domburi koro hauturumbe un shinen anak ne en orun ek wa ukoitak hine ene itak-hi:—Eteun ek yan, yakun, nei Pon-hitsuji koro machi ne a akore kuni shiwentep e nukare ash kusu ne, ari itak. Aige, 
REV.21.10	shinuma anak ne Ramat oma hine poro newa ri nupuri orun en ani, aine, Kamui arakuru koro, kando 
REV.21.11	oshke wa Kamui orowa no san shiri an nei a ashkanne Yerusarem machiya en nukare: koro chup anak ne shiri nupuru shuma ukoheraye, kongoseki shuma nepkorʼan wa konrushuma korachi pekashnu: poro newa ri chashi an; 
REV.21.12	samata, tu ikashima wan ahun apa an, orowa, nei apa samta tu ikashima wan hauturumbe okai ruwe ne; orosama, nei ambe kata reihei chieshinnuye wa an, nei ambe anak ne Israeru un utara koro tu ikashima wan ikiri kon reihei ne ruwe ne na: 
REV.21.13	moshiri pa samba ta re apa okai, menashtoro samba ta re apa okai; pikata samba ta re apa okai, orowa, moshirigesh samba ta re apa okai ruwe ne. 
REV.21.14	Orowa, nei machiya koro ekashi otta tu ikashima wan asamaha okai, aige, kashita nei Pon-hitsuji koro Apostoro tu ikashima wan reihei an ruwe ne na. 
REV.21.15	Orowa, en orun itak guru anak ne nei machiya hemhem, machiya koro apa hemhem, koro ekashi hemhem pakari kuni gusu kongami rapembe pakarip kon ruwe ne. 
REV.21.16	Nei machiya anak ine samba no an, epesh anak ne tomotuye ambe pakno poro ruwe ne: awa, shinuma nei rapembe ani machiya pakari, aige, rophiyaku shine ichi ri an: epesh newa tomotuye ambe newa ri-hi anak ne ukorachi ne ruwe ne. 
REV.21.17	Orowa, shinuma nei chashi pakari, aige, ainu pakari ambe nei no, nei hauturumbe pakari ambe nei no chiki hiyaku shi ju shi shine ichi kubit nei ruwe ne. 
REV.21.18	Orowa, ani nei ekashi akara shuma anak ne kongo-seki ne; aige, nei machiya anak turu-sak pindoro nepkorʼan turu-sak kongani ne ruwe ne. 
REV.21.19	Machiya ekashi koro asamaha anak ne obitta no an usa okai nupuru shuma ani atomtere an na Atpake an asama anak ne kongoseki ne; tu ikinne an ap anak ne shiunin-shuma ne; re ikinne an ap anak ne fure-shuma ne; ine ikinne an ap anak ne midori-shuma ne; ashikne ikinne an ap anak ne kurenai meno-shuma ne; 
REV.21.20	iwan ikinne an ap anak ne chunchube-shuma ne; arawan ikinne an ap anak ne kapara chunchube ush-shuma ne; tupesan ikinne an ap anak ne mizu-iro-shnma ne; shinepe-sambe an ap anak ne kurenai-shuma ne; wan ikinne an ap anak ne midori-shuma ne; shine ikashima wan ikinne an ap anak ne koki-kurenai-shuma ne; tu ikashima wan ap anak ne murasaki-shuma ne ruwe ne. 
REV.21.21	Orowa, nei tu ikashima wan ahun apa anak ne tu ikashima wan ikani ne ruwe ne; nei apa-ushta pishno range shine ikani ne; aige, nei machiya un para-ru anak ne turu-sak kongani ne kushna aoingara nepkoro ambe ne ruwe ne. 
REV.21.22	Orowa, nei oshiketa Kamui kora kenru shomo ku nukara: inambe gusu ne yakun, nep kiroro ne yakka koro Utarapa ne Kamui newa nei Pon-hitsuji anak ne nei kenru ne ruwe ne gusu ne na. 
REV.21.23	Orowa, kashita tomka kuni tokap-chup hene kunne-chup hene akore rusuibe kunip isam: inambe gusu ne yakun, Kamui arakuru nei ambe pekereka nisa, aine, gusu an ratchako anak ne nei a Pon-hitsuji ne ruwe ne gusu ne na. 
REV.21.24	Orowa, moshiri uirup anak ne nei pekere tumta apkash kusu ne: orowa, moshiri shikkashima utara anak ne nei ambe orun koro arakuru koro wa araki shiri an ruwe ne. 
REV.21.25	Koro apa anak ne tokap to uturuta oara aseshke shomoki kusu ne (nei ushiketa kunne to isama): 
REV.21.26	orowa, moshiri uirup koro arakuru newa aeoripakbe kunip otta koro wa araki an kusu ne: 
REV.21.27	orowa, nep ne yakka turu-ushbe hene, nep ne yakka aetunne ambe newa shunge newa karape hene, oara nei ushiketa ahun shomoki kusu ne: koroka, ouse nei Pon-hitsuji koro inotu oma kambi-sosh kata chieshinnuye wa an utara patek ahup kusu ne na.
REV.22.1	Orowa, shinuma anak ne nei nachiya onnaigeta, 
REV.22.2	Kamui newa nei Pon-hitsuji koro amset wano hetuku komu shuma korachi pekashnu inotu oma san pet en nukare nisa. Awa, nei pet otamba un toshka ta hemhem, okushun toshka ta hemhem, kesh chup range tu ikashima wan shuine nikaop hetukure inotu oma chikuni an: orowa, nei chikuni ham anak ne moshiri uirup iwangere kuni gusu an ambe ne ruwe ne. 
REV.22.3	Orowa, tewa no aiyoitakushi ambe isam kusu ne: samata, nei onnaigeta Kamui newa Pon-hitsuji koro amset an kusu ne: orowa, Shinuma koro usshiune utara anak ne Shinuma otta yaishieiwangere kusu ne na; 
REV.22.4	aige, nei utara anak ne Shinuma koro nanuhu nukara kusu ne; shui, Shinuma kon reihei nei utara koro keputuru ta an kusu ne na. 
REV.22.5	Nei ushiketa anchikara isam; ratchako pekere newa chup pekere eishiramne shomoki; Utarapa ne Kamui anak ne nei utara otta pekere atte kusu ne gusu ne na: orowa, nei utara otusashuishiri pakno epungine kusu ne.
REV.22.6	Orowa, en orun shinuma ene itak-hi:—Tapan itak anak ne oupekap ne sonep ne ruwe ne: aige, Utarapa anak ne, uweingara utara oma ramat koro Kamui anak, naa pon no okaketa hetuku kuni gusu an okaibe koro uitek utara nure gusu koro hauturumbe teshkan nisa ruwe ne. 
REV.22.7	Ingarʼan, Tunashi no Ku ek kushki. Tan kambi kata okai uweingara itak shikkashima gurʼanak ne shinunuke an ruwe ne na.
REV.22.8	Orowa, Yoannes ne kuani anak ne tap okaibe nu hemhem ki nukara hemhem ki guru ku ne ruwe ne. Aige, ku nu hemhem nukara hemhem ki chiki, tap okaibe en nukare hauturumbe chikiri kotchaketa koongami gusu ku yaihachire nisa ruwe ne. 
REV.22.9	Orowa, en orun shinuma ene itak-hi:—Iteki nei no ki yan: e tura no ne yakka, uweingara utara ne e koro iriwak utara tura no ne yakka, tan kambi oma itak ambe shikkashima utara tura no ne yakka iki uitek guru ku ne ruwe ne: Kamui koongami yan.
REV.22.10	Orowa, en orun shinuma ene itak-hi:—Tan kambi oma uweingara itak ambe iteki ko-seshke yan; pakihi ehange no an ruwe ne gusu ne na. 
REV.22.11	Oupeka-sak no an gurʼanak ne naa oupeka sak no iki yan: oupeka gurʼanak ne naa oupeka no iki yan: ashkanne gurʼanak ne naa aashkannere no an yan. 
REV.22.12	Ingarʼan, tunashi no Ku ek na; aige, koro iki ikip an nei no pishno an guru orun Ku koropare kuni gusu an pummaha Ku kon ruwe ne. 
REV.22.13	Kuani anak ne nei Arupa newa Omeka Ku ne ruwe ne, hoshike an ap ne, iyoshi an ap Ku ne, atpake an ap ne, okake an ap Ku ne ruwe ne. 
REV.22.14	Koro mipihi furaye utara shinnunuke an; nei utara anak ne nei inotu oma chikuni epeka mondum akore, shui, ahunapa kari nei machiya orun ahup kuni gusu an ap ne ruwe ne gusu ne na. 
REV.22.15	Soigeta anak seta okai, pon-itak ki utara okai, hoiyo utara okai, keuk utara okai, potoki-koongami utara okai, orowa, shunge omap wa shungep iki ambe koomap obitta no okai utara pishno an ruwe ne na.
REV.22.16	Yesu ne Kuani anak ne karisia utara gusu tap okaibe echi orun paweteshu iki kuni ne Ku hauturumbe Ku arapare nisa ruwe ne. Kuani anak ne Dabid koro shinrit newa santek Ku ne, nei heriat kunne-nisat-nochiu Ku ne ruwe ne.
REV.22.17	Orowa, Ramat newa nei hoku akore kuni mat anak ne “Araki yan,” ari itak. Orowa, nu gurʼanak ne, shinuma anak “Araki yan,” ari ye yan. Samata iku rusui guru, araki yan: kon rusui guru anak ne rengaine oro isam no nei inotu oma wakka uk yan.
REV.22.18	Tan kambi-sosh oma uweingara itak nu obitta no okai pishno an guru otta tapne Ku ye-hi:—Inan guru ne yakka tap okai itak ambe eun nepka kashi-iyo chiki, Kamui anak ne tan kambi-sosh kata chieshinnuye wa okai shirikikbe nei guru eun kashi-iyo kusu ne: 
REV.22.19	orowa, tan kambi-sosh oma uweingara itak orowa no uk wa isamka inan guru ne yakka an chiki, Kamui anak ne tan kambi kata chieshinnuye wa okai nei guru akore kuni gusu an nei inotu oma chikuni orushpe hemhem, nei ashkanne machiya orushpe hemhem shinuma orowa no uk kusu ne.
REV.22.20	Tap okaibe ye guru anak ne:—Ruwe ne wa: tunashi no Ku ek kusu ne, ari itak. Amen: ek wa en kore yan, Utarapa ne Yesu.
REV.22.21	Utarapa ne Yesu korʼirenga ashkanne utara tura no an kuni ku koramkon na. Amen.

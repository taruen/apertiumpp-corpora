ACT.1.1	Me kerd’om o angleder vakeriben, Teofila, he phend’om savoro, so o Ježišis l’il’as te kerel he te sikl’ārel.
ACT.1.2	Až’ odova d’ives, kana ehas l’ilo upre, kana angleder diñas peskre lava kathar o devleskro Vōd’i odole Bičhadenge, haven l’il’as avri ke peste.
ACT.1.3	Sikad’as pes lenge ǧides pal peskri dukh (šaj pat’as odola čāče būt’a), he ehas lendar diklo duvārbiš d’ives, he vakerd’as pal e but būt’a, so peren ke Devleskri Phuv.
ACT.1.4	Pēle ke peste, he jov ehas lentsa, he phend’as, te na ǧan andar i Jeruzalema, ūva te ačhen te len e Dadeskri Sovel, so, phenel, tumen šund’an mandar.
ACT.1.5	O Janos čāčes bold’as e pāñeha, ūva tumen avena bolde e devleskre Vōd’eha pal varehave d’ivesa.
ACT.1.6	Kana pēle ke peste, phučle lestar, he phende, Raja, kames akanak te des pāle e Izraelsko Phuv?
ACT.1.7	He phend’as lenge, Nāne tumende te ǧānen o čiros, so o Dad diñas andre peskri zōr.
ACT.1.8	A tumen avela i zor, kana avela pre tumende o devleskro Vōd’i, he tumen avena mre jakhengre andri Jeruzalema, he andre savori Judea, he andri Samaria, he až’ andro najdureder koter o phuvakro.
ACT.1.9	He kana phend’as akadala savore būt’a, dikle kaj jov ušt’el upre, he jek thuv l’il’as les kathar lengre jakha.
ACT.1.10	Dikle phusade jakhentsa ko uprūno devel, kana jov ǧalas upre, he ak, dikle duje manušen, have ehas urde e pārne uribnentsa.
ACT.1.11	Have phenenas, Tumen Galileaskre manuša, soske terd’on he dikhen ko devel upre? Akadava Ježišis, havo ehi l’ilo upre kathar tumende ko devel, avela auka, har tumen les dikhenas te ǧal upre.
ACT.1.12	H’avle pāle andri Jeruzalema kathar e uči phuv havi bučol Olivet. Ada uči phuv ehi jek d’ives e Jeruzalematar.
ACT.1.13	He kana avle andre, gēle upre kaj bešenas o Petros h’o Jakubos, h’o Janos, h’o Andreāšis, o Filipos h’o Tomāšis, o Bartolomeos h’o Mateos, o Jakubos, e Alfeoskro čhāvo, h’o Šimonos Zelotes, h’o Judāšis, o Jakuboskro phral.
ACT.1.14	Akadala savore ačle odoj jekha gōd’aha, he mangenas mre Devles, 
ACT.1.15	Andr’akadala d’ives ušt’il’as o Petros maškaral o Sikl’ārde (o gin lengre navengro ehas ke peste auka ko šel‐he‐biš), he phend’as,
ACT.1.16	Murša, phrala, akada Devleskre Lava ehas t ’aven kerde, have o devleskro Vōd’i phend’as angleder e Davidoskre mostar pal o Judāšis, havo ehas o anglūno manuš ke lende, have l’ile e Ježišis.
ACT.1.17	Ehas gindo maškar amende, he l’il’as koter akada bāra būt’atar.
ACT.1.18	Akanak adava manuš kind’as jek phuv vaš o lōve, have l’il’as vaš o bilāčo keriben, he pēl’as e šereha anglal, pharil’as maškaral, he savoro leskro perr gēl’as avri.
ACT.1.19	He ehas prinǧārdo maškar savorende gāǧende, have bešenas andri Jeruzalema, auka kaj akada phuv bučol andre lengri čhib Akeldama, adava hi Rateskri Phuv.
ACT.1.20	Ehi čhindo andro Gilengro L’il, Mek leskro kher ehi čučo, he ñiko te bešel andre, he mek lel aver manuš savoro so les hi.
ACT.1.21	Odoleske akadale manušendar, have avle amentsa sako d’ives, kana o Raj Ježišis avelas maškar amende,
ACT.1.22	E Janoskre Boldibnatar až’ andr’odova d’ives, kana ehas amendar l’ilo avri, mek avel j e k jakhengro manuš, havo amentsa dikl’as o 
ACT.1.23	O anglūne pēle o Jozefos, so bučolas Barnabāšis (havones ehas pal peskro dad o nav Justos), he Mat’iāšis.
ACT.1.24	He mangenas mre Devles, he phenenas, Tu, Raja, tu ǧānes o jile savore manušengre, sikav havones ada dujendar tuke l’il’al avri!
ACT.1.25	Te les avel koter akada bara būt’atar he akada bičhadibnastar, andral have pēl’as o Judāšis leskre bilāče keribnaha, te šaj ǧal pre peskro bešiben.
ACT.1.26	Kerde peske tikne l’ilorra, have trdenas avrī, he o anglūno l’il pēl’as pro Mat’iāšis, he jov ehas gindo e dešujekhentsa Bičhadentsa.
ACT.2.1	He kana avl’as o Bāro D’ives e Devleskre Vōd’eskro, ehas savore jekha gōd’aha ke peste.
ACT.2.2	Najekvar avl’as jek bāro tsinkos kathar o devel, har varehavi bāri balval, he pherd’as savoro kher kaj bešenas.
ACT.2.3	Sikade pes lenge duvār čhiba har jag, he bešte pre sako lendar.
ACT.2.4	He ehas savore pherde mre Devleskre Vōd’eha, he l’ile te vakeren avre čhibentsa, har e Vōd’i lenge diñas te šaj vakeren.
ACT.2.5	He varehave bibolde bešenas andri Jeruzalema, devleskre manuša andral savore phuva telo devel.
ACT.2.6	Kana akadava ehas kerdo, but ǧene pēle ke peste, he daranas peske, odoleske kaj sako manuš šunelas te vakerel andre peskri čhib.
ACT.2.7	He dikhenas bāre jakhentsa, he vakerelas jek ǧeno avreha, Dikh, nāne savore akadala so vakeren a Galileatar?
ACT.2.8	He hár amen šunas te vakerel sakone manušes andr’ amāri čhib, so amen vakerahas kana avl’am pre phuv?
ACT.2.9	O Partiana, h’o Medi, h’o Elamita, he o manuša so bešen andri Mezopotamia he andri Judea, he andri Kapadokia, he andro Pontos, he andri Azia,
ACT.2.10	Andri Frigia, he andri Pamfilia, he andro Egiptos, h’andro koter Libia paš o Kirenos, he o aver manuša andral e Rima, o bibolde h’o bolde.
ACT.2.11	O Kretiana he o Araba, amen šunas len te vakeren amāra čhibaha pal e but lāče būt’a mre Devlestar.
ACT.2.12	He savore dikhenas phrāde jakhentsa, he na kamenas te pat’al, he vakerenas jek avreha, S’adava hi?
ACT.2.13	Aver, have hasanas, phende, Akada manuša ehi māte a nēva mol’aha.
ACT.2.14	A o Petros ušt’il’as upre e dešujekhentsa, he but vakerd’as bāre krrleha, he phend’as lenge, Tumen, bibolde manuša, he tumen savore, so bešen andri Jeruzalema, te tumen ǧānen, he te tumen šunen mre lava.
ACT.2.15	Akada manuša nāne māte, har tumen pat’an andre tumāre gōd’i, odoleske kaj adava ehi korkoro e trito ōra andro d’ives.
ACT.2.16	Adava ehi so vakerelas o Devleskro Manuš Joelis,
ACT.2.17	He avela andro palūne d’ivesa, phenel mro Devel, kaj me čhivava mre Vōd’estar andra savoro mas, he tumāre čhāve he tumāre čhaja vakerena o Devleskre Lava, he tumāre terne manuša he tumāre phure manuša dikhena sūne.
ACT.2.18	He andre mre telūne, he andre mre čhaja, so mange keren, me čhivava mre Vōd’estar andr’ odola d’ivesa, he jon phenena so avela.
ACT.2.19	He sikavava bāre būt’a andro devel upre, he pre phuv tēle, rat, he jag, he thuv.
ACT.2.20	O kham avela kālo, he o čhon avela ratvālo kana avela o bāro he ǧāndlo mre Devleskro d’ives.
ACT.2.21	He avela, kaj sako manuš, so vičinela o Nav mre Devleskro ikerela pes ǧides.
ACT.2.22	Tumen, Izraelskā manuša, šunen ada lava! O Ježišis andri Nazareta, jek Devleskro kamlo manuš maškar tumende, peskre bāre he biǧāndle būt’entsa he tsinkentsa, so o Devel maškar tumende leske diñas te kerel, har tumen korkore ǧānen;
ACT.2.23	Adava ehas l’ilo avri mre Devlestar, so ǧānel he kamel savoro anglal. Tumen l’il’an les avri, he tumāre bilāče vastentsa les mārd’an pro kašt, he les našad’an.
ACT.2.24	He o Devel l’il’as les upre, he l’il’as les avri e mūl’ipnaskre dukhendar, odoleske kaj jov len našt’i ikerelas.
ACT.2.25	O Davidos vakerel pal leste, Ňikana na ačl’om te dikhav mre Rajes angal mande, odoleske kaj ehi pe mro čāčo vast, he andra mande na čalaven.
ACT.2.26	Odoleskre mro jilo hašārd’as pes, he mri čhib kamelas te vakerelas. He mro mas ačhela angal o vōd’i,
ACT.2.27	Odoleske kaj na kames te mukel mro vōd’i andro Bengiben, he na kames te mukel tre kamlone manušes te dikhel pro krrñipen.
ACT.2.28	Tu mange sikl’ārd’al o droma har t ’avav ǧido, he tro muj pherela man e lāčibnaha.
ACT.2.29	Murša! he phrala! muk te vakerav tumentsa har me kamav pal o Bāro Dad Davidos, kaj jov hi mūlo he pharundo, he leskri mulāñi xev ehi amentsa až’ andr’ada d’ives.
ACT.2.30	Odoleske odova ehi Devleskro Manuš, so gānel kaj mro Devel kerd’as e sovel leha, kaj jov, so perel ko mas, šaj lelas avri leskre čhāvendar e Kristos, te bešel pre leskro bešiben.
ACT.2.31	Akadava dikl’as angleder, he vakerelas pal o Kristoskro ušt’iben, he leskro vōd’i na has mukl’i andro Bengiben, he leskro mas na krrñolas.
ACT.2.32	Mro Devel l’il’as akadale Ježišis avri, so amen savore dikl’am.
ACT.2.33	Auka odoleske, kaj jov ehas l’ilo upre mre Devleskre čāčune vasteha, he odoleske, kaj jov l’il’as e Dadestar e sovel e Devleskre Vod’eskri, thod’as adava avri, so tumen akana dikhen he šunen.
ACT.2.34	O Davidos na ušt’il’as upre andro devel. Jov phenel korkoro, O Raj phend’as mre Rajeske, Beš paš mro čāčo vast.
ACT.2.35	Aži me kerava tre bilāče manušen te peren tēle.
ACT.2.36	Muk savor’o Izraelskro kher čāčes te ǧānel, kaj mro Devel kerelas e korkore Ježišis, so tumen našad’an pro kašt, Rajes he Kristos.
ACT.2.37	Kana šunde akadava, ehas phusade andro jilo, he phende e Petroske he āver Bičhadenge, Murša, phrala, so amen keraha?
ACT.2.38	Pales o Petros phend’as lenge, Laǧan tumen! he javen bolde, sako tumendar, andro Ježišiskro Kristoskro Nav, kaj te muken tumāro bilāčo keriben, he te len tumen o Devleskro Vōd’i!
ACT.2.39	E sovel ehi tumenge, he tumāre čhāvenge, he savorenge so ’hi dural, savorenge, so o Raj, amāro Devel, vičinela.
ACT.2.40	But avre laventsa čačārd’as, he xanǧārd’as 
ACT.2.41	Pales akadala, so l’ile šukares leskro lav, ehas bolde. He akadava d’ives ehas dine ke lende auka trinvār deš‐šel manuša.
ACT.2.42	He bešle zorāles andro sikl’āripen he andro kamiben e Bičhadengro, he phagle o mārro, he mangle pes ke mro Devel.
ACT.2.43	He i dār pēl’as pre sakoneste, he o Bičhade kerde but biǧāndle būt’a he but tsinki.
ACT.2.44	He savore so pat’anas ehas jekhethāne, he savoro ehas ke lende har jek.
ACT.2.45	He bikende savoro, so has lengro, he ulade les savore manušenge, har sako kamelas.
ACT.2.46	He ačhenas sako d’ives jekha gōd’aha andre kangeri, he phagenas mārro, he phirenas kherestar ko kher, he xanas peskro xāben lāčibnaha he čāčibnaha andro jilo.
ACT.2.47	He hašārde mre Devles, he ehas kamle savore manušendar. He o Raj kediñas sako d’ives ke Kangeri odolen, so kamenas t ’aven ǧide.
ACT.3.1	Akanak o Petros h’o Janos avle jekhethāne andre kangeri, he ehas o čiros te pes mangen ke mro Devel, odova ehi, o eña andro d’ives.
ACT.3.2	He ehas varehavo manuš, so has bango pal peskri daj, he anenas les, he thovenas les sako d’ives paš o kangerakro vudār, havo bučolas, Šukar, kaj te mangel o lōve e gāǧendar, have ǧanas andri kangeri.
ACT.3.3	He kana dikhelas e Petros h’e Janos har ǧan andre kangeri, mangelas lōve.
ACT.3.4	He o Petros dikhelas pre leste phusade jakhentsa e Janoha, he phend’as, Dikh pr’amende!
ACT.3.5	He denas pe lende trat’, he užārelas, kaj vareso lendar lela.
ACT.3.6	Pales o Petros phend’as, Nāne man somnakaj, nāne mange rup, ale so hi mange dava tut. Andro Nav e Ježišiskro Kristoskro andral e Nazareta, ušt’i! he phir!
ACT.3.7	He l’il’as leskro čāčo vast, he hazdiñas les upre, he najekvar leskre prre, he leskre tikne kokala andro prre ehas sast’ārde.
ACT.3.8	He adava xut’il’as upre, terd’il’as, ǧalas, he gēl’as lentsa andre kangeri, phirelas, xut’elas, he hašārelas mre Devles.
ACT.3.9	He savore manuša les dikhenas, har phirel he har hašārel mre Devles.
ACT.3.10	Jon ǧānenas, kaj odova ehi ada manuš, havo bešelas paš o šukar vudār a kangerakro te mangel o lōve, he phrāde lengre jakha angal odova, so leske pēl’as.
ACT.3.11	He kana o bango manuš, havo ehas sast’ārdo, ikerelas e Petros h’e Janos, savore manuša prastil’onas jekhethāne ke lende andro anglūno vudār, havo bučolas e Salomonoskro, he dikhenas phrāde jakhentsa.
ACT.3.12	He kana o Petros adava dikl’as, phend’as pāle ko gāǧe, Tumen, o Izraelskā manuša, soske pr’adava dikhen bāre jakhentsa, he soske den tumāre jakha pr’amende, har amen amāra zōraha te kerd’amas, kaj ada manuš phirel?
ACT.3.13	O Bāro Devel e Abrahamoskro, h’e Izākoskro, h’e Jakuboskro, o Devel amāre dadengro hašārelas peskre čhāves Ježišis, havones tumen phandl’an andre, he na pringārd’an les angal o Pilātos, kana jov les kamelas te mukel.
ACT.3.14	Tumen na prinǧārd’an e Devleskre čāče manušes, he kamenas te muken jekhe manušes, so mudārel.
ACT.3.15	He tumen našad’an e Najbārederes, havones mro Devel l’il’as avri e mūlendar, he amen sam, so’ dova dikl’am.
ACT.3.16	Oda manuš, so tumen dikhen he prinǧāren, pat’alas leskre Naveske, he odoleske ehi sasto; čāčes, o pat’aviben, so ehi paš leste, diñas leske najfeder sast’ipen angal tumende savorende.
ACT.3.17	Ak‐akanak, o phrala, ǧānav, kaj tumāre biǧānl’ipnaha kerd’an tumen oda būti, so kerde tumāre najbāreder manuša.
ACT.3.18	Akadala būt’a, have o Devel sikad’as angleder e mostar savore leskre Devleskre Manušendar, kaj e Kristos avel bāri dukh, ehi kerde.
ACT.3.19	Odoleske laǧan tumen! he irinen tumen, kaj te tumāre bilāče keribena t ’avena mukle, kana avela o d’ives e sast’āripnaskro angal mro Raj!
ACT.3.20	He jov bičhavela e Ježišis Kristos, havo angleder ehas tumenge sikl’ārdo.
ACT.3.21	Havones lela o uprūno devel andro d’ives kana ǧana savore būt’a pāle, so phenelas o Devel e mostar savore Devleskre Manušengre kathar o anglūno d’ives har pes kerd’as e phuv.
ACT.3.22	Odoleske o Mojžišis čāčes phend’as e dadenge, O Bāro Devel lela upre vaš tumende tumāre phralendar jekhe Devleskre Manušes har mé. Tumen šunena savoro, so tumenge phenela.
ACT.3.23	He avela auka, kaj sako manuš, havo na šunela akada Devleskre Manušes, avela našado e ǧenendar.
ACT.3.24	Jō, savore Devleskre Manuša kathar o Samuelis, he odola, have aven pāle, adetsi have vakerenas, auka vakerenas angal odova.
ACT.3.25	Tumen san o čhāvore kathar o Devleskre Manuša, he kathar i sovel, havi diñas mro Devel amāre dadenge, kana phend’as e Abrahamoske, He savore čhāvenge, so ’hi tutar, t ’avel baxt he sast’ipen.
ACT.3.26	Mro Devel l’il’as upre peskre čhāves Ježišis angleder tumenge; bičhad’as les tumenge, kaj tumenge te del i baxt, he kaj sakones tumendar te paruvel kathar o bilāčo keriben.
ACT.4.1	He kana vakerenas maškar o manuša, avle ke lende o rašaja, h’o najbāreder andre kangeri, he o Sadukea.
ACT.4.2	He xol’ārde pes, kaj sikl’ārenas e manušen, he vakerenas pal o ušt’iben andral o mūle andro Ježišiskro Nav.
ACT.4.3	He jon thode o vasta upral lende, he thode len andro stariben až’ andro tajsūno d’ives, odoleske kaj ehas akana aži ka rat’ate.
ACT.4.4	But lendar, have šunenas o Lav, pat’anas, he o ginipen e manušengro ehas auka panǧ dešela.
ACT.4.5	H’auka pēl’as tajsa, kaj lengre najbāreder, lengre najphureder, he odola so čhinen.
ACT.4.6	H’o Ananiāšis, o Učo Rašaj, h’o Kajfāšis he rateskre akada Uče Rašastar, ehas kedine jekhethāne andre Jeruzalema.
ACT.4.7	He kana thode len maškaral, phučenas pes lestar, Havona zōraha, vaj havone Naveha tumen odova kerenas?
ACT.4.8	Pales o Petros, pherdo e devleskre Vōd’eha, phend’as lenge, Tumen, najbāreder akada manušendar, he tumen, najphureder e Izraelskā,
ACT.4.9	Te pes phučen amendar adad’ives pal e lāči būt’i, have kerd’am e bizorāle manušeske, har avl’as sasto,
ACT.4.10	Muk t ’avel ǧāndlo maškar tumende savorende, he maškar savore manušende e Izraelskā, kaj e Naveha e Ježišiskre Kristoskre andral e Nazareta, haves tumen mudārd’an pro kašt, haves o Bāro Devel l’il’as avri andral o mūle, ak ehi odoleske, soske akadava manuš terd’ol sasto angal tumende.
ACT.4.11	Ak o bar, havo tumen kherengre phend’an kaj nāne či, akada avl’as o šereskro bar.
ACT.4.12	Nāne Devleskro Sast’ipen andr’aver 
ACT.4.13	Kana jon dikle har ehi bi‐e‐dār o Petros h’o Janos, he prinǧārde, kaj ehi bisikl’ārde manuša, phrāde peskre jakha, he prinǧārde, kaj ehas 
ACT.4.14	He dikhenas pr’ada manušes, havo ehas sast’ārdo, he terdo lentsa, he našt’i phenenas či mamuj adava.
ACT.4.15	Kana jon vakerde, kaj te oda duǧene te ǧan avri, vakerde maškar peste korkore,
ACT.4.16	So keraha ada manušenge? čāčes ehas kerd’i jek bāri būt’i, kaj te phraves tre jakha, he ehi ǧāndli savorenge, have bešen andre Jeruzalema, he našt’i phenas mamuj adava či.
ACT.4.17	Kaj pes adava te na kerel buter maškar o manuša, mek daravel len, kaj te na vakeren či ñikaske andr’adava Nav.
ACT.4.18	He vičinde len, he phende lenge, kaj te na vakeren či, na te sikl’āren andro Ježišiskro Nav.
ACT.4.19	O Petros h’o Janos vakerde pāle, he phende lenge, T’ehi adava čāčo angal mre Devleskre jakha, so ehi lāčeder, t ’amen šunas tumen, vaj mre Devles? Phenen!
ACT.4.20	Amen vakeras korkoro pal o keriben, so amen dikl’am he šund’am.
ACT.4.21	He kana jon len darade buter, mukle len te ǧan, odolesko kaj na rakle či, kaj te len den phāgi, 
ACT.4.22	E manušeske ehas buter har duvār‐biš berš, havoneske ehas sikad’i akada bāri sast’ipnaskri būt’i.
ACT.4.23	He kana len mukle te ǧan gēle ke peskre manuša, he vakerde savoro, so lenge phende o Uče Rašaja he o najphureder manuša.
ACT.4.24	He kana ’dava savoro šunde, vakerde zorāla vikaha mre Devleske he phende jekha gōd’aha, Raja, tu sal o Bāro Devel, havo kerd’al o devel upre, h’e phuv 
ACT.4.25	Havo e mostar e Davidoskre, e telūne manušeskre, tu phend’al, Soske pes xol’ārde o bidevleskre manuša, he soske peske kerde angal peskre jakha čuče būt’a?
ACT.4.26	O najbāreder pal e phuv ušt’ile upre, he pēle ke peste jekhethāne mamuj mro Devel, he mamuj leskro Kristos.
ACT.4.27	Mamuj tro devleskro čhāvo Ježišis, havones tu makl’al, he o Herodos, h’o Pont Pilātos e gāǧentsa; he o Izraelskā manuša pēle ke peste jekhethāne.
ACT.4.28	Te jon keren so tro vast he tri gōd’i kamenas te kerel angal odova.
ACT.4.29	He ak‐akanak, Raja, dikh‐ta leskre trašañipena, he de tre telūnenge, kaj šaj vakeren Tro Lav savora bidāraha,
ACT.4.30	Kaj te thoves avri Tro vast 
ACT.4.31	He kana pes mangenas ke mro Devel, o kher, kaj jon ehas ke peste savore jekhethāne, izdral’as, he savore ehas pherde mre devleskre Vōd’eha, he vakerenas mre Devleskro Lav bidāraha.
ACT.4.32	He but adalendar, have pat’anas, ehas jekhe jilestar he jekhe vōdestar, he ñiko lendar na phend’as, kaj odova, so les ehas, ehas korkoreskro, ūva savoro lengro ehas har jekheskro har avreskro.
ACT.4.33	He bāra zōraha phende o Bičhade kaj dikle mre Rajeskro Ježišiskro ušt’iben, h’e bāri devleskri zōr ehas pre savorende.
ACT.4.34	He ñikas maškar lende na has čoro, odoleske kaj odola, so has lende — phuva, vaj khera — bikende len, he ande o lōve vaš odova, so ehas bikendo.
ACT.4.35	He thode len tēle paš o Bičhadengre prré, he ulade len maškar savorende, har sako manuš kamelas.
ACT.4.36	He o Jozis, havo l’il’as e Bičhadendar o Nav Barnabāšis, so ehi, romānes, o čhāvo e lačerde jileskro, Levitis kathar e Kiproskri phuv,
ACT.4.37	Ehas leste phuv, bikend’as la, and’as o lōve, he thod’as len tēle paš o Bičhadengre prré.
ACT.5.1	He varehavo manuš, havo bučolas Ananiāšis, peskra romñaha Safiraha, bikende phuv.
ACT.5.2	He ikerd’as pāle koter e lovendar, he leskri romñi ǧānelas; and’as jek koter, he thod’as les paš o Bičhadengre prré.
ACT.5.3	O Petros phend’as, Ananiāšis, soske o Beng pherd’as tro jilo, kaj te xoxaves o devleskro Vōd’i, kaj te ikeres pāle koter ada lovendar a phuvatar?
ACT.5.4	Kana 
ACT.5.5	Kana o Ananiāšis šunelas akada lava, pēl’as tēle, he mukl’as avri peskro vōd’i, he bāri dār avl’as pre savore, have šunde akada būt’i.
ACT.5.6	He o terne manuša ušt’ile, pat’ārde les andre, he ligede les avri, he pharude les.
ACT.5.7	Šaj ehas trin ōri pales, kana leskri romñi, havi na ǧānelas so pes kerd’as, avl’as andre.
ACT.5.8	O Petros phend’as lake pāle, Phen mange, te bikend’al i phuv vaš adetsi? He joj phend’as, Jō, vaš adetsi.
ACT.5.9	Pales o Petros lake phend’as, Har odova pēl’as, kaj tumen kerd’an jekhethāne te xoxaven mro devleskro Vōd’i? Dikh, o prré akadalengre, have pharude tre romes, ehi paš o vudār, he liǧana tut avri.
ACT.5.10	He joj pēl’as tēle paš leskre prré, mukl’as avri o vōd’i, o terne manuša avle andre, he rakle la mūl’a, he ligede la avri, he pharude la paš lakro rom.
ACT.5.11	He bāri dār avl’as pre savori Kangeri, he pre savore, have šunde akada būt’i.
ACT.5.12	He e Bičhadengre vastendar ehas kerde but tsinki he bāre būt’a maškar o manuša. He ehas savore, až’ andro jek, andro Salomonsko anglūno vudār.
ACT.5.13	He savore āver manuša daranas ke lende te ǧal. O manuša len hašārenas.
ACT.5.14	He o manuša so pat’aven 
ACT.5.15	He ande avri e nasvālen andro droma, he thode len pre sovengri he pro divana, auka kaj inke te perel e Petroskri t’ina pre varehavonende lendar kana ǧal paša lende.
ACT.5.16	Avle but ǧene avri andral o fori pašal, gēle andri Jeruzalema, he ande nasvāle manušen, he odolen, have ehas dukhade e bilāče vōd’entsa, he sako lendar ehas sast’ārdo.
ACT.5.17	Pales o Učo Rašaj uštil’as upre, he savore so ehas leha (have pat’an e Sadukejskā manušenge) he ehas pherde a xol’aha.
ACT.5.18	He thode peskre vasta pro Bičhade, he thode len andro gaǧikāno stariben.
ACT.5.19	H’o Rajeskro bičhado phrād’as o staribnaskro vudāra rāt’i, he l’il’as len avri, he phend’as,
ACT.5.20	G’an! terd’oven! he phenen e manušenge andre kangeri savore lava pal akadava ǧiviben!
ACT.5.21	He kana jon akadava šunde, gēle andre kangeri sik rat’aha he sikl’ārde. O Učo Rašaj avl’as, he odola so ehas leha, he vičind’as t’aven jekhethāne, o Najphureder e Izraelskā čhāvorendar, he bičhad’as andro stariben kaj te lel len avri.
ACT.5.22	Kana o šelengre avle, he na rakle len andro stariben, avle pāle, he phende,
ACT.5.23	O stariben amen rakl’am lāčes phandlo, he o vudāreskre terd’ile angal o vudāra. Kana amen phrād’am, na rakl’am ñikas andre.
ACT.5.24	Ak‐akanak, kana o Učo Rašaj, he o kangerakro šereskro, he o najbāreder rašaja šunde akada, na ǧāndle so odolestar avela.
ACT.5.25	Pales avl’as jek, he phend’as lenge, Dikh! o manuša, haven tumen thod’an andro stariben, ehi terde andre kangeri, he sikl’āren e manušen.
ACT.5.26	Pales avl’as o šereskro e šelengrentsa, he l’il’as len avri bi e zor, odoleske kaj o manuša len darade, kaj len mudārena e barentsa.
ACT.5.27	He kana jon len ande, thode len angal o Bāre Manuša, he o Učo Rašaj phučl’as pes lendar,
ACT.5.28	He phend’as, Amen tumenge phend’am zoraha, kaj te na sikl’āren andr’akada Nav. Dikhen! Tumen pherd’an e Jeruzalema tumāre sikl’āribnaha, he kamen t’anen o rat akada manušeskro pr’amende.
ACT.5.29	Pales o Petros h’o aver Bičhade phende pāle, Ehi feder te šunahas angleder mre Devles, har e manušen.
ACT.5.30	O Devel amāre dadengro l’il’as upre e Ježišis, havones tumen mudārd’an, he umlad’an pro kašt.
ACT.5.31	O Devel l’il’as les upre peskra čāca musaha, t’avel Bāro Raj he Zorāleder Manuš, kaj pes te laǧal o Izraelis, he te mukel o bilāčo keriben.
ACT.5.32	He amen dikl’am akada keribena, he auka ehi o devleskro Vōd’i, so mro Devel diñas odolenge, have les šunen.
ACT.5.33	Kana jon akadava šunde, ehas xol’ārde andro jilo, he l’ile pes ke gōd’i, har len te mudāren.
ACT.5.34	Pales uštil’as upre jek murš maškar o Bāre Manuša, Farizēos, havo bučolas Gamalielis, sikl’ārdo andro Bāro Lav, but ǧandlo maškar savore ǧene, he jov vičind’as te thoven e Bičhaden čulinka avri.
ACT.5.35	He phend’as lenge, Tumen, Izraelskā manuša, den trat’ pre tumende, so tumen kamen te keren akada manušenge!
ACT.5.36	Angleder ušt’il’as o Teudāšis; hašārd’as pes kaj t’avel bāro manuš, he auka štār‐šel manuša avle ke leste. Akadava manuš ehas našado, he savore, have les šunde, ehas čhivrdine avri, he ehas kerde preko.
ACT.5.37	Pal akadava manuš ušt’il’as o Judāšis andral e Galilea andro d’ivesa, kana keden o lōve, he trdelas but ǧenen pala peste. Jov mūl’as, he savore, have les šunenas, ehas čhivrdine avri.
ACT.5.38	Ak‐akanak me phenav tumenge, ačhen dur ada manušendar, he muken len korkore! Akada būt’i t’avela e manušestar, čāčes avela kerd’i preko.
ACT.5.39	Uva t’avela mre Devlestar, našt’i la keren preko. Šaj ehi auka, kaj tumen korkore mārena mamuj mro Devel.
ACT.5.40	He jon ehas jekha gōd’aha ke leste, he kana vičinde e Bičhaden, he mārde len, phende lenge bāra zōraha kaj te na vakeren andre Ježišiskro Nav, he mukle len te ǧal.
ACT.5.41	He jon gēle kathar o bāre manuša, he hašārenas pes, kaj ehas ginde dosta lāče, kaj te ikeren i dukh vaš leskro Nav.
ACT.5.42	He sako d’ives andre kangeri, h’andre sako kher, na ačhenas te sikl’āren e Ježišiskro Kristoskro 
ACT.6.1	He andr’akada d’ivesa, kana o ginipen e Sikl’ārdengro ehas bāreder, o Junāne ehas xol’ārde mamuj o bibolde, kaj lengre phivl’a ehas mukle avri andre sakod’iveskri kangerakri būt’i.
ACT.6.2	Pales o dešuduj vičinde e Sikl’ārdonen ke peste, he phende, Nāne lāčes kaj te mukas mre Devleskro Lav, he te keras e būt’i paš o skamina.
ACT.6.3	Auka, phrala, roden pašal tumende efta ǧāndle he bixoxāne manušen, pherde e devleskre Vōd’eha, he god’aver, havonen amen šaj vičinas pr’akada būt’i.
ACT.6.4	Amen karaha korkoro mangipen he i Laveskri būt’i.
ACT.6.5	He savore manuša ada kamenas, he jon l’ile avri e Štefanos, muršes, havo ehas pherdo e bāre pat’avibnaha he e devleskre Vōd’eha, h’e Filipos, h’e Proxoros, h’e Nikanoris, h’e Timonis, h’e Permenāšis, h’e Nikolāšis, havo ehas boldo andral e Antioxia.
ACT.6.6	Thode len angal o Bičhade, he kana pes mangle thode peskre vasta pre lende.
ACT.6.7	He o Devleskro Lav bāril’as, he o ginipen e Sikl’ārdengro ehas but bāreder andri Jeruzalema, he but rašaja šunde mre Devleskro Lav.
ACT.6.8	O Štefanos, pherdo e pat’avibnaha he a zōraha, kerd’as bāre būt’a maškar o manuša.
ACT.6.9	Pales ušt’ile varehave manuša andral e biboldengri kangeri, havi bučolas e Libertineskri Kangeri, he andral e Kirenia, he andral e Aleksandria, he andral e Azia, so pes košenas e Štefanoha.
ACT.6.10	He jon našt’i kerenas či mamuj o god’averipen, he mamuj o Vōd’i, havoneha vakerelas.
ACT.6.11	He potsinde e manušen, kaj te phenen, Amen šund’am te vakerel bidevleskre lava mamuj o Mojžišis, he mamuj mro Devel.
ACT.6.12	He jon xanǧārde e manušen upre, he o Phure he o Čhinipnaskre avle ke leste, he ikerenas les, he ligede les ko Bāre Manuša.
ACT.6.13	He thode xoxāne jakhengren, have phende, Akada manuš n’ačhel te vakerel bidevleskre lava mamuj e Kangeri, he mamuj o Bāro Lav.
ACT.6.14	Amen les šund’am te vakerel, kaj akada Nazaretsko Ježišis kerela preko akada phuv, he paruvela e phurāne büt’a, have amen diñas o Mojžišis.
ACT.6.15	He akada savore Bāre Manuša dikle phusade jakhentsa pre leste, he dikle har leskro čekat ehas har jekhe devleskro bičhadeskro.
ACT.7.1	Pales phend’as o Učo Rašaj, Ehi odova auka?
ACT.7.2	He phend’as, Manuša, phrala, dada, šunen! O Bāro Devel sikad’as pes amāre dadeske Abrahamoske, kana jov ehas andri Mezopotāmia, kana inke na bešelas andro Xaranos.
ACT.7.3	He phend’as leske, G’a avri andral tri phuv, he ǧa kathar tre ǧene, he ǧa andri phuv, so me tuke sikavava!
ACT.7.4	Pales gēl’as avri andral e Xaldeanskri phuv, he bešelas andro Xaranos, he odotar, kana leskro dad ehas mūlo, gēl’as andr’aver phuv, kaj tumen bešen akanak.
ACT.7.5	Na denas leske pharpalipen odoj, na adetsi, so šaj thovelas peskro prro upre; Jov kerd’as sovel, kaj la te dela, kaj t’avel leskri, he leskre čhāvengri pal leste, kana nahas leske inke čhāvo.
ACT.7.6	He o Devel vakerd’as akauka, kaj leskre čhāve te bešen andr’ek biǧāndli phuv, kaj jon len anena andro stariben, he mārena len štār‐šel berš.
ACT.7.7	He pr’akada manuša, have len thovena andro stariben, me avava Raj, phend’as mro Devel. He pales jon ǧana avri, he kerena mri būt’i adaj.
ACT.7.8	He vičind’as les te čhinel jek koter leskre čhāvestar, he auka ūl’as e Abrahamoske o Izākos, he čhind’as leskro koter o oxtoto d’ives, he e Izākoske ūl’as o Jakubos, h’e Jakuboske ūl’as o dešuduj Bāre Dada.
ACT.7.9	H’o Bāre Dada xol’ārde pes, he bikende e Jozefos andro Egiptos. Ehas mro Devel leha.
ACT.7.10	He l’il’as les avr’e savore dukhendar, he diñas leske lāči būt’i he god’averipen angal o Faraos, Najbāreder andro Egiptos, he kerd’as les šereskres pre savoro Egiptos, he pre savoro leskro kher.
ACT.7.11	Ak‐akanak avl’as bāri bokh pre savori phuv andro Egiptos, he pr’o Xanānos, he bāri dukh, he amāre dada na rakle xaben.
ACT.7.12	Kana o Jakubos šund’as, kaj ehi andro Egiptos d’iv, angleder bičhad’as avri amāre daden.
ACT.7.13	He pales ehas prinǧārdo o Jozefos peskre phralendar, h’e Jozefoskre manuša ehas sikade e Faraoske.
ACT.7.14	Pales bičhad’as o Jozefos, he vičind’as peskre dades, e Jakubos, he savore leskre manušen — eftavardeš he panǧ ǧenen — ke peste.
ACT.7.15	Auka o Jakubos gēl’as andro Egiptos. He jov, he amāre dada mūle.
ACT.7.16	He ande len andro Sixmos, he thode len andre mūlengri xev, so o Abrahamos kind’as vaš o lōve e Emoroskre čhāvendar, havo ehas o Sixemoskro dad.
ACT.7.17	He kana avl’as o čiros a sovlakro, so kerd’as mro Devel e Abrahamoha o manuša ehas buter, he bāril’as andro Egiptos,
ACT.7.18	He avl’as aver bāro raj, so e Jozefos na prinǧārd’as.
ACT.7.19	Odova vakerelas xoxānes amāre manušentsa, he xanǧārde amāre daden ta te čhivrden avri peskre terne čhāvoren, te n’aven ǧide.
ACT.7.20	Andr’akada d’ives ūl’as o Mojžišis, he ehas but šukar, he ehas barārdo andro leskro dadeskro kher trin čhon.
ACT.7.21	He kana ehas čhido avri, e Faraoskri čhaj l’il’as les upre, he barārd’as les vaš peste auka t’avel lakro.
ACT.7.22	O Mojžišis ehas sikl’ārdo andre savoro Egiptsko ǧāñipen, he ehas zorālo andro lava h’andro keriben.
ACT.7.23	He kana ehas leske duvarbiš berš, pēl’as pre gōd’i te ǧal te dikhel peskre phralen, e Izraelskone čhāvoren.
ACT.7.24	He jov, kana dikl’as jekhes, har ikerelas e dukha, lačārd’as leske e bilāči būt’i, he mārelas e Egipt’anos.
ACT.7.25	Perelas peske pro vōd’i, kaj peskre phrala šaj xal’onas, har o Bāro Devel peskre vasteha šaj len ikerel sasten. Na xal’onas.
ACT.7.26	Aver d’ives sikad’as pes maškar lende, har pes mārenas, he kamelas kaj t’aven ke peste, he phend’as, Raja, tumen san phrala, sóske čingjāren jek avres?
ACT.7.27	Adava, so mārd’as e pašūnes, trādiñas les avri, he phend’as, Ko kerd’as tut Rajes he čhibāles upral amende?
ACT.7.28	Kames man te našavel, auka har našad’al e Egipt’anos angal i rat?
ACT.7.29	Pales o Mojžišis, kana odova phend’as, gēl’as sik avri, he ehas biǧāndlo andre Mad’ansko phuv, kaj leske ūle duj čhāve.
ACT.7.30	He kana ehas 
ACT.7.31	Kana o Mojžišis odova dikhelas, phrād’as peskre jakha, he kana avelas la te dikhel, e vika mre Devlestar avl’as ke leste he phend’as,
ACT.7.32	Me som tre dadengro Devel, o Devel e Abrahamoskro, e Izākoskro, h’e Jakuboskro. He o Mojžišis izdral’as, he daralas te dikhel.
ACT.7.33	Pales phend’as leske o Raj, Thov tēle tre tsiraxa pal o prré! odoleske kaj i phuv, kaj tu terd’oves, ehi devleskri.
ACT.7.34	Dikl’om, dikl’om mre ǧenengre dukha, have chi andro Egiptos, he šund’om lengre viki, he avl’om tēle t’ikerel len sasten. Jav akanak! Me tut bičhava andro Egiptos.
ACT.7.35	O Mojžišis, havones jon na kamenas, kana phende, Ko kerd’as tut šereskres he čhibāles? adales o Devel bičhad’as, kaj t’avel šereskro he sast’ipnaskro e vastentsa e devleskre bičhadeskre, havo pes leske sikad’as andro kaštoro.
ACT.7.36	Jov l’il’as len avri, kana lenge sikad’as e bāre būt’a h’o tsinki andre Egiptsko phuv, he andro Lōlo Pāñi, he andre čuči phuv duvarbiš berš.
ACT.7.37	Adava ehi oda Mojžišis, havo phend’as e Izraelskā čhāvenge, O Raj tumāro Devel lela upre tumenge jekhe Devleskre Manušes tumāre phralendar, auka har som mé. Tumen les šunena.
ACT.7.38	Adava ehi ada manuš, so has andre Kangeri andre bokhäli phuv e devleskre bičhadeha, havo vakerd’as leha andri Sina, he amāre dadentsa, he jov l’il’as o ǧide devleskre lava, kaj te len del amenge.
ACT.7.39	Amāre dada na kamenas les te šunen; trādine les avri lendar, he andro lengro jilo ǧanas pāle andro Egiptos.
ACT.7.40	He phenenas e Aronoske, Ker amenge devlen, kaj te ǧan angal amende, odoleske kaj adava Mojžišis, havo l’il’as amen avri andral e Egiptsko phuv — amen na ǧanas so les avl’as.
ACT.7.41	Kerde jekha guruvñōra andr’akada d’ivesa, he mangenas pes ko xoxāne devla, he ehas hašārde andre būt’i peskre vastendar.
ACT.7.42	Pales mro Devel avl’as pāle, he kerd’as len te mangen e devleskre manušen, har ehi čhindo andro l’ila e Devleskre Manušendar, O tumen, o Izraelskā kher, tumen diñan mange čhinde štāreprrengre 
ACT.7.43	Jō, tumen l’il’an upre e Moloxski tserha, he čerxeña tumāri devleskri Remfanoskri, so tumen korkore kerd’an, kaj te mangen, he me tumen liǧava avri e Babilonostar.
ACT.7.44	Amāre dadenge ehas e jakhengreskri tserha andre čuči phuv, har 
ACT.7.45	He amāre dada, have avle pal odova, ande oda 
ACT.7.46	Jov ehas kamlo mre Devlestar, he mangelas te rakhel jek tserha vaš o Devel e Jakuboskro.
ACT.7.47	O Salomonis kerd’as leske jek kher.
ACT.7.48	Uva o Najučeder na bešel andre kangera kerde e vastentsa, har phenel o Devleskro Manuš.
ACT.7.49	O uprūno devel ehi mro bešipen, he i phuv ehi mri prrengri. Havo kher mange kamen te kerel? phenel o Raj. Havi phuv ehi mro bešipen?
ACT.7.50	Na kerd’as Mro vast ada savori būt’i?
ACT.7.51	Tumen, zorālešerengre he bičhinde andro jilo he andro kana, tumen kamen te keren mamuj mro devleskro Vōd’i? Auka har kerde tumāre dada, auka tumen keren.
ACT.7.52	Havones e Devleskre Manušendar tumāre dada na mārde? He jon našade odolen, have sikade angleder har avela o Čāčo, so les tumen akanak xoxārd’an he mudārd’an:
ACT.7.53	Have l’il’an o Bāro Lav e kamipnaha e devleskre bičhadendar, he na ikerd’an les.
ACT.7.54	Kana adava šunde, ehas xol’ārde, he sikavenas peskre danda.
ACT.7.55	Jov ehas pherdo e devleskre Vōd’eha, he dikhelas phusade jakhentsa andro uprūno devel, he dikhelas o Devleskro bāripen, h’e Ježišis, havo ehas terdo paš mre Devleskro čāčo vast.
ACT.7.56	He phend’as, Dikh! me dikhav kaj pes phravel o uprūno devel, he kaj o Manušeskro Čhāvo bešel paš mre Devleskro čāčo vast.
ACT.7.57	He kerenas viki, he thode peskre angušt’a andro kana, he prastanas pal leste jekhethāne.
ACT.7.58	He čhivrdine les avri andral o foros, he čhivenas pre leste bara, he o jekhengre thode tēle leskre uribena paš o prre jekhe terne manušeskre, havo bučolas Savlos.
ACT.7.59	He čhivenas e barentsa pal o Štefanos, he jov vičinelas pe mro Devel, he phenelas, Raja, Ježišis, le mro vōd’i!
ACT.7.60	Pēl’as tēle pro čanga, kerelas bāre viki, 
ACT.8.1	He o Savlos ehas vaš leskro meriben. He andr’akadava d’ives ehas jek bāro čingjāriben mamuj e Kangeri, havi ’has andri Jeruzalema, he savore ehas čhivrdine avri andre savori Judea, he andri Samaria, korkoro o Bičhade na.
ACT.8.2	He devleskre ǧene liǧanas e Štefanos te pāruven les, he rovenas but upral leste.
ACT.8.3	Ak‐akanak o Savlos kerd’as bilāči būt’i e Kangerake, gēl’as andre sako kher, he vičind’as e manušen h’e ǧuvl’en, he diñas len andro stariben.
ACT.8.4	He odola, have ehas čhivrdine avri, gēle andre sako phuv, he vakerenas o Lav.
ACT.8.5	Pales o Filipos gēl’as tēle andro Samarsko foros, he vakerelas lentsa pal o Kristos.
ACT.8.6	He o manuša jekha gōd’aha šunde akadava, so vakerelas o Filipos, he šunde he dikle o biǧāndle būt’a, have jov kerd’as.
ACT.8.7	But mel’ale vōd’a, have dine bāre viki, gēle avri butendar, have len ikerenas, he ehas but manuša, have našt’i phirenas he našt’i kerenas e vastentsa, he ehas but bange. Sast’ile.
ACT.8.8	Odoleske hašārenas pes but andr’akada foros.
ACT.8.9	Ehas jek manuš, havo bučolas Šimonos, he jov angleder xoxavelas andr’akada foros, he xoxavelas e manušen andre Samaria, he phenelas kaj jov ehi korkoro bāro manuš.
ACT.8.10	He o najbāreder he o najtikneder savore les šunenas, he phenenas, Akada manuš ehi i bāri Devleskri Zor.
ACT.8.11	He dikhenas pre leste, odoleske kaj jov len xoxavelas but.
ACT.8.12	He kana jon pat’anas e Filiposke, havo sikl’ārelas pal mre Devleskri phuv, he pal o Ježišiskro Nav, ehas bolde, o murša h’e ǧuvl’a.
ACT.8.13	Pales o Šimonos pat’alas korkoro, he kana ’has boldo, ačl’as e Filipoha, he dikhelas bāre jakhentsa pre biǧāndle būt’a, he pro tsinki, have denas.
ACT.8.14	He kana o Bičhade, have ehas andre Jeruzalema, šunde kaj e Samaria l’il’as mre Devleskro Lav, bičhade ke lende e Petros h’e Janos.
ACT.8.15	Jon, kana avle odoj, mangenas vaš lende, kaj te len o devleskro Vōd’i.
ACT.8.16	Inke na pēl’as pre ñikaste lendar 
ACT.8.17	Pales thode peskre vasta pre lende, he l’ile o devleskro Vōd’i.
ACT.8.18	He o Šimonos dikl’as, kaj kana o Bičhade thovenas peskre vasta, ehas dino o devleskro Vōd’i, he kamelas te len del lōve.
ACT.8.19	He phend’as, Den man ada zor, kaj pre kaste me thovav mro vast, avela o devleskro Vōd’i ke leste.
ACT.8.20	O Petros leske phend’as, Te meren tre lōve tuha, kaj l’il’al pre gōd’i, kaj o devleskro Vōd’i kineha e loventsa.
ACT.8.21	Nāne tut adaj koter odoleske; tro jilo nāne lāčo angal mro Devel.
ACT.8.22	Laǧa tut vaš tri bilāči būt’i! he mang! te šaj mukel tro bilāčo jilo.
ACT.8.23	Me dikhav, kaj tu sal xol’ārdo, he phandlo andro bilāčipen.
ACT.8.24	Pales phend’as o Šimonos, Mangen mre Rajes vaš mande, kaj akadava, so tumen vakerenas, n’avela pre mande.
ACT.8.25	He jon, kana sikl’ārde he vakerde e Rajeskro Lav, gēle pāle andre Jeruzalema, he vakerde o Lāčo Lav andro but Samaritanska gava.
ACT.8.26	He o Rajeskro bičhado vakerelas e Filipoha, he phend’as, Ušt’i! he ǧa pro drom ko kham, so ǧal tēle a Jeruzalematar andre Gaza, so eh’jek čuči phuv.
ACT.8.27	Ušt’il’as, he gēl’as, he dikh‐ta, jek manuš kathar e Etiopia, bijārengro, bāra zōraha tel e Kandaka, havi ehas e Etiopsko Rāñi, he jov ikerelas savore lakre lōve, he pēl’as andri Jeruzalema, kaj te mangel mre Bāre Devles.
ACT.8.28	G’alas pāle, he bešelas andro peskro verda, he ginelas o l’ila e Izajāšistar, e Devleskre Manušestar.
ACT.8.29	Pales phend’as o Vōd’i ko Filipos, G’a pašal akada verda.
ACT.8.30	He o Filipos prastalas odoj ke leste, he šund’as les te ginel o l’il’a e Izajāšistar, e Devleskre Manušestar, he phend’as, G’ānes so gines?
ACT.8.31	He jov phend’as, Har šaj ǧānav, te na mange vareko sikavel?
ACT.8.32	He kamelas, kaj o Filipos t’avel upre te bešel leha.
ACT.8.33	Odoj kaj ginelas o Devleskro Lav ehas adava: Ande les har a bakra ko maseskro kher, he har e bakrōri so našt’i vakerel, kana len lakre bala, na phrād’as peskro muj.
ACT.8.34	H’o bijārengro raj phend’as pales e Filiposke, Mangav tut, pal kaste vakerel o Devleskro Manuš, pal peste, vaj pal āver?
ACT.8.35	O Filipos phrād’as peskro muj, he l’il’as oda Devleskro Lav, he sikl’ārd’as pal o Ježišis.
ACT.8.36	He kana pēle pre peskro drom, pēle k’ek pāñi, he o bijārengro raj phend’as, Dikh akavo pāñi! So na mukel man t’avav boldo?
ACT.8.37	He o Filipos phend’as, Te pat’as savore jileha, ta šaj. He jov phend’as pāle, Me pat’av, kaj o Ježišis Kristos ehi mre Devleskro Čhāvo.
ACT.8.38	He vičind’as, kaj te terd’ol o verda, he gēle so‐duj ko pāñi, o Filipos h’o bijārengro raj, he jov bold’as les.
ACT.8.39	He kana pēle avri kathar o pāñi, o Rajeskro Vōd’i xudiñas avri e Filipos, he o bijārengro raj les na dikl’as; gēl’as pre peskro drom, he hašārelas pes.
ACT.8.40	O Filipos ehas andro Azotos, he kana gēl’as maškaral sikl’ārelas andre savore fōri, aži pēl’as ke Kezarea.
ACT.9.1	He o Savlos daravelas, kamelas te našavel e Rajeskre Sikl’ārden, he gēl’as ko Učo Rašaj.
ACT.9.2	He kamelas lestar o l’il’a 
ACT.9.3	He auka har phirelas, pēl’as paš o Damaskos, he najekvar thabil’as pašal leste jek pārñipen kathar o devel.
ACT.9.4	He pēl’as pre phuv, he šund’as vika, so vakerelas leske, Savlu! Savlu! soske keres mamuj mande?
ACT.9.5	He jov phend’as, Ko sal tu, Raja? He o Raj phend’as, Me som o Ježišis, havones tu keres preko. Ehi phāro tuke te māres tre prreha mamuj o karre.
ACT.9.6	He jov izdral’as, he dikhelas phusade jakhentsa, he phend’as, Raja, so kames mandar, kaj te me tuke kerav? He o Raj phend’as leske, Ušt’i! he ǧa andro foros! he odoj phenena tuke so te keres.
ACT.9.7	He o manuša, have phirenas leha terd’ile diline: šunenas vika; ñikas na dikle.
ACT.9.8	He o Savlos ušt’il’as kathar i phuv, he kana phrād’as peskre jakha na dikl’as ñikas. Ande les e vasteha, he ligede les andro Damaskos.
ACT.9.9	He ’has trin d’ives korro, he na xalas he na pielas.
ACT.9.10	He ehas jek devleskro sikl’ārdo andro Damaskos, so bučolas Ananiāšis, he o Raj leske phend’as andro sūno, Ananiāšis! He jov phend’as, Dikh, me som adaj. Raja!
ACT.9.11	He o Raj leske phend’as, Ušt’i upre! he ǧa pro drom, so bučol Bibango, he phuč tut andre Judāšiskro kher pal jek, so bučol Savlos andral o Tarsos! Dikh! mangel pes odoj.
ACT.9.12	He jov dikl’as andro sūno manušes, so bučolas Ananiāšis. Avelas ke leste, he thovelas peskro vast pre leste, kaj te šaj dikhel pāle.
ACT.9.13	O Ananiāšis phend’as, Raja, šund’om but pal akada manuš, har but bilāčipen kerd’as tre devleskre manušenge andre Jeruzalema.
ACT.9.14	He ehi les i zor e najbāreder Rašajendar te phandel savoren, so vakeren tro Nav.
ACT.9.15	O Raj phend’as leske, G’a e dromeha! odova ehi mange 
ACT.9.16	Me sikavava les ketsi bāre dukha ehi te ikerel vaš mro Nav.
ACT.9.17	H’o Ananiāšis gēl’as pre peskro drom, he gēl’as andro kher, thod’as peskre vasta pre leste, phend’as, Phraleja! Savlu! o Raj, odova Ježišis, havo pes sikad’as tuke pro drom har avehas, bičhad’as man, kaj te dikhes pāle, he kaj t’aves pherdo e devleskre Vōd’eha.
ACT.9.18	He najekvar pēl’as tēle i tsipa leskre jakhendar, dikl’as najekvar pāle, ušt’il’as, he ehas boldo.
ACT.9.19	He kana l’il’as o xaben avl’as zorālo. Pales ehas o Savlos varehave d’ivesa e Sikl’ārdentsa, have ehas andro Damaskos.
ACT.9.20	He najekvar sikl’ārd’as pal o Kristos andre biboldengre kangera, kaj jov ehi mre Devleskro Čhāvo.
ACT.9.21	He savore, have les šunde, phrāde peskre jakha, he phende, Nāne jov odova, so kerd’as preko odolen, have vičinde pr’akada Nav andre Jeruzalema? he avl’as adaj odoleske, kaj te len liǧal phandlen ko Uče Rašaja?
ACT.9.22	O Savlos barolas andre zor, he ker l’as preko e bibolden, have bešenas andro Damaškos, he vakerelas, kaj adava ehi o čāčo Kristos.
ACT.9.23	Nahas but d’ives pal adava, kana o bibolde pēle pre gōd’i, kaj les te našaven.
ACT.9.24	O Savlos ǧāndl’as, kaj pre leste užāren; he jon užārenas paš o vudār d’ives he rāt’i, kaj les te našaven.
ACT.9.25	Pales o Sikl’ārde l’ile les rāt’i he mukle les tēle pal o bara andr’ek vasteskro.
ACT.9.26	Kana o Savlos avl’as andre Jeruzalema kamelas t’avel ko Sikl’ārde. Jon lestar savore adaranas, he na pat’anas, kaj ehi Sikl’ārdo.
ACT.9.27	He o Barnabāšis l’il’as les, he liged’as les ko Bičhade, he phend’as lenge har dikl’as e Rajes pro drom, he kaj jov leha vakerelas, he har sikl’ārelas bidārakro andro Damaškos andro Ježišiskro Nav.
ACT.9.28	He jov avelas andre, he ǧalas avri lentsa andre Jeruzalema.
ACT.9.29	He vakerelas bidārakro andro Rajeskro Ježišiskro Nav, he vakerelas mamuj o Junāne; he jon kamenas les te našaven.
ACT.9.30	He kana o phrala ǧāndle, l’ile les andre Kezarea, he bičhade les avri andro Tarzos.
ACT.9.31	Pales ehas e Kangeren baxt andre savore biboldengri phuv, he andre Galilea, he andre Samaria; bāronas, he ǧanas andre Rajeskri dar, he andro Vōd’eskro lāčipen, he avenas but.
ACT.9.32	Har o Petros phirelas pal savore kotera gēl’as tēle ko devleskre manuša, have bešenas andre Lida.
ACT.9.33	He odoj rakl’as jekhe manušes, havo bučolas Eneāšis, havo ehas oxto berš andro soviben, he ehas nasvālo andro musa h’andro čanga.
ACT.9.34	O Petros phend’as leske, Eneāšu! o Ježišis Kristos sast’ārel tut, ušt’i! ker tro soviben! Najekvar ušt’il’as.
ACT.9.35	He savore, have bešenas andre Lida he andro Saronos dikhenas les, he ǧanas pāle ko Raj.
ACT.9.36	Ak‐akanak ehas andre Jopa jek Sikl’ārd’i, havi bučolas Tabita, havonake phenenas aver manuša Dorkas. Akada ǧuvl’i ehas pherd’i lāče but’entsa, he delas but lōve.
ACT.9.37	Avl’as andr’akada d’ivesa, kaj nasvāl’il’as he mūl’as. He kana la morde tēle 
ACT.9.38	Odoleske kaj na ’has e Lida dur a Jopatar, o Sikl’ārde šunde kaj o Petros ehi odoj, bičhade ke leste duje manušen, he kamenas lestar kaj te na užārel, he kaj t’avel najekvar ke lende.
ACT.9.39	Pales o Petros ušt’ilas, he avl’as lentsa. Kana avl’as, gele leha andro uprūno kheroro. He savore phivl’a terd’ile pašal leste, he rovenas, he sikavenas o gada h’o uripena, so kerd’as e Dorkas kana ehas maškar lende.
ACT.9.40	O Petros savoren bičhad’as avri, pēl’as pro čanga, mangelas pes, he irind’as pes ke mūl’i, phend’as, Tabito, ušt’i! Joj phrād’as peskre jakha, he kana dikl’as e Petros, bešl’as.
ACT.9.41	He diñas lake peskro vast, he hazdiñas la upre, he kana vičind’as savore Devleskren h’e phivlen, sikad’as la ǧidona.
ACT.9.42	Ehas ǧāndlo maškar savori Jopa, he but pat’anas e Rajeske.
ACT.9.43	Avl’as, kaj bešelas but d’ives andre Jopa jekhe Šimonoha, tsipengreha.
ACT.10.1	Ehas jek manuš andre Kezarea, so bučolas Kornelios, havo ehas Italsko šelengro.
ACT.10.2	Devleskro manuš, he daralas mre Devlestar, jov, he savoro leskro kher, havo diñas but lōve e gāǧenge. He mangelas pes sako d’ives ke mro Devel.
ACT.10.3	Čāčes dikl’as andro sūno, auka šaj has o eñengro d’ivese, jekhe bičhadones kathar mro Devel. He avelas ke leste, he phend’as leske, Kornelios!
ACT.10.4	He kana dikl’as pre leste, daralas, he phend’as, So adava ’hi, Raja? He jov phend’as leske, tro mangipena he tre lōve avle upre har jek lāči būt’i angal mro Devel.
ACT.10.5	Ak‐akanak bičhav manušen andri Jopa! he vičin jekhes, so bučol o Šimonos, he leskro dadeskro Nav chi Petros!
ACT.10.6	Jov bešel e Šimonoha, e tsipengreha, he leskro kher ehi paš o bāro pāñi. Jov tuke phenela so kereha.
ACT.10.7	He kana o devleskro bičhado, havo vakerelas e Kornelioha, gēl’as avri, jov vičind’as dujen, so ehas andro kher, he jekhe devleskre telūnes, devleskre lurdes, havo leske kerelas būt’i.
ACT.10.8	He kana jov lenge phend’as savoro, bičhad’as len andri Jopa.
ACT.10.9	Pales, tajsa, har pēle pre peskro drom, he gēle pašeder ko foros, gēl’as o Petros upre pro kher te mangel, šaj šovengro.
ACT.10.10	Ačl’as but bokhālo, he kamelas te xal. Har jon kerenas o xaben, jov pēl’as andro sūno.
ACT.10.11	He dikl’as har o uprūno devel phrād’il’as, he jek khoro perelas pe leste, har jek bāro poxtan, phandlo pre štāre sukende, muklo tēle pre phuv.
ACT.10.12	He odoj ehas savore štāreprrengre pre phuv, he vešeskre ǧivipnaskre, he sapa, he čirikle.
ACT.10.13	Avl’as ke leste vika, 
ACT.10.14	O Petros phend’as, Na auka, Raja; me ñikana na xal’om so ehi gaǧikāno, vaj mel’alo.
ACT.10.15	Pales e vika phend’as leske, So mro Devel kerd’as šukar, ma phen kaj ehi mel’alo.
ACT.10.16	Auka ehas trinvar kerdo, he o khoro ǧalas pales upre andro uprūno devel.
ACT.10.17	Har o Petros na xal’ovelas so andro sūno dikhelas, dikh! o manuša, have ehas bičhade kathar o Kornelios, phučenas pal o Šimonoskro kher, he terd’ile angal o vudār.
ACT.10.18	He vičinde, he phučle, te o Šimonos, so leskro dadeskro nav ehi Petros, adaj bešel?
ACT.10.19	Har o Petros lelas pre gōd’i o sūno, o Vōd’i phend’as leske, Dikh! trin manuša tut roden.
ACT.10.20	Odoleske ušt’i! ǧa lentsa! ma jav duje gōd’entsa! Me len bičhad’om.
ACT.10.21	O Petros avl’as tēle ko manuša, have ehas bičhade e Korneliostar, he phend’as, Dikh, me som odova, haves tumen roden. Soske tumen avl’an?
ACT.10.22	Jon phende, O Kornelios, o šelengro, jek lāčo manuš so daral mre Devlestar (he o bibolde pal leste lāčes vakeren), — odole manušeske phend’as jek bičhado kathar o devel, kaj te bičhavel vaš tut andro leskro kher, he te šunel tre lava.
ACT.10.23	Pales jov len vičind’as andre, he rat’ārd’as len. He pales, tajsa, gēl’as o Petros avri lentsa, he varehave phrala andar i Jopa ǧanas leha.
ACT.10.24	Pales, tajsa, gēle andri Kezarea. O Kornelios len užārelas, he vičind’as jekhethāne peskre manušen he peskre kamlen.
ACT.10.25	He kana o Petros avl’as andre, gēl’as o Kornelios angal leste, he pēl’as tēle ke leskre prre, he hašārelas les.
ACT.10.26	O Petros l’il’as les upre, phend’as, Ušt’i, me som korkoro manuš.
ACT.10.27	He har leha vakerelas gēl’as andre, he rakl’as but ǧenen, have ehas jekhethāne.
ACT.10.28	He phend’as lenge, Tumen ǧānen, kaj ehi mamuj o Bāro Lav, kana o manuš, so ehi biboldo, ikerel āver manušes, vaj perel avreha, so ehi avre ratestar. Mro Devel sikl’ārd’as man, kaj te na vakerav pal o manuš, kaj ehi melalo.
ACT.10.29	Odoleske avl’om ke tumende bilaveskro, auka har vaš ma bičhade. Odoleske phučav, Soske tumen vaš ma bičhad’an?
ACT.10.30	O Kornelios phend’as, Štār d’ives angal odova bokhāl’il’om až’ akada ōra, šaj eñengro, he mangavas man andre mro kher. He dikh! terd’il’as jek manuš angal ma, urdo andro pārno uriben.
ACT.10.31	Phend’as, o Kornelios, tro mangiben ehas šundo, he mro Devel peske leperel pre tre lāče būt’a.
ACT.10.32	Bičhav odoleske andre Jopa! he vičin sik e Šimonos adaj ke ma, havoneskro dadeskro nav ehi Petros! Jov bešel andro Šimonoskro kher, e tsipengreskro, na dur e pāñestar. Odova, kana avela, vakerela tuha.
ACT.10.33	Najekvar odoleske me bičhad’am vaš tute, he tu lāčes kerd’al, kaj avl’al. Ak‐akanak amen savore sam adaj angal o Devel, kaj te šunas savoro, so tut mro Devel vičind’as.
ACT.10.34	Pales o Petros phrād’as peskro muj, he phend’as, Čāčes dikhav, kaj mro Devel na kamel jekhe manušes buter har avres.
ACT.10.35	Andre sako kher odova, so lestar daral, he so kerel lāčiben ehi leskro kamlo.
ACT.10.36	O Lav, so mro Devel bičhad’as maškar o Izraelska čhāve, kaj te vakerel o phraleskro kamiben pal o Ježišis Kristos (Jov ehi savorengro Raj).
ACT.10.37	Akada Lav (phenav) tumen ǧānen, so ehas buxl’ārdo pal savori Judea, he avl’as kathar e Galilea, pal o bol’ipen so kerelas o Janos.
ACT.10.38	Har o Devel makl’as e Nazaretskone Ježišis e devleskre Vōdeha h’a zōraha, he jov phirelas odoj he adaj, he kerelas lāče būt’a, he sast’ārelas savoren, have ehas dukhade e Bengestar, he mro Devel ehas leha.
ACT.10.39	Amen samas jakhengre vaš savoro, so jov kerd’as andre biboldengri phuv, he andre Jeruzalema, havones jon našade he umlade pro kašt.
ACT.10.40	Trito d’ives mro Devel hazdiñas les upre, he sikad’as les angal o manuša.
ACT.10.41	Na savorenge, uva e jakhengrenge, have ehas l’ile angleder e Bāre Devlestar, amenge, have piahas he xahas leha kana ušt’il’as kathar o mūle.
ACT.10.42	He jov amen sikl’ārd’as, kaj te vakeras e manušenge, he te phenas o čāčipen, kaj jov ehi odova, so ehi l’ilo avri mre Devlestar, kaj t’avel Čhibālo pro ǧide he pro mūle.
ACT.10.43	Savore devleskre phenen, kaj sakoneske, so pat’al andro leskro Nav, avena mukle leskre bilāče būt’a.
ACT.10.44	Har ó Petros vakerelas akada lava, pēl’as o devleskro Vōd’i pre savore, have šunde o Lav.
ACT.10.45	He o čhinde manuša, have pat’anas, phusade peskre jakha, savore have avle e Petroha, odoleske kaj ehas čhido o devleskro Vōd’i pro gāǧe.
ACT.10.46	Odoleske šunenas len te vakeren čhibentsa, he te hašāren mre Devles. Pales phend’as o Petros pāle.
ACT.10.47	Šaj varehavo manuš ikerel o pāñi, te n’avenas bolde oda manuša, have l’ile o devleskro Vōd’i har amen?
ACT.10.48	He phend’as lenge, kaj t’aven bolde andro Rajeskro Nav. Pales jon mangenas les te bešel varehave d’ivesa.
ACT.11.1	He o Bičhade h’o phrala, have ehas andri Judea šunde, kaj o gāǧe l’ile mre Devleskro Lav.
ACT.11.2	Kana o Petros avl’as andri Jeruzalema, o bibolde košenas pes leha.
ACT.11.3	Phende, Tu gēl’al maškar o bičhinde manuša, he xahas lentsa.
ACT.11.4	Uva o Petros phend’as odova savoro pāle karthar o najanglūno lav, he sikavelas 
ACT.11.5	Me somas andro foros Jopa, mangavas man, he andro sūno dikl’om jek khoro, so perelas, har jek bāro poxtan, muklo tēle kathar o uprūno devel štāre sukentsa, he avl’as odova ke ma.
ACT.11.6	He kana pr’odova dikl’om mre jakhentsa, pēl’om pre gōd’i kaj dikhavas e phuvakren štāreprrengren, h’e vešeskre ǧivipnaskren, he sapen, he čiriklen.
ACT.11.7	He šund’om vika, havi phend’as mange, Ušt’i, Petrona, mudār he xa!
ACT.11.8	Me phend’om, Na auka, Raja, Či, so ehi gaǧikāno vaj so ehi mel’alo na perela ñikana andre mro muj.
ACT.11.9	H’e vika phend’as mange pāle kathar o uprūno devel, So mro Devel kerd’as šukar, ma phen, kaj ehi gaǧikāno.
ACT.11.10	Adava ehas kerdo trinvar, he savore ehas l’ile upre ke mro Devel.
ACT.11.11	He dikh! najekvar avle trin manuša andro kher kaj me somas, bičhade andral e Kezaria ke ma.
ACT.11.12	H’o Vōd’i vičind’as man te ǧav lentsa, te na darav. He avle mantsa šov phrala, he gēl’am andro kher akada manušeskro.
ACT.11.13	Jov sikavelas amenge har dikl’as e devleskre bičhadones andre leskro kher, havo terd’il’as, he phend’as leske, Bičhav e manušen andri Jopa! he vičin e Šimonos, so leskro dadeskro nav ehi Petros!
ACT.11.14	Adava phenela tuke lava, he tu, he savoro tro kher avena ǧide.
ACT.11.15	He har l’il’om te vakerel, o devleskro Vōd’i pēl’as pre lende, auka har angleder pr’amende.
ACT.11.16	Pales leperavas mange o Rajeskro Lav, har phend’as. O Janos čāčes bolelas e pāñeha, uva tumen avena bolde e devleskre Vōd’eha.
ACT.11.17	Odoleske mro Devel diñas len adeso lāčiben, auka har amen, have pat’ahas e Rajeske Ježišiskre Kristoske. So me somas, kaj te kerav mamuj mro Devel?
ACT.11.18	Har odova šunde, na vakerenas, hašārenas e Devles, he phenenas. Auka mro Devel diñas e gāǧenge, so pes laǧanas, kaj te šaj aven ǧide.
ACT.11.19	Ak akanak, adala, have ehas čhivrdine, kana ehas pal e bilāči būt’i, so pes kerd’as vaš o Štefanos, phirenas andre Fenika, andro Kipros, andro Antioxos, he na vakerenas o Lav ñikaske, korkoro e biboldenge.
ACT.11.20	He varehave manuša lendar ehas andral o Kipros, h’andral i Kirena, have, kana avle andri Antioxia vakerenas e Junānentsa, he sikl’ārenas pal o Raj Ježišis.
ACT.11.21	He o vast e Rajeskro ehas lentsa, h’o bāro ginipen pat’alas, he gēl’as pāle ko Raj.
ACT.11.22	O lava akada but’endar avle ki Kangeri, havi ehas andri Jeruzalema; he jon bičhade avri e Barnabāšis kaj te ǧal andri Antioxia.
ACT.11.23	Kana avl’as, dikl’as e Devleskro lāčipen, hašārelas pes, he vičind’as savoren kaj te pes ikeren lāče jileha mre Rajeha.
ACT.11.24	Jov ehas lāčo manuš, pherdo e devleskre Vōd’eha, he pat’avibnaha, he but manuša ehas kedine ko Raj.
ACT.11.25	Pales gēl’as avri o Barnabāšis andro Tarzos, kaj te rodel e Savlos.
ACT.11.26	Kana les rakl’as, and’as les andri Antioxia. He auka jek berš ikerenas pes ke Kangeri, sikl’ārde but manušen, he o Sikl’ārde bučonas o najanglūno var »Kristoskre« andri Antioxia.
ACT.11.27	Andr’akada d’ivesa avle e Devleskre Manuša andral i Jeruzalema andri Antioxia.
ACT.11.28	He ušt’il’as lendar jek, so bučolas Agabāšis, he sikad’as e vōd’eha, kaj avela bāri bokh pal savori phuv. Odova avela andre Klaudiuskre Thagāreskre d’ivesa.
ACT.11.29	Pales, o Sikl’ārde, sako manuš har ǧānelas, pēl’as pre gōd’i kaj te bičhavel buter zor odole phralenge, have bešenas andri Judea.
ACT.11.30	Auka kerde; bičhade adava ko Najphureder manuša e Barnabāšiskre h’e Savloskre vastentsa.
ACT.12.1	Ak‐akanak andr’akada d’ives o Herodos, o Najbāroder, thod’as avri peskre vasta te kerel tēle varehavonen a Kangeratar.
ACT.12.2	He našad’as e Jakubos, e Janoskre phrales, e xārreha.
ACT.12.3	He kana dikl’as, kaj pes o bibolde odolestar hašārenas, ǧanas dureder; l’il’as mek e Petros. Akanate ehas o d’ivesa »Bi šutlo mārro«.
ACT.12.4	Kana les l’il’as, thod’as les andro stariben, he diñas les dešušove lurdende kaj te les ikeren, pēl’as pre gōd’i kaj te les liǧan avri ko manuša pal e Bāri Rat.
ACT.12.5	O Petros odoleske ehas ikerdo andro stariben; i Kangeri sako d’ives vaš leste mangelas pes ke mro Devel.
ACT.12.6	Kana o Herodos kamelas les te liǧal avri, oda rat o Petros ehas sūto maškar o duj lurde, phandlo duje sastrentsa, he o vudārengre ikerenas o vudār.
ACT.12.7	He dikh! o devleskro bičhado avl’as ke leste, he ehas pārno 
ACT.12.8	He o devleskro bičhado phend’as leske, Phand tut! he phand tre tsiraxa! H’auka kerd’as, he phend’as leske, Uri tut! he jav pal ma!
ACT.12.9	Gēl’as avri, ǧalas pal leste, he na ǧānelas, kaj odova ehi čāčo so kerelas o bičhado; perelas pre gōd’i, kaj dikhel sūno.
ACT.12.10	Kana ehas pal o anglūno he pal o palūno lurdo, pēle ko sastrūno vudār havo liǧalas andro foros. O vudār phrād’ilas pes lenge korkoro; gēle avri, ǧanas pal jek drom, he najekvar o devleskro bičhado našl’il’as.
ACT.12.11	Kana o Petros avl’as ke peste, phend’as, Ak‐akana ǧānav čāčes, kaj o Raj bičhad’as peskre bičhadones, he l’il’as man e Herodeskre vastestar, he andral savoro so kamenas o bibolde.
ACT.12.12	He kana pes kerelas pre gōd’i pal adava, pēl’as andro kher e Mariakro, e Janoskri daj, (leskro dadeskro nav ehas Markos), kaj pēle ke peste jekhethāne but ǧene. Mangenas pes.
ACT.12.13	Har o Petros mārelas pro vudār, jek čhaj, so bučolas Roda, avl’as te šunel.
ACT.12.14	He har prinǧārd’as e Petroski vika, na phrād’as o vudār a baxt’aha, uva prastalas andre, he vakerelas, kaj o Petros ehi angal o vudār.
ACT.12.15	Jon phende lake, Tu sal diliñi. Inke vakerelas, kaj odova ehi jov. Pales phende jon, Odova ehi leskro bičhado.
ACT.12.16	Uva o Petros inke mārelas, he kana jon phrāde o vudār, dikle les, he phrāde peskre jakha.
ACT.12.17	Kerelas pe lende e vasteha kaj te na vakeren; phenelas lenge har o Raj l’il’as les avri andral o stariben. He phend’as, G’an, sikaven adava e Jakuboske h’e phralenge. Gēl’as avri, he gēl’as andr’aver phuv.
ACT.12.18	Har ehas o d’ives ehas bāre viki maškar o lurde, So pēl’as e Petroha?
ACT.12.19	He kana o Herodos rodelas, he na rakl’as les, phučelas e lurdendar he vičind’as kaj te len mudāren. Jov gēl’as andral i Judea andri Kezaria he ačl’as odoj.
ACT.12.20	O Herodos pes but xol’ārelas e Tirskone h’e Sidonskone manušentsa, uva avle jekhethāne ke leste he kana kerde o pharpalipen e Blastoha, have ehas e Najbāredereskro telūno, jon 
ACT.12.21	Varehavo d’ives, o Herodos, urdo andro rajeskro uriben, bešt’as pre peskro bešipen, he vakerelas lentsa.
ACT.12.22	O manuša denas viki, phenenas, Odova ehi e Devleskri vika, he na manušeskri.
ACT.12.23	Najekvar o Rajeskro bičhado mārd’as les, odoleske kaj na diñas o bāripen mre Devleske. Mūl’as, he o krrme les xanas.
ACT.12.24	Uva o Devleskro Lav bāril’as he butvāril’as pes.
ACT.12.25	O Barnabāšis h’o Savlos avle pāle andral i Jeruzalema, kana kerde mre Devleskri būt’i, he l’ile peha e Janos, so leskro dad bučolas Markos.
ACT.13.1	Ak‐akanak ehas andri Kangeri, havi ehas andri Antioxia, varehave devleskre manuša he sikl’āribnaskre: o Barnabāšis, h’o Šimeonos, havo bučolas Kālo, h’e Kirensko Lukas, h’o Manaenos, havo bāril’as e Herodoha, phuvakre šereskreha, h’o Savlos.
ACT.13.2	Har mangenas e Rajes, he har bokhāl’onas, o devleskro Vōd’i phend’as, Ulav mange e Barnabāšis h’e Savlos vaš e būt’i, pre havi me len vičind’om!
ACT.13.3	Pales, kana jon bokhāl’ile he pes mangle, he thode peskre vasta pre lende, bičhade len avri.
ACT.13.4	He jon, bičhade avri e devleskre Vōd’estar, gēle andre Seleukia, he odotar gēle pal o pāñi andro Kipros.
ACT.13.5	Kana ehas andro Salamis, sikl’ārenas o Devleskro Lav andre biboldengre kangera. He o Janos ehas lenge har lengro telūno manuš.
ACT.13.6	He kana pēle prek i pāñeskri phuv andro Pafos, rakle jekhe xoxāne devleskre manušes, biboldes, so bučolas Barježišis.
ACT.13.7	Havo ehas e phuvakre bičhadeha, e Sergjeha Pavloha, 
ACT.13.8	O xoxāno Elimāšis (auka ehas leskro aver nav) ehas mamuj lende, he kamelas te paruvel a phuvakre bičhades kathar o pat’aviben.
ACT.13.9	Pales o Savlos (havo bučolas mek Pavlos), pherdo e devleskre Vōd’eha, dikl’as pe leste.
ACT.13.10	Phend’as, O tu, pherdo xoxavibnaha he bilāča būt’aha, tu Bengeskro čhāvoro so kames o bilāčipen, kames inke te band’āres o lāče Rajeskre droma?
ACT.13.11	Ak‐akanak dikh! O Rajeskro vast ehi pre tute, aveha korro, varekana na dikheha o kham. Najekvar pēle pe leste thuv he kāl’ipen, he ǧalas pašal, he rodelas varekas, kaj te lel les vastestar.
ACT.13.12	Pales o phuvakro bičhado, kana dikl’as so ’has kerdo, pat’alas, he phrād’as peskre jakha ke Rajeskro sikl’āriben.
ACT.13.13	Akana o Pavlos he leskre manuša gēle avri andral o Pafos, pēle ke Perga andri Pamfilia, he o Janos gēl’as kathar lende, pēl’as pāle andri Jeruzalema.
ACT.13.14	Kana avle andral i Perga, pēle ke Antioxia andri Pizidia, he gēle andre biboldengri kangeri sobotone, he bešte tēle.
ACT.13.15	Pales, kana ginde o Bāro Lav, he kana ginde pal o Devleskre Manušengre būt’a, o najbāreder manuša andral e biboldengri kangeri bičhade ke lende, he phende, Tumen, manuša he phrala, te tumen avelas varehavo lav te hazden upre e manušen, vakeren!
ACT.13.16	Pales o Pavlos ušt’il’as upre, kerelas e vasteha, phend’as, Manuša Izraelska, he tumen, have daran mre Devlestar, šunen!
ACT.13.17	O Devel e Izraelskone manušendar l’il’as avri amāre daden, hazdiñas e manušen kana jon bešenas har aver‐themeskre andre Egiptsko phuv, he zorāl’a musaha liged’as len avri.
ACT.13.18	Kana odova ehas duvarbiš berš, 
ACT.13.19	Kana kerd’as preko efta rata andre Xanānaskri phuv, ulad’as lenge lengri phuv.
ACT.13.20	Pal odova diñas lenge e čhibālen štār‐šel he panǧvardeš berš aži ko Samuelis, o Devleskro Manuš.
ACT.13.21	Pal odova kamenas šereskres. Mro Devel diñas lenge e Savlos, e Kišoskre čhāves, manušes kathar o Benjaminska. Šaj odova ehas duvarbiš berš.
ACT.13.22	Kana Jov les l’il’as avri, hazdiñas upre e Davidos kaj t’ avel lengro šereskro, havoneske diñas kaj te prinǧārel so 
ACT.13.23	Mro Devel, pal akada manušeskro rat, har lenge phend’as, thod’as vaš o Izraelis e Ježišis, e Sast’ipnaskres.
ACT.13.24	Kana o Janos angleder sikl’ārelas pal o bol’ipen vaš o laǧade manuša Izraelska, inke jov odoj na ’has.
ACT.13.25	He kana o Janos kerd’as leskri būt’i, phend’as, So tumenge keren pre gōd’i kaj me som? Me na som jov. Dikhen! jek manuš avela pal ma, havoneskre tsiraxa me na som dosta lāčo, kaj len te lav tēle.
ACT.13.26	Manuša he phrala, čhāvore e Abrahamskone ratestar, he sako manuš tumendar, havo daral mre Devlestar, tumenge ehi akadava sasto lav bičhado.
ACT.13.27	Odola have bešen andri Jeruzalema, he lengre šereskre, have les na ǧānenas, he 
ACT.13.28	He našt’i rakhenas har les te našaven, he kamenas e Pilatos, kaj te les te kerel preko.
ACT.13.29	Kana ehas kerdo savoro, so ehas čhindo pal leste, l’ile les tēle pal o kašt, he thode les andre mūlengri xev.
ACT.13.30	He mro Devel l’il’as les kathar o mūle.
ACT.13.31	Dikhenas les but d’ives odola, have avle leha andral i Galilea andri Jeruzalema, have ehas leskre jakhengre maškar o manuša.
ACT.13.32	He amen tumenge phenas o baxtāle lava, har ehas kerd’i e dadenge i sovel.
ACT.13.33	Mro Devel pherd’as 
ACT.13.34	Odoleske hazdiñas les kathar o mūle kaj te ñikana te na krrñovel, he phend’as k‐auka, Me dava tumenge o čāčo Davidoskro lāčiben.
ACT.13.35	Phend’as andr’aver gil’i. Ma muk tre kamle manušes kaj te dikhel krrñipen.
ACT.13.36	Pales, kana o Davidos kerd’as mre Devleskre būt’i, mūl’as, he thode les maškar leskre dada, he dikhelas krrñipen.
ACT.13.37	Uva jov, haves mro Devel l’il’as upre, na dikl’as krrñipen.
ACT.13.38	G’anen tumen, odoleske, manuša he phrala! kaj prek ada manuš ehi sikl’ārdo tumenge o mukipen e bilāče būt’endar.
ACT.13.39	Vaš leste savore manušenge, have leske pat’an, ehi mukle savore bilāče būt’a, have tumenge n’avenas mukle e Mojžišiskre Laveha.
ACT.13.40	Odoleske den tumenge trat’, kaj te n’avel ke tumende odova, pal soste vakeren o Devleskre Manuša.
ACT.13.41	Dikhen! tumen, have bilāčes dikhen, he phrāven tumāre jakha! he meren! Me kerav būt’i andre tumāre d’ivesa, andre havi tumen na pat’ana, mek kana tumenge jek manuš odova phenela.
ACT.13.42	He kana o bibolde gēle avri andral e biboldengri kangeri, o gāǧe kamenas, kaj akada lava t’aven sikl’ārde aver kurko.
ACT.13.43	Kana o kangerakre manuša gēle pestar, but bibolde he bolde ǧanas pal o Pavlos h’o Barnabāšis, have lenge phenenas t’ačhen ke mro Devel.
ACT.13.44	H’aver kurko avelas savoro foros jekhethāne te šunel o Devleskro Lav.
ACT.13.45	Kana o bibolde dikle bute ǧenen, xol’ārenas pes, he vakerenas mamuj oda būt’a so vakerelas o Pavlos, he vakerde mamuj lende he mamuj mro Devel.
ACT.13.46	Pales o Pavlos h’o Barnabāšis ačhenas buter bi‐e‐dar, he phende, Amen kamahas, kaj o Devleskro Lav t’avel vakerdo angleder tumenge; uva amen dikhas kaj odova tumen na kamen. Len tumenge pre gōd’i, kaj tumen na san dosta lāče t’aven ǧide berš beršestar. Dikhen! amen ǧas ko gāǧe.
ACT.13.47	Auka amenge vičind’as o Raj, Me thod’om tut kaj t’aves o dud e gāǧenge, kaj t’aves ǧido až’ andro najpalūno d’ives.
ACT.13.48	Kana adava o gāǧe šunde, hašārenas pes e Rajeske Laveha, he odola, have ehas kerde ko ǧiviben až’ andro najpalūno d’ives, pat’anas.
ACT.13.49	He o Rajeskro Lav ehas buxl’ārdo pal savori phuv.
ACT.13.50	Uva o bibolde xanǧārde upre e devleskre h’e čāče ǧuvl’en h’e najbāreder manušen andro foros, he kerenas preko e Pavlos h’e Barnabāšis, he trād’ine len avri andral lengri phuv.
ACT.13.51	Akadala mārde i čik peskre tsiraxendar mamuj lende, he pēle andro Ikoniumos.
ACT.13.52	H’o Sikl’ārde hašārenas pes e devleskre Vōd’eha.
ACT.14.1	Avl’as auka andro Ikoniumos, kaj jon so‐duǧene gēle andre biboldengri kangeri, he auka vakerenas, kaj but bibolde he Junāne pat’anas.
ACT.14.2	Uva o bipat’ade bibolde xanǧārde upre e gāǧen, he kamenas len te liǧan mamuj o phrala.
ACT.14.3	Odoleske ačle but d’ivesa, he vakerenas bi‐e‐dar pal o Raj, havo sikad’as kaj peskre lava pal o lāčipen ehi čāče, he kerd’as preko lende tsinki he bāre būt’a, have ehas kerde lengre vastentsa.
ACT.14.4	Uva but gāǧe andro foros ehas kerde pro duj koter, he jek pes ikerenas e biboldentsa, āver e Bičhadentsa.
ACT.14.5	Kana kamenas te mārel e gāǧen h’e bibolden lengre šereskrentsa, kaj te pes košen lentsa, he te čhivrden e barentsa,
ACT.14.6	Prinǧārde odova, he gēle andri Listra h’andri Derba, andre Likaoninska fori, h’andri phuv so ehas pāšle.
ACT.14.7	Odoj sikl’ārenas mre Devleskro Lav.
ACT.14.8	Odoj andri Listra bešelas jek manuš, havo našt’i phirelas, he ehas bango kana ūl’as pri phuv, he ñikana našt’i phirelas.
ACT.14.9	Adava šund’as e Pavlos te vakerel, he dikhelas phusade jakhentsa pe leste. Jov ǧānelas kaj ehi les o pat’aviben he kaj sast’ola.
ACT.14.10	He phend’as bāra vikaha, ušt’i! he phir! Jov xutl’as upre he ǧalas.
ACT.14.11	Kana o manuša dikle so o Pavlos kerd’as, kerde viki, he phende andri Likaoninsko čhib, O devla avle k’amende tēle andro manušeskro uriben.
ACT.14.12	He jon phenenas e Barnabāšiske Jupiteros, h’e Pavloske Merkurios, odoleske kaj akadava vakerelas buter.
ACT.14.13	O Jupitersko rašaj, havo ehas angal lengro foros, and’as guruven, have ehas phandle lulud’entsa, ko vudāra, he kamelas len te čhinel e manušentsa vaš mro Devel.
ACT.14.14	Adala, kana o Bičhade, o Barnabāšis h’o Pavlos šunde, phrāde peskro uriben, he prastanas pašal o gāǧe, he kerenas viki,
ACT.14.15	He phenenas, Rajalen, soske adava keren? Amen sam manuša, have ikerahas e dukha har tumen, he sikl’āras tumen, kaj te tumen irinen kathar o diliñipena ko ǧido Devel, havo kerd’as o uprūno devel, h’e phuv, h’o bāro pāñi, he savoro so odoj ’hi.
ACT.14.16	Havo angleder mukelas savoren kaj te peren pe peskre droma.
ACT.14.17	Prek odova, na garud’as pes bi‐o‐jakhengre, kaj jov kerd’as o lāčipen, he diñas amenge biršind kathar o uprūno devel, h’o linaja e phabajentsa (t’hilaventsa), he pherd’as amāre jile e xabnaha he baxt’aha.
ACT.14.18	H’akadale laventsa ehas phāro te ikeren e manušen, kaj te na čhinen 
ACT.14.19	Odoj avle varehave bibolde andral i Antioxia h’o Ikoniumos, have kamenas te sikl’āren e manušen, he čhivrdine barentsa pal o Pavlos, tsrdine les avri andral o foros, he phende peske kaj ehi mūlo.
ACT.14.20	Prek odova, har o Sikl’ārde terd’ile pašal leste, ušt’il’as upre, gēl’as andro foros, he aver d’ives gēl’as e Barnabāšiha andri Derba.
ACT.14.21	He pales, kana sikl’ārde mre Devleskro Lav andr’adava foros, he sikl’ārde but manušen, gēle pāle andri Listra h’andro Ikoniumos h’andri Antioxia.
ACT.14.22	He zoral’ārde e Sikl’ārdengre jile, he vičinde len te ǧan dureder andro pat’aviben, he 
ACT.14.23	He kana vičinde ke peste e Najphurederen andre sako kangeeri, he mangenas bokhaha, dine len e Rajeske, andre havo jon pat’anas.
ACT.14.24	He pales, kana gēle pal savore Pizidia, pēle andri Pamfilia.
ACT.14.25	He pales, kana sikl’ārde o Lav andri Perga, gēle tēle andri Atalia.
ACT.14.26	Odotar gēle pal o pāñi andri Antioxia, kaj jon l’ile mre Devleskri zor vaš e būt’i havi kerde.
ACT.14.27	Kana avle, he kedine jekhethāne savori Kangeri, vakerenas pāle savoro, so lentsa mro Devel kerelas, he har phrād’as o pat’avibnaskro vudār e gāǧenge.
ACT.14.28	Odoj bešle but e Sikl’ārdentsa.
ACT.15.1	He varehave manuša, have avle a Judeatar, sikl’ārenas e phralen, 
ACT.15.2	He kana o Pavlos h’o Barnabāšis vakerde but mamuj lende, kamenas, kaj o Pavlos h’o Barnabāšis, he varehave aver manuša te ǧan andri Jeruzalema ko Bičhade h’e ko Najphureder manuša pal ada būt’i.
ACT.15.3	H’e Kangeri liǧalas len pro drom, he jon gēle maškar e Fenika h’e Samaria, he vakerde pal o bol’ipen e Gāǧengro, he kerde auka, kaj o phrala pes hašārenas.
ACT.15.4	He kana avle andri Jeruzalema, i Kangeri, h’o Bičhade, h’o Najphureder manuša len l’ile, he jon phende savoro, so mro Devel lenge kerelas.
ACT.15.5	Ušt’ile varehave e Farizeendar, have pat’anas, he vičinde, kaj te lenge čhinen jek koter, he kaj te šunen o Mojžišiskro Bāro Lav.
ACT.15.6	He o Bičhade, he o Najphureder manuša pēle ke peste jekhethāne te vakeren pal ada būti.
ACT.15.7	He pales, kana vakerde but, ušt’il’as o Petros upre, he phend’as lenge, Murša, phrala, tumen ǧānen, har mro Devel but angleder l’il’as avri jekhe manušes amendar, kaj o gāǧe te šunen o Lāčo Lav kathar mro muj, he te pat’an.
ACT.15.8	He mro Devel, havo prinǧārel o manušengro jilo, sikad’as pes lenge, he diñas lenge o devleskro Vōd’i, har les diñas amenge.
ACT.15.9	He Jov na phend’as, kaj amen sam jek, he odola ehi aver manuša, he kerd’as lengre jile e pat’avibnaha šukar.
ACT.15.10	Ak‐akana, soske tumen kamen te xoxaven mre Devles? te thoven o meñakro kašt pre Sikl’ārdengri meñ, so amenge, he amāre dadenge ehas but phāro?
ACT.15.11	Amen pat’as, kaj avaha ǧide a Rajeskra Ježišiskra zōraha, har jon.
ACT.15.12	Akanak savore manuša na vakerde buter, he šunde e Barnabāšis h’e Pavlos, have phende, har mro Devel kerd’as bāre, biǧāndle būt’a maškar o ǧāge preko lende.
ACT.15.13	He pales, kana na vakerde buter, o Jakubos phend’as pāle, Murša! he phrala! šunen man!
ACT.15.14	O Šimonos sikad’as, har o Devel angleder avl’as ko gāǧe, te lel avri lendar varehave manušen vaš leskro Nav.
ACT.15.15	He auka ehi o lava e Devleskre Manušengre, har ehi čhindo,
ACT.15.16	Pal odova me avava pāle, he me lačerava e Davidoskri Tserha, so pēl’as tēle, he lačerava pāle lakre phagle bara, he hazdiñava la upre.
ACT.15.17	Kaj te roden aver manuša e Rajes, he savore gāǧe, havonenge mro Nav ehi phendo, phenel o Raj, havo kerel adala savore būt’a.
ACT.15.18	Mro Devel ǧānel savore peskre būt’a kathar o najanglūno d’ives e phuvakro.
ACT.15.19	Odoleske me kamav, kaj amen te na xanǧāras odolen, have pes irinde kathar o gāǧe ke mro Devel.
ACT.15.20	Amen lenge čhinaha, te pes ikeren dur e bilāče, xoxāne devlendar, h’e 
ACT.15.21	So perel ko Mojžišis, havo angleder ehas ǧido, ehi varehave andro sako foros, have sikl’āren pal leste, he ginen pal leste sako kurko andre biboldengre kangera.
ACT.15.22	Pales o Bičhade h’o Najphureder savore kangeraha kamenas te bičhaven andri Antioxia manušen, l’ile avri lendar, e Savloha h’e Barnabāšisiha; he 
ACT.15.23	He čhinde l’ila pal lende auka: O Bičhade, h’o Najphureder, h’o phrala bičhaven sast’ipen e phralenge, have ehi e gāǧendar andri Antioxia, h’andri Siria, h’andri Kilika.
ACT.15.24	He har amen šund’am, kaj varchave manuša, have gēle avri amendar, xol’ārde tumen e laventsa, he kerde preko tumāro vōd’i bāra dukhaha, he phende, Javen čhinde andro mas! he Ikeren o Bāro Lav! havonenge avoka na vakerd’am;
ACT.15.25	Kana samas jekhethāne, pēl’as amenge andr’amāri gōd’i, kaj te lel avri, he te bičhavel e manušen ke tumende amāre kamle Barnabāšisiha h’e Pavloha.
ACT.15.26	Adala ehi manuša, have dine peskro vōd’i vaš amāro Rajeskro Ježišiskro Nav.
ACT.15.27	Odoleske amen bičhade e Judāšis h’e Silāšis, have phenena ada būt’a peskre mostar.
ACT.15.28	He amen, h’o devleskro Vōd’i kamahas te thovas pre tumāro 
ACT.15.29	T’ačhen dur e xabnendar, so den e xoxāne devlenge, h’e ratestar, h’e tasade štāreprrengrendar, he te na phiraven. Tumen, te pes ikeren dur adale būt’endar, kerena lāčes. Ačhen, mre Devleha.
ACT.15.30	He kana ehas bičhade avri, avle andri Antioxia, he kana l’ile e but manušen jekhethāne, dine o l’il.
ACT.15.31	He kana les ginde, hašārenas pes vaš e lāči būt’i.
ACT.15.32	H’o Judāšis, h’o Silāšis, have ehas korkore Devleskre Manuša, xanǧārde e phralen a bāra dumaha, he zorāl’ile len.
ACT.15.33	He pales, kana bešte odoj varehave d’ivesa, mukle len e phraleskre jileha te ǧan ko Bičhade.
ACT.15.34	O Silāšis inke kamelas odoj te bešel.
ACT.15.35	O Pavlos h’o Barnabāšis bešte andri Antioxia, he sikl’ārenas o Rajeskro Lav, he ehas but aver manuša 
ACT.15.36	He pal varehave d’ivesa o Pavlos phend’as e Barnabāšiske, Muk te ǧas pāle, te rakhas amāre phralen andre sako foros, kaj amen sikl’ārd’am o Rajeskro Lav, kaj te ǧānas har len hi.
ACT.15.37	He o Barnabāšis kamelas te lel peha e Janos, havoneskro dadeskro nav ehas Markos.
ACT.15.38	O Pavlos na kamelas les te lel peha, he jov gēl’as avri lendar kathar e Pamfilia, he na ǧalas lentsa andri būt’i.
ACT.15.39	He jon pes mārenas auka but, kaj o jek avrestar gēle pestar; o Barnabāšis l’il’as e Markos peha, he gēl’as palo pāñi andro Kipros.
ACT.15.40	He o Pavlos l’il’as e Silāšis, he gēl’as avri, he o phrala dine leske e Devleskri zor.
ACT.15.41	He gēl’as maškar i Siria h’i Kilika, he zorāl’il’as e Kangera.
ACT.16.1	Pales avl’as andri Derba h’andri Listra, he dikh, jek Bičhado ehas odoj, so bučolas Timoteos, he leskri daj ehas bibold’i, havi pat’alas. Leskro dad ehas Junāno.
ACT.16.2	He o phrala andri Listra h’andro Ikonium vakerenas lāčes pal leste.
ACT.16.3	H’o Pavlos kamelas, kaj adava manuš te ǧal peha, he l’il’as les, he čhind’as lestar jek koter odoleske, kaj ehas varehave bibolde odoj, he jon savore ǧānenas, kaj leskro dad ehas Junāno.
ACT.16.4	He har ǧanas maškar o fori, denas lenge te ikerel e bāri duma, har o Bičhade h’o Najphureder manuša andri Jeruzalema vičinde.
ACT.16.5	He auka e Kangera avle zorāle andro pat’aviben, he ehas sako d’ives buter.
ACT.16.6	He kana gēle maškar savori Frigia h’i Galatskā phuv, o devleskro Vōdi, len na mukelas te vakerel o Lav andri Azia.
ACT.16.7	Kana avle andri Mizia, kamenas te ǧan andri Bitinia. O Vōd’i na mukelas.
ACT.16.8	He kana gēle maškar i Mizia, avle tēle andri Troāšis.
ACT.16.9	He rāt’i o Pavlos dikl’as sūno. Terd’il’as jek Makedoniakro manuš, he mangelas les auka: Jav andri Makedonia, te kerel vaš amende!
ACT.16.10	He kana dikl’as o sūno, amen najekvar ušt’il’am te ǧal andri Makedonia, odoleske, kaj amen xal’il’am lāčes, kaj o Raj amen vičinel, kaj te lenge phenas o Lāčo Lav.
ACT.16.11	Gēl’am avri e Troāšistar, h’avl’am bibange dromeha andri Samotraka, he pales, tajsa, avl’am andro Neapolis.
ACT.16.12	He odotar avl’am andre Filipi, have ehi o najbāreder foros andr’adava koter e Makedoniakro, he ehi kolonia, he amen bešl’am varehave d’ivesa andr’adava foros.
ACT.16.13	He kurko gēl’am avri e forostar paš i len, kaj o manuša but mangen, he bešl’am, he vakerd’am e ǧuvlentsa, have odoj phirenas.
ACT.16.14	He varehavi ǧuvl’i, havi bučolas Lidia, bikenelas lolo poxtan. Joj ehas kathar o foros Tiatira, he mangelas pes ke mro Devel, he šund’as amen. O Raj phrād’as lakro jilo, he joj šund’as, so o Pavlos vakerelas.
ACT.16.15	He kana ehas bold’i, he lakro kher, mangelas amen, he phend’as, Tumen, te tumen phenen, kaj me som čāči andro Devleskro pat’aviben, javen andre mro kher! he bešen! He kamelas t’amen ikerel.
ACT.16.16	He ehas auka, kaj har amen ǧahas te mangel, varehavi rākl’i, havi ǧānelas so avela, avl’as k’ amende. He joj l’il’as but lōve vaš peskre raja, odoleske, kaj phenelas so avela.
ACT.16.17	He joj gēl’as pal o Pavlos, he pal amende, he diñas viki, he phend’as, Akadala manuša ehi e najučeder Devleskre telūne, he sikaven amenge o drom, har amen t’avas ǧide.
ACT.16.18	He auka kerd’as but d’ivesa, he o Pavlos ehas xol’ārdo, he irind’as pes he phend’as e vōd’eske, Me tut vičinav andro Ježišiskro Kristoskro Nav te ǧas avri latar. He najekvar o bilāčo vōd’i gēl’as avri.
ACT.16.19	He kana lakre raja dikle, kaj inke našt’i len o lōve, l’ile e Pavlos h’e Silāšis, he tsrd’ile len maškar o foros ko Najbāreder Manuša.
ACT.16.20	He ligede len ko Čhibāle, he phende, Akadala manuša ehi bibolde, he but xanǧāren amāro foros.
ACT.16.21	He sikl’āren auka te kerel, har amen na tromas te kerel, odoleske, kaj amen sam Rimañi.
ACT.16.22	He savore manuša ušt’ile jekhethāne mamuj lende, he o Čhibāle tsrd’ile lengre uribena avri, he vičinde, te len māren.
ACT.16.23	He kana len mārde but, čhivrdine len andro stariben, he vičinde e Vudārengres, te ikerel len phandle.
ACT.16.24	He jov, kana l’il’as o lav, ikerelas len andro stariben maškaral, he phandl’as lengre prre pro kašta.
ACT.16.25	He kana ehas jepaš — rat, o Pavlos h’o Silāšis pes mangenas he gilavenas, he hašārenas mre Devles; he o manuša andro stariben len šunde.
ACT.16.26	He najekvar izdral’as i phuv auka, kaj o telūno koter e staribnoskro izdral’as, he najekvar savore vudāra ehas phrāde, he o sastra sakoneske ehas phuterde.
ACT.16.27	He o vudārengro e staribnaskro ušt’il’as upre kathar o sūno, he kana dikl’as o staribnaskre vudāra phrāde, tsrd’il’as leskro xārro, he kamelas pes te našavel, odoleske, kaj pēl’as pre gōd’i, kaj o phandle manuša gēle avri.
ACT.16.28	O Pavlos vičind’as bāra vikaha, phend’as, Ma ker tut dukh! amen sam savore adaj!
ACT.16.29	Pales o vudārengro vičind’as vaš o dud, xut’il’as andre, avl’as, izdral’as, he pēl’as tēle angal o Pavlos h’o Silāšis.
ACT.16.30	He liged’as len avri, he phend’as, Raja, so som te kerav, kaj t’avav ǧido.
ACT.16.31	He jon phende, Pat’av e Rajeske Ježišiske Kristoske! he aveha ǧido, tu, he tro kher.
ACT.16.32	He phende lenge o Rajeskro Lav, he savorenge, have ehas andro leskro kher.
ACT.16.33	He jov len l’il’as akana, rāt’i, he mord’as lengre māribena e pāñeha, he najekvar jov, he savore andro leskro kher ehas bolde.
ACT.16.34	He kana len liged’as andro leskro kher, thod’as xaben angal lende, he hašārd’as pes, he pat’alas mre Devleske, jov, he savoro leskro kher.
ACT.16.35	He kana ehas d’ives, o Čhibāle bičhade e lurden, he phende, Muk adale manušen te ǧal.
ACT.16.36	He o staribnaskro vudārengro phend’as e Pavloske, O Čhibāle bičhade, te tumen mukel te ǧal. G’a ak‐akana e phraleskre jileha.
ACT.16.37	O Pavlos phend’as lenge, Jon mārde amen bičāčes angal o manuša, he amen sam Rimañi, he čhivrdine amen andro stariben, he ak‐akana kamen t’amen trāden avri, he ñiko odova na dikhel. Na, phenav, muk t’aven korkore, t’amen len avri.
ACT.16.38	He o Lurde phende adala lava e Čhibālenge, he jon daranas, kana šunde, kaj ehi Rimañi.
ACT.16.39	Avle, he mangenas len, he ligede len avri, he kamenas lendar, kaj te ǧan avri e forostar.
ACT.16.40	He gēle avri kathar o stariben, he gēle andra Lidjakro kher, he kana dikle e phralen, lačārde len andro jilo, he pales gēle avri.
ACT.17.1	Kana gēle maškar o Amfipolis h’e Apolonia, avle andre Tesalonika, kaj ehas jek biboldengri kangeri.
ACT.17.2	H’o Pavlos, har jov but kerelas, gēl’as andre ke lende, he vakerde lentsa trin kurke pal mre Devleskro Lav.
ACT.17.3	He phend’as, he čačārd’as, kaj o Kristos ehas te ikerel e dukha, he te ušt’el inke jek vār kathar o mūle, he kaj adava Ježišis, har me tumen sikl’ārav, ehi Kristos.
ACT.17.4	He varehave lendar pat’anas, he phirenas e Pavloha h’e Silāšiha, he but manuša kathar o devleskre Junāne, he but kathar e najučeder ǧuvl’a 
ACT.17.5	O bibolde, have na pat’anas, ehas xol’ārde, l’ile varehave bilāče, xoxāne manušen, he kedine len jekhethāne, he xanǧārde savoro foros, he mārde e vastentsa pro Jazonoskro kher, he kamenas te len len avri ko manuša.
ACT.17.6	He kana len na rakle, tsrdine e Jazonos he varehave phralen ko Najbāreder Manuša andro foros, he denas viki, 
ACT.17.7	He o Jazonos ikerd’as len, 
ACT.17.8	He xanǧārde e manušen h’e najbārederen andro foros, kana šunde ada būt’a.
ACT.17.9	He kana ikerde e Jazonos h’e aver manušes pāle, mukle len te ǧal.
ACT.17.10	H’o phrala najekvar bičhade e Pavlos h’e Silāšis rāt’i andri Berea, he kana avle odoj, gēle andre biboldengri kangeri.
ACT.17.11	Adala manuša ehas lāčeder har o manuša andre Tesalonika, he l’ile o Lav phrāda gōd’aha, he rodenas sako d’ives andro Devleskre L’ila, te šaj akada būt’a chi čāče.
ACT.17.12	Odoleske but lendar pat’anas, he čāče Junāne ǧuvl’a, he but murša.
ACT.17.13	Kana o bibolde kathar i Tesalonika ǧānenas, kaj o Pavlos vakerelas pal mre Devleskro Lav andri Berea, avle odoj, he xanǧārde e manušen.
ACT.17.14	He pales o phrala bičhade e Pavlos avri, te ǧal, har šaj phenes, ko bāro pāñi; he o Silāšis h’o Timoteos inke bešenas odoj.
ACT.17.15	He adala, have gēle e Pavloha, ligede les andri Atena, he kana šunde o lav, bičhado ko Silāšis he ko Timoteos, kaj t’aven sik sik, gēle.
ACT.17.16	Ak‐akanak, kana o Pavlos len užārelas andri Atena, leskro vōd’i ehas xanǧārdo, kana dikl’as, kaj savoro foros pes mangelas ko xoxāne devla.
ACT.17.17	Odoleske vakerelas andre biboldengri kangeri e biboldentsa h’e devleskre manušentsa, he vakerelas sako d’ives andro foros odolentsa, have avle ke leste.
ACT.17.18	Pales varehave sikl’ārde manuša e Epikuriānendar h’e Stojkendar avle mamuj leste, he varehave phende, So kamel adava čhibakro te phenel? Aver phende, Pēl’am pre gōd’i, kaj vakerel pal o biǧāndle devle, odoleske, kaj jov vakerelas pal o Ježišis, he pal o ušt’iben kathar o mūle.
ACT.17.19	He jon l’ile les, he ligede les ko Areopāgos, he phende, Šaj phenes amenge, so ehi adava nēvo sikl’āriben, so vakeres?
ACT.17.20	Amen šunas e biǧāndle būt’a, so tu amenge phenes, he amen kamas te ǧānel, so ada būt’a hi.
ACT.17.21	(Savore Atenakre manuša, h’o aver manuša have ehas odoj kamenas sako d’ives te phenel vaj te šunel varehavi nēvi būt’i.)
ACT.17.22	H’o Pavlos terd’il’as maškar e uči phuv, 
ACT.17.23	Har gēl’om pašal, dikl’om jek devleskro bar, he ehas čhindo upral leste auka, E Biǧāndle Devleske. Odova, ke havoneste tumen, bigod’aver, pes mangas, me les tumenge sikavav.
ACT.17.24	O Devel, havo kerd’as i phuv, he savore so odoj hi, odoleske, kaj ehi o Raj andro uprūno devel, he andri phuv tēle, na bešel andre kangera, kerde e 
ACT.17.25	He nāne hašārdo e manušengre vastendar, har te šaj vareso kamel, odoleske, kaj del savorenge o vōd’i, i balval, he savoro.
ACT.17.26	He kerd’as savore jekhe rateha, te bešen pre savori phuv, he gind’as o d’ivesa angleder, he thod’as lengri phuv 
ACT.17.27	Te roden e Rajes, te šaj les len e vastentsa, te les rakhen. Nāne dur sakonestar amendar.
ACT.17.28	Andra leste amen sam ǧide, he phiras, har varehave tumāre gilavibnaskre phende, Amen sam leskre čhāve.
ACT.17.29	Odoleske, kaj amen sam mre Devleskre čhāve, nāne lāčes te phenas, kaj mro Devel ehi har o sovnakaj, vaj har o rup, vaj har o bar, čhindo pal e manušeskri gōd’i.
ACT.17.30	Mro Devel phandl’as peskre jakha, kana o manuš nahas god’aver. Ak‐akana vičinel savore manušen andra savore phuva te pes laǧan.
ACT.17.31	Vičind’as peske jek d’ives, kana korkoro avela Čhibālo pri phuv andro čāčipen prek adava manuš, so l’il’as peske avri, he kerd’as savore manušen te pat’an, odoleske, kaj les l’il’as kathar o mūle.
ACT.17.32	He kana šunde pal o ušt’ipen kathar o mūle, varehave pes hasade, he aver phende, Amen tut šunena ink’ek var pal ada būt’i.
ACT.17.33	He o Pavlos gēl’as avri lendar.
ACT.17.34	He varehave manuša ikerde pes leha, he pat’anas; he maškar adalende ehas o Areopāgitska Dionizios, he jek ǧuvl’i, havi bučolas Damaris, he aver manuša.
ACT.18.1	Pal ada būt’a o Pavlos gēl’as kathar i Atena, he avl’as andro Korintos.
ACT.18.2	He rakl’as jekhe biboldes, so bučolas Akvila; ūl’as andro Pontos, he akanak avl’as kathar i Italia leskra ǧuvl’aha, a Priskilaha, odoleske, kaj o Klaudios vičind’as, kaj savore bibolde te ǧan avri a Rimatar. He avl’as ke lende.
ACT.18.3	He odoleske, kaj lengri būt’i ehas har i Pavloskri, 
ACT.18.4	He sikl’ārelas sako kurko andre biboldengri kangeri, he zorāl’il’as e bibolden h’e Junānen andre lengro jilo.
ACT.18.5	He kana o Silāšis he o Timoteos avle kathar i Makedonia, o Pavloskro vōd’i les čalavelas te sikavel e biboldenge, kaj o Ježišis ehi Kristos.
ACT.18.6	He kana avle mamuj leste, he pes košenas, izdral’as peskro uriben, he vakerd’as, Mek tumāro rat avel pre tumāre šere. Me som bi‐e‐mel. Akanatar me ǧava ko gāǧe.
ACT.18.7	He gēl’as odotar, he gēl’as andro kher varehavone manušeskro, so bučolas Justos, havo pes mangelas ke mro Devel, he leskro kher ehas paš e biboldengri kangeri.
ACT.18.8	He o Krispos, najbāreder andre biboldengri kangeri, pat’anas mre Devleske, he savoro leskro kher; he but Korintiāñi, kana šunde, pat’anas, he ehas bolde.
ACT.18.9	Pales mro Devel phend’as e Pavloske rāt’i andro sūno, Ma dar tut, vaker, m’ačh!
ACT.18.10	Me som tuha, he ñiko na tromala te tut mārel. Ehi man but manuša andr’akadava foros.
ACT.18.11	He bešelas odoj jek berš he šov čhon, he sikl’ārelas maškar lende mre Devleskro Lav.
ACT.18.12	He kana o Galios ehas Bāro bičhado kathar i Axaja, o bibolde xanǧārde e manušen jekha gōd’aha mamuj o Pavlos, he ligede les ko čhibālengro bešipen.
ACT.18.13	He phende, Akadava manuš kamel, kaj o manuša te pes mangen ke mro Devel mamuj o Bāro Lav.
ACT.18.14	He kana o Pavlos kamelas te phravel peskro muj, o Galios phend’as e biboldenge, T’ehi varehavi bilāči, vaj bidevleskri būt’a, o bibolde‐a, kerav čāčes, kana tumen šunav.
ACT.18.15	A t’ehi varehavi būt’i laventsa, naventsa, he tumāre Bāre Laveha, dikhen tumen adava korkore! Me na kamav t’avav čhibālo pal ada būt’a.
ACT.18.16	He trādind’as len avri kathar o čhibāleskro bešipen.
ACT.18.17	He savore Junāne l’ile e Sostenes, najbārederes andre biboldengri kangeri, he mārde les anglal o čhibāleskro bešipen. He ada savore būt’a ehas e Galioske jek.
ACT.18.18	Pal odova o Pavlos bešelas inke but d’ivesa, he pales mukl’as e phralen, he gēl’as pal o pāñi andri Siria, he i Priskila he o Akvila ehas leha. Angleder čhind’as peskre bala andri Kenkrea. Ehas les jek sovel.
ACT.18.19	He avl’as andro Efesos, he mukl’as len odoj. Jov korkoro gēl’as andre biboldengri kangeri, he vakerd’as e biboldentsa.
ACT.18.20	Kana kamenas, kaj jov te bešel buter maškar lende, na kamelas.
ACT.18.21	Vakerd’as, lentsa, 
ACT.18.22	He kana avl’as pri phuv andre Kezaria, gēl’as upre, he phend’as e Kangerake, Jav sast’i, he gēl’as tēle andri Antioxia.
ACT.18.23	He pales, kana bešelas varehave d’ivesa odoj, gēl’as avri, he gēl’as maškar savore Galatiakri h’e Frigiakri phuv jek pal āver, he zorāl’il’as savor’e Sikl’ārden.
ACT.18.24	He varehavo biboldo, so bučolas Apolos, havo ūl’as andri Aleksandria, čhibakro manuš, zorālo andre mre Devleskro Lav, avl’as andri Efesos.
ACT.18.25	Adava manuš ehas sikl’ārdo andro Rajeskro drom. Ehas zorālo andro vōd’i, he vakerelas he sikl’ārelas bāra zōraha pal e Rajeskri būt’a, he prinǧārelas korkoro o Janoskro bol’ipen.
ACT.18.26	He l’il’as te vakerel bi‐e‐dar andre biboldengri kangeri, he kana les o Akvila h’i Priskila šunde, l’ile les ke peste, he sikl’ārde les lāčeder pal mre Devleskro drom.
ACT.18.27	He kana kamelas te ǧal andri Axaja, o phrala čhinde jek l’il, he kamenas, kaj o Sikl’ārde te les len. He kana avl’as, but zorāl’il’as adalen, have pat’anas preka mre Devleskri zor.
ACT.18.28	He jov, har vakerelas anglal o manuša, but zorāl’il’as e bibolden andro vōd’i, he sikad’as, e Devleskre L’ilentsa, kaj o Ježišis ehi Kristos.
ACT.19.1	Avl’as auka, kaj kana o Apolos ehas andro Korintos, o Pavlos gēl’as maškar e uprūne phuva paš o pāñi, avl’as andro Efesos, he rakl’as varehave Sikl’ārden.
ACT.19.2	He phend’as lenge, Tumen, kana tumen pat’anas, na l’il’an pales o devleskro Vōd’i?
ACT.19.3	He phend’as lenge, Har sanas tumen bolde? He jon phende, Andro Janoskro bol’ipen.
ACT.19.4	Pales phend’as o Pavlos, O Janos čāčes bolelas odole manušen, have pes laǧanas, he phend’as e manušenge, ta te pat’an odoleske, havo avela pala leste. Odova ehi o Kristos.
ACT.19.5	Kana adava šunde, ehas bolde andra mre Rajeskro Ježišiskro Nav.
ACT.19.6	He kana o Pavlos thode peskre vasta pre lende, o Devleskro Vōd’i avl’as upral lende, he vakerenas čhibentsa, he sikavenas so avela.
ACT.19.7	He ehas auka dešuduj manuša jekhethāne.
ACT.19.8	He gēl’as andri biboldengri kangeri, he vakerelas trin čhon bi‐e‐dar. Vakerelas mamuj lende pal odova, so perel ke mri Devleskri Phuv, he zorāl’il’as lengro jilo.
ACT.19.9	Kana varehave terd’ile 
ACT.19.10	He auka ehas duj berš, he savore, have bešenas andri Azia šunde e Rajeskro Ježišiskro Lav, o bibolde h’o Junāne.
ACT.19.11	He o Devel kerelas but biǧāndle būt’a e Pavloskre vastentsa.
ACT.19.12	He lenas lestar poxtane vaj nakheskre poxtanōre, he anenas len ko nasvāle, he o nasvālipen he o bilāče vōd’a gēle avri lendar.
ACT.19.13	Pales, varehave bibolde, have phiren pro drom, xoxāne Devleskre Manuša, l’ile te vakeren e Rajeskro Ježišiskro Nav upral odolende, have ehas e bilāče vōd’entsa, he phende, Amen vakeras tumenge a bāra sovl’aha prek’o Ježišis, pal havoneste vakerel o Pavlos.
ACT.19.14	He ehas efta čhāve, he lengro dad ehas o Skeva, biboldo, najbāreder manuš maškar o rašaja, he jon auka kerde.
ACT.19.15	He o bilāčo vōd’i phend’as pāle, E Ježišis prinǧārav, h’e Pavlos prinǧārav, uva tumen, ko san?
ACT.19.16	He o manuš, so ikerelas o bilāčo vōd’i, xut’il’as pre lende, tsrdind’as len tēle, he ehas zorāleder lendar, auka kaj jon prastanas avri oda kherestar, nange, he mārde andro ǧido mas.
ACT.19.17	He savore bibolde he savore Junāne have bešenas andro Efesos ǧānenas pal ada būt’i, he i dar pēl’as pre savorende, h’e Rajeskro Ježišiskro Nav avl’as bāreder.
ACT.19.18	He but 
ACT.19.19	He but odolendar, have kerde biǧāndle būt’a, ande peskre l’ila, he thārde len anglal savore manuša, he ginde ketsi lōve ehas o l’ila. Ehas panǧ‐var‐deš deš‐šel rupūne lōve.
ACT.19.20	Auka mre Devleskro Lav bāril’as but, he ehas zorāleder.
ACT.19.21	Pales, kana ada būt’a ehas kerde, pēl’as o Pavlos pro vōd’i, kana ǧalas maškar i Makedonia h’i Axaja, te ǧal undri Jeruzalema; he phend’as, Kana avava odoj, me pales kamav te dikhav i Rima.
ACT.19.22	Auka bičhad’as andri Makedonia duje manušen odolendar, have kerenas vaš leste, e Timoteos h’e Erastos, uva jov korkoro bešelas varehave čhon andri Azia.
ACT.19.23	Akanate ehas odoj but xanǧārde viki.
ACT.19.24	Jek manuš, so bučolas Demetrios, rupeskro, havo kerelas rupūne kherōre vaš i Diana, delas but lōve e būšengrenge.
ACT.19.25	He kediñas len jekhethāne, he odole būt’engren, have kerenas auk’ada būt’i har jon, he phend’as, Raja, tumen ǧānen, kaj ada būt’atar amen sam barvāle.
ACT.19.26	Tumen dikhen he šunen, har na korkoro andro Efesos, uva šaj phenes, maškar savori Azia, adava Pavlos zorāl’il’as but manušen andro jilo, he len parud’as, he phenel, Nāne devla, so ehi kerde e vastentsa.
ACT.19.27	Nāne korkoro i dar, kaj ada amāri būt’i avela či; uva i bāri Dianakri Kangeri šaj avela ǧungal’i, he lakro bāro šukaripen šaj avela či. He savori Azia he savori phuv mangel pes ke late.
ACT.19.28	He kana šunde akada lava, ehas pherde a xol’aha, he dine viki, he phende, Bāri ehi i Efesoskri Diana.
ACT.19.29	He savoro foros ehas xanǧārdo upre, he kana l’ile e Gajos h’e Aristarxos, manušen kathar i Makedonia, have kerenas būt’i e Pavloha, prastanas jekhethāne andro teatros.
ACT.19.30	He kana o Pavlos kamelas te ǧal andre ko manuša, o Sikl’ārde les na mukenas.
ACT.19.31	He varehave najbāreder manuša andri Azia, havonen jov kamelas, bičhade ke leste 
ACT.19.32	Varehave phende jek, varehave aver, he o manuša jekhethāne ehas xanǧārde, he buter lendar na ǧānenas, soske pēle ke peste.
ACT.19.33	He tsrdinde e Aleksandros avri kathar o but manuša, he o bibolde trādinde les anglal. He o Aleksandros thod’as peskro vast upre, he kamelas pes te čačārel angal o manuša.
ACT.19.34	A kana prinǧārde, kaj ehi biboldo, savore jekha gōd’aha dine viki duj ōri, he phende, Bāri ehi i Efezianskā Diana.
ACT.19.35	He kana o foroskro čhinipnaskro lačārd’as e manušen, phend’as, Tumen, Efezianskā manuša! Ko na ǧānel, kaj o Efeziansko foros pes mangel ke bāri devl’ikāñi daj, ki Diana, he ko kaštūno manuš, bavo pēl’as kathar o Zeos?
ACT.19.36	Te hi auka, kaj o manuš našt’i vakerel mamuj adala būt’a, ačhen! he ma vakeren! he ma keren diliñipen!
ACT.19.37	Tumen liged’an adaj akadale manušen, have na čōren andre kangera, he jon pes na košen tumāra devl’ikāna daha.
ACT.19.38	Odoleske o Demetrios he o būt’engre, have ehi leha, te kamen vareso e manušestar, o Bāro Lav ehi phrādo. Te hi bičhade, muk te vakeren o jek mamuj avreste.
ACT.19.39	A te phučen pal āver būt’a, oda avena kerde maškar o čhibāle.
ACT.19.40	Ehi amen i dar, kaj jon pes phučena amendar pal adad’iveskre bāre viki, he amen našt’i phenas, soske pēl’am ke peste jekhethāne.
ACT.19.41	He kana auka vakerd’as, mukl’as e manušen te ǧan avri.
ACT.20.1	Pales, kana e viki ačle, o Pavlos vičind’as savore Sikl’ārden t’aven ke peste, he zorāl’il’as len, he gēl’as avri andri Makedonia.
ACT.20.2	He pales, kana gēl’as maškar oda phuva, avl’as andro Junāñipen.
ACT.20.3	He bešelas trin čhon odoj. He kana kamelas te ǧal pal o pāñi andri Siria, o bibolde les užārenas. Odoleske pēl’as pre gōd’i te ǧal pāle maškar i Makedonia.
ACT.20.4	He o Sopater kathar i Berea, h’o Aristarxos h’o Sekundos kathar i Tezalonia, h’o Gajos kathar i Derba, h’o Timoteos, h’o Tixikos, h’o Trofimos kathar i Azia gēle leha andri Azia.
ACT.20.5	Jon gēle anglal, he užārde amen andro Troāšis.
ACT.20.6	He pales, kana o manuša xale o bišutlo mārro, gēl’am kathar e Filipi pal o pāñi, he avl’am ke lende andro Troāšis panǧe d’ivesa, he odoj bešahas efta d’ivesa.
ACT.20.7	He o jek d’ives, kana o Sikl’ārde pēle ke peste te phagen o mārro, o Pavlos len sikl’ārelas, odoleske, kaj jon kamenas te ǧal tajsa avri. Vakerelas aži jepaš‐rat.
ACT.20.8	He ehas but dud andro uprūno kherōro, kaj ehas jekhethāne.
ACT.20.9	He bešelas andri khereskri xev varehavo terno manuš, so bučolas Eftixos, he ehas sūto but. Har o Pavlos but vakerelas, ehas sūto, he pēl’as tēle kathar e trito xev. He jon les l’ile upre, mulānes.
ACT.20.10	He o Pavlos gēl’as tēle, pēl’as pre leste, l’il’as les andra peskre musa, he phend’as, Ma roven, ehi ǧido.
ACT.20.11	Kana avl’as pāle upre, phagl’as o mārro, he xal’as, he vakerd’as but až’andri rat. Pales gēl’as avri.
ACT.20.12	He ligede e rākles ǧides, he lengro jilo ehas but lokeder.
ACT.20.13	Amen gēl’am anglal pal o pāñi až’andro Asos. Odoj kamahas te lel e Pavlos, odoleske, kaj auka vičind’as, he jov korkoro kamelas te ǧal pro drom.
ACT.20.14	He kana avl’as ke amende andro Asos, l’il’am les, he avl’am andri Mitilena.
ACT.20.15	He gēl’am avri odotar, he avl’am tajsa paš o Xios. Pales, tajsa avl’am andro Samos. Bešl’am andro Trogilium, he pales, tajsa, gēl’am andro Miletos.
ACT.20.16	O Pavlos kamelas te ǧal pal o pāñi paš o Efesos, odoleske, kaj na kamelas te bešel andri Azia, he prastalas but, te šaj avel andri Jeruzalema Bāro D’ives e Devleskro Vōd’eskro.
ACT.20.17	He kathar o Miletos bičhad’as 
ACT.20.18	Kana avle ke leste, phend’as lenge, Tumen ǧānen, jekhe d’ivestar kana avl’om andri Azia, har somas tumentsa linaja he jevende.
ACT.20.19	He har me keravas mre Rajeskri būt’i lāče jileha, he har but xoxāñipena he but afsa avle pre mande, kana o bibolde, garude, man užārenas.
ACT.20.20	He har me na ikeravas tumendar či, so šaj avelas lāčo vaš tumende, a sikavavas, he sikl’āravas tumen angal o manuša, he andro sako kher.
ACT.20.21	He sikavavas e biboldenge h’e Junānenge har te pes laǧan ke mro Devel, he te pat’an andr’amāro Raj, o Ježišis Kristos.
ACT.20.22	Dikhen ak‐akana! Me ǧav andri Jeruzalema, phandlo andro vōd’i, he na ǧānav, so man odoj avela.
ACT.20.23	Korkoro ǧānav, kaj mre devleskro Vōd’i ehi jakhengro andro sako foros, he phenel, kaj o phand’ipen h’e dukha man avena.
ACT.20.24	Me na darav. Na kamav peskro ǧivipen but, he auka, šaj ǧav až’andro najpalūno d’ives andri baxt kaj te kerav e bāri būt’i, so l’il’om e Rajestar Ježišistar, te sikavav o Lāčo Lav pal mre Devleskri zor.
ACT.20.25	He akanak, dikhen! Me ǧānav, kaj tumen savore, maškar havonende me ǧavas he sikl’āravas pal e devleskri phuv, ñikana na dikhena mro muj pāle.
ACT.20.26	Odoleske kamav adad’ives kaj tumen te peske leperen, kaj o manušeskro rat nāne pre mande.
ACT.20.27	Me na ačhavas te tumenge sikavav savore mre Devleskre lava.
ACT.20.28	Dikhen pre peste! he pre savorende! O devleskro Vōd’i l’il’as tumen avri, t’aven raja upral lende, har pre bakre, te keren mre Devleskri Kangeri bāri, havi Jov kind’as peskre rateha.
ACT.20.29	G’ānav, kaj kana ǧava avri, o bilāče ruva avena maškar tumende, he na mukena e bakren ǧiden.
ACT.20.30	He ušt’ena manuša tumendar, have vakerena bidevleskre lava, ta te tsrden e Sikl’ārden pala peste.
ACT.20.31	Odoleske užāren phrāde jakhentsa! Leperen tumenge har me trin berš vakeravas, he rovavas, he xanǧāravas sakone manušes d’ives he rāt’i.
ACT.20.32	Ak‐akanak, phrala, me dav tumen andre mre Devleskre vasta, he andre leskri zor, he jov šaj tumen lačārel, he tumenge dela jek koter maškar savore odolende, have ehi makle mre Devlestar.
ACT.20.33	Me na kamavas ñikastar o sovnakaj, vaj o rup, vaj o uriben.
ACT.20.34	Jō, tumen korkore ǧānen, kaj adala vasta kerde būt’i vaš peste, he vaš odolende, have ehas mantsa.
ACT.20.35	Me sikad’om tumenge savoro, har, kana hi tumen būt’i, te keren auka: Den e bizorāle manušenge i zor! he leperen tumenge mre Rajeskre Ježišiskre lava, har phend’as, Ehi lāčeder angal mro Devel te del, har te lel.
ACT.20.36	He kana auka vakerd’as, pēl’as pre čanga, he mangelas pes savorentsa.
ACT.20.37	He savore but rovenas, he pēle pre Pavloskri meñ, he čhumidenas les.
ACT.20.38	He ikerenas i dukh buter, kana vakerelas, kaj les na dikhena pāle. He gēle leha až’ke pānengri.
ACT.21.1	Kana gēl’am avri lendar, phirahas pal o pāñi bibange dromeha až’andro Xōs. Pales, tajsa, gēl’am andro Rodos, he odotar gēl’am andri Patara.
ACT.21.2	He rakl’am jek pāñengri, havi phirelas andri Fenika. Gēl’am avri pal o pāñi.
ACT.21.3	He kana avl’am ko Kipros, mukl’am 
ACT.21.4	He rakl’am varehavonen Sikl’ārden. Bešl’am efta d’ivesa odoj, he jon phende e Pavloske preko Vōd’i, kaj te na ǧal andre Jeruzalema.
ACT.21.5	He kana bešl’am efta d’ivesa, gēl’am avri. Gēl’am pro drom, he savore manuša ligede amen ko drom, jon, he lengre ǧuvl’a, he lengre čhāvore, aži avahas avri e forostar, he pēl’am pre čanga paš o pāñi, he mangahas pes.
ACT.21.6	He pales, kana phend’am o jek avreste, Ačh mre Devleha, l’il’am a pāñengri, he jon gēle pāle khere.
ACT.21.7	He pales, kana gēl’am pal o pāñi kathar o Tiros, avl’am andro Ptolemais, he phend’am e phralenge, Javen saste, he bešl’am jek d’ives maškar lende.
ACT.21.8	He pales, tajsa, amen, e Pavloskre manuša, gēl’am avri, andri Kezaria. Gēl’am andr’ek kher, kaj bešelas o Filipos, Lāčo‐Laveskro andral o efta, he amen bešahas leha.
ACT.21.9	He ehas les štār čhaja, biromeskre, have vakerenas so avela.
ACT.21.10	He har bešenas but d’ivesa odoj, avl’as kathar i Judea varehavo Devleskro Manuš, so bučolas Agabūšis.
ACT.21.11	He kana avl’as k’amende, l’il’as o Pavloskro šelo, 
ACT.21.12	He kana adala šund’am, amen, he jon, have odoj bešenas, mangl’am les, te na ǧal andri Jeruzalema.
ACT.21.13	Pales phend’as o Pavlos pāle, So kamen tumen, kaj tumen roven, he phagen mro jilo? Me kamav te ǧav andri Jeruzalema, na korkoro te šaj man phanden, uva te merav vaš mre Rajeskro Ježišiskro Nav.
ACT.21.14	He kana na kamelas, kaj amen te les ikeras, ačl’am, he phend’am, So kamel o Devel, muk t’avel.
ACT.21.15	He pal ada d’ivesa l’il’am amāre verda, he gēl’am andri Jeruzalema.
ACT.21.16	Gēle amentsa varehave Sikl’ārde andral i Kezaria, he ligede peha e Mnasonos, phure Sikl’ārdes kathar o Kipros, he amen kamaha te bešas andra leskro kher.
ACT.21.17	He kana avl’am andri Jeruzalema, o phrala amen l’ile a baxtaha.
ACT.21.18	He pales, tajsa, o Pavlos gēl’as amentsa ko Jakubos, he savore Najphureder ehas odoj.
ACT.21.19	He kana lenge phend’as Ačhen saste, vakerd’as jek pal āver so o Devel kerd’as maškar o gāǧe peskra bāra būt’aha.
ACT.21.20	He kana šunde, hašārde e Rajes, he phende leske, Tu dikhes, phrala, kaj ehi but dešel bibolde, have pat’an, he savore ikeren o Bāro Lav e zorāle jileha.
ACT.21.21	He jon šunde, har tu sikl’āres savore bibolden, have ehi maškar o gāǧe, te muken e Mojžišis, he te na čhinen lengre čhāvoren andro mas, he te na ǧan pal o phurāne keribena.
ACT.21.22	So ehi odova? O manuša čāčes perena ke peste jekhethāne, kana šunena, kaj tu avl’al adaj.
ACT.21.23	Ker auka, har amen tuke phenas! Ehi amen štār manuša, have kerde sovel.
ACT.21.24	Le len! he ker tut lentsa bi‐e‐mel! he potsin vaš lende, kaj te čhinen peskre bala! Auka savore ǧānena, kaj odova, so pal tute šunde, nāne či. Tu korkoro ǧas pro lāčo drom, he ikeres o Bāro Lav.
ACT.21.25	Akanak 
ACT.21.26	Ak‐akanak o Pavlos l’il’as e manušen, he pales, tajsa, kerd’as pes lentsa bi‐e‐mel, he gēl’as andre kangeri te pes sikavel e manušenge, kana ehas pal o mel’ale d’ivesa, kaj te čhinen jekhe štāreprrengres vaš sako 
ACT.21.27	O efta d’ivesa ehas auka kerde, he kana o bibolde kathar i Azia les dikle andri kangeri, xanǧārde savore manušen, he thode peskre vasta upral leste.
ACT.21.28	He dine viki, 
ACT.21.29	Angleder jon dikhenas leha andro foros e Trofimos, Efezānos, he pēle pre gōd’i, kaj o Pavlos les liged’as andri kangeri.
ACT.21.30	He savoro foros ehas xanǧārdo, he o manuša prastanas jekhethāne, he l’ile e Pavlos, he tsrdine les avri a kangeratar, he najekvār o vudāra ehas phandle.
ACT.21.31	He har kamenas les te mudāren, o šereskro lurdo šund’as o lav, har savori Jeruzalema ehas xanǧārd’i.
ACT.21.32	He najekvar l’il’as e lurden h’e šelengren, he prastalas tēle ke lende, he kana dikle e šereskres h’e lurden, ačle, he na mārde e Pavlos.
ACT.21.33	Pales o šereskro avl’as pašal, he l’il’as les, he vičind’as te les phanden e sastrentsa, he phučl’as, Ko ehi? he So kerd’as?
ACT.21.34	He varehave maškar o but manuša dine viki; varehave phende jek, varehave aver, he kana našt’i ǧānelas o čāčipen, odoleske kaj ehas bāre viki, vičind’as te les liǧal andro rajkāno kher.
ACT.21.35	He har kamelas te ǧal upre andro kher, ehas ligedo e lurdendar, odoleske, kaj o manuša ehas but xanǧārde.
ACT.21.36	He but manuša avle pal leste, he denas viki, 
ACT.21.37	He kar kamenas te liǧan e Pavlos andro rajkāno kher, phend’as e šereskreske, Šaj vakerav tuha? He phend’as, G’ānes te vakeres Junānes?
ACT.21.38	Na sal tu odova Egipt’ānos, havo angleder kerd’al xanǧārd’ipen? he na liged’al andri čuči phuv štārvardeš šel manušen, have mudāren?
ACT.21.39	Uva o Pavlos phend’as pāle, Me som biboldo kathar o Tarzos andri Kilika, foroskro andr’ek bāro foros, he mangav tut savore mre jileha te man mukes te vakerav e manušentsa.
ACT.21.40	He kana les mukl’as, o Pavlos terd’il’as odoj, kaj ǧas upre andro kher, he kerd’as peskre vasteha angal o manuša, he kana na vakerde, vakerd’as lentsa andri biboldengri čhib, he phend’as,
ACT.22.1	Manuša, phrala, dada, šunen mro mangipen, so akāna kerav tumenge!
ACT.22.2	He kana šunde, kaj vakerel lentsa andri biboldengri čhib, ačle inke buter te vakeren, he phend’as,
ACT.22.3	Me som čāčes biboldo, ūlo andro Tarzos andri Kilika. Me bāril’om andr’adava foros paš o Gamalielos, he somas sikl’ārdo lāčes pal o dadengro Bāro Lav, he somas savore jileha mre Devleha, har tumen savore adad’ives.
ACT.22.4	Māravas, našavavas, phandavas e muršen h’e ǧuvlen, he davas len andro stariben.
ACT.22.5	Har o Učo Rašaj čačārel vaš mande, he savore Najphureder, havonendar me l’il’om l’ila ko phrala, he gēlom andro Damaskos te liǧav phandlen andri Jeruzalema odolen, have ehas odoj, ta te len i phāgi.
ACT.22.6	Avl’as, kaj har phiravas, he har somas paš o Damaskos auka jepaš‐d’ives, najekvar avl’as bāro pārñipen pašal mande kathar o uprūno devel.
ACT.22.7	He pēl’om pri phuv, he šund’om vika, havi mange phend’as, Savlu! Savlu! soske man māres?
ACT.22.8	He me phend’om pāle, Ko sal tu, Raja? He phend’as mange, Me som o Nazaretsko Ježišis, so māres.
ACT.22.9	He jon, have ehas mantsa čāčes dikle, he daranas pes, a na šunde i vika, so vakerelas mantsa.
ACT.22.10	He me phend’om, So kerava, Raja? He o Raj phend’as mange, Ušt’i, ǧa andro Damaskos, he odoj phenena tuke savoro, so kereha!
ACT.22.11	He kana našt’i dikhavas, odoleske kaj ehas but pārno, o manuša, have ehas mantsa, ligede man e vasteha, he avl’om andro Damaskos.
ACT.22.12	He o Ananiāšis, devleskro manuš, so ikerelas o Bāro Lav, he ehas prinǧārdo har lāčo manuš maškar savore bibolde, have odoj bešenas,
ACT.22.13	Jov avl’as ke mande, he terd’il’as, he phend’as mange, Phrala, Savlu! dikh! He najekvar dikl’om pre leste.
ACT.22.14	He phend’as, O Devel amāre dadengro l’il’as tut avri, ta te ǧānes so jov kamel, he te dikhes oda čāče Manušes, he te šunes i vika leskre mostar.
ACT.22.15	Tu aveha leskro jakhengro vaš savore manuša, te phenes so dikl’al he šund’al.
ACT.22.16	Ak‐akanak, Soske ačhes? Ušt’i! Jav boldo! Mor tre bilāči būt’i avri e pāñeha! Vaker e Rajeskro Nav!
ACT.22.17	He kana avl’om pāle andri Jeruzalema, har mangavas andri kangeri, pēl’om andro sūno.
ACT.22.18	Dikl’om les, he phend’as mange, ǧa sik avri e Jeruzalematar! O manuša na pat’ana, so tu pal mande vakereha.
ACT.22.19	He phend’om, Raja, tumen ǧānen, kaj me davas e manušen andro stariben, he kaj māravas andri sako biboldengri kangeri adalen, have tuke pat’anas.
ACT.22.20	He kana o jakhengro, o Stefanos, denas peskro rat až’andro meriben, me terd’ovavas paše, he kamavas kaj jov te merel, he ikeravas o uribena vaš odolende, have les našade.
ACT.22.21	He phend’as mange, G’a avri! Me bičhavav tut dur adatar ko gāǧe.
ACT.22.22	He jon šunde adava leskro lav, he dine viki, he phende, Trād adale manušes avri a phuvatar! Nāne lāčes t’avel ǧido.
ACT.22.23	He har denas viki, he čhivrdenas peskro uriben pestar, he čhivrdenas čik andri balval,
ACT.22.24	O šereskro vičind’as, kaj te les liǧal andro rajkāno kher, he vičind’as te les māren, auka kaj te ǧānen o čāčipen, soske o manuša denas viki auka but mamuj leste.
ACT.22.25	He har les phandenas e šelentsa, o Pavlos phend’as e šelengreske, havo ehas paše, Ehi muklo te māres jekhe Rimanos, kana leskro bilāčipen inke nāne sikado?
ACT.22.26	Kana o šelengro odova šund’as, gēl’as, he phend’as e šereskreske, De trat’ so keres! Adava manuš ehi Rimanos.
ACT.22.27	Pales avl’as o šereskro, he phend’as leske, Phen mange, sal tu Rimanos? He jov phend’as, Jō, som.
ACT.22.28	H’o šereskro phend’as pāle, Me diñom but love, kaj t’avav Rimanos. He o Pavlos phend’as, Me ūl’om Rimanos.
ACT.22.29	Pales najekvar odola, have kamenas te les šunen, gēle avri lestar, he o šereskro korkoro daralas, kana ǧānelas, kaj o Pavlos, havones phandl’as, ehi Rimanos.
ACT.22.30	Pales, tajsa, kamelas te ǧānel čāčes, soske o bibolde vakerenas mamuj leste. L’il’as lestar o šele, he vičind’as e Najučeder Rašajen, he savore lengre manušen te pes sikaven, liged’as e Pavlos tēle, he thod’as les angal lende.
ACT.23.1	He o Pavlos dikl’as pro bāre manuša phusade jakhentsa, he phend’as, Manuša, phrala, me ǧid’om angal mro Devel, savoro lāčipen andre mro jilo, až’ andr’ adad’ives.
ACT.23.2	He o Učo Rašaj, o Ananiāšis, vičind’as adalen, have ehas pašal leste, te les māren pro muj.
ACT.23.3	He o Pavlos phend’as leske, O Devel mārela tut, tu pārno bara! Bešes adaj te phenes avri pre mande o čāčipen, he vičines te man māren mamuj o Bāro Lav?
ACT.23.4	He odola, have ehas pašal phende, Tu tromas te tut košes e Devleskre Uče Rašaha?
ACT.23.5	Pales phend’as o Pavlos, Me na ǧāndl’om, phrala, kaj jov ehi o Učo Rašaj. Ehi čhindo, Ma vaker bilāčes pal o Najbāreder tre manušengro.
ACT.23.6	Kana o Pavlos dikl’as, kaj jek koter ehi Sadukejskā, h’āver ehi Farizejskā, diñas vika angal o bāre manuša, 
ACT.23.7	He kana vakerd’as auka, o Farizejskā he o Sadukejskā manuša pes mārenas, he o manuša ehas ulade.
ACT.23.8	O Sadukejskā manuša phenen, kaj nāne ušt’iben kathar o mūle, nāne devleskro bičhado, nāne Vōd’i; korkoro o Farizejskā manuša vakeren, kaj ehi so‐duj.
ACT.23.9	He ehas bāri vika, he o čhinipnaskre, have ehas e Farizejskā manušentsa, ušt’ile upre, he mārenas pes, he vakerde, Amen na rakhas bilāčipen andr’adava manuš; te hi auka, kaj jek Vōd’i, vaj jek devleskro bičhado vakerd’as leha, nāne lāčes te māras mamuj amāro Devel.
ACT.23.10	He kana avle bāre viki, o šereskro lurdo daralas, kaj te les na keren kotera, he vičind’as e lurden te ǧan tēle, he te les len a zōraha avri lendar, he te les liǧan andro rajkāno kher.
ACT.23.11	He tajsa, rāt’i, o Devel terd’ilas paš leste, he phend’as, Ačha lāče jileha, Pavlu! Har tu pal mande vakerd’al andri Jeruzalema, auka tu aveha mre jakhengro andri Rima.
ACT.23.12	He kana ehas d’ives, varehave bibolde pēle ke peste jekhethāne, he phandle pes a sovlaha, he phende, kaj na xana, he na piena, aži kaj te na mudāren e Pavlos.
ACT.23.13	H’ehas buter har štārvardeš manuša, have kerde ada sovel maškar peste.
ACT.23.14	He jon avle ko Najbāreder Rašaja, he ko Najphureder Manuša, he phende, Amen pes phandl’om a bāra sovlaha, kaj amen na xaha he na piaha, aži kaj te na našavas e Pavlos.
ACT.23.15	Ak‐akanak, tumen, bāre manuša, ǧan! he phenen e šereskreske, te les liǧal tēle tajsa ke tumende, har tumen kamen te les šunen lāčeder pal varehavi būt’i, he amen, kana avela pašal, užāraha te les našavel.
ACT.23.16	He kana o čhāvo a Pavloskra pheñakro šund’as, kaj les užāren, gēl’as andro rajkāno kher, he vakered’as e Pavloha.
ACT.23.17	Pales o Pavlos vičind’as jekhe šelengres t’avel ke peste, he phend’as, Liǧal adale rākles ko šereskro! Ehi les vareso te leske phenel.
ACT.23.18	L’il’as les, liged’as les ko šereskro, he phend’as, O Pavlos, o phandlo manuš, vičind’as man t’avel ke peste, he mangl’as man te liǧav adale rākles ke tute. Ehi les vareso, te tuke phenel.
ACT.23.19	He o šereskro lurdo les l’il’as e vasteha, he gēl’as leha avri e manušendar, he phučl’as pes lestar, So kames te mange phenes?
ACT.23.20	He jov phend’as, O bibolde ehi jekha gōd’aha, he mangen tut, te liǧas e Pavlos tajsa angal o bāre manuša, odoleske, har phenen, kaj te pes phučen lāčeder pal varehavi būt’i.
ACT.23.21	Ma šun len! Užāren buter har štārvardeš manuša, have pes phandle a sovlaha, kaj na xana, he na piena, aži kaj te les na našaven. Ak‐akanak užāren tro lav.
ACT.23.22	He o šereskro lurdo mukl’as e rākles te ǧal, he phend’as leske a zōraha, Ma phen ñikaske, kaj tu mange sikad’al adala būt’a.
ACT.23.23	He vičind’as t’aven ke peste duj šelengre, he phend’as, Muken duj‐šel lurden, he eftavardeš grasteskren, he duj‐šel xārreskren te ǧan rāt’i andri Kezaria!
ACT.23.24	He den lenge grasten! te šaj thoven e Pavlos pre lende, he te les liǧan sastes ko Feliksos, o Najbāreder Themeskro.
ACT.23.25	He čhind’as jek l’il auka:
ACT.23.26	O Klaudios Lisiāšis bičhavel ke tute, he phenel, Jav sasto, but lāčo Themeskro Feliksos.
ACT.23.27	O bibolde l’ile adale manušes, he kamenas te les našaven. Me avl’om e lurdentsa, he l’il’om les avri ǧidones. Me prinǧārd’om, kaj jov ehi Rimanos.
ACT.23.28	He kana kamavas te ǧānav, soske jon phende, kaj ehi bilāčo manuš, thod’om les avri angal lengre bāre manuša.
ACT.23.29	He dikl’om, he jon phende, kaj 
ACT.23.30	He kana mange phende, har o bibolde užārenas adale manušes, na ačl’om, he bičhad’om ke tute. Vičind’om leskre mamujengren te phenen angal tute, soske keren mamuj leste. Ačh mre Devleha!
ACT.23.31	Pales, o lurde, har lenge ehas vičindo, l’ile e Pavlos, he ligede les rāt’i andro Antipatris.
ACT.23.32	Pales, tajsa, mukle e grasteskren te ǧan leha, he jon gēle pāle ko rajkāno kher.
ACT.23.33	He kana avle andri Kezaria, he dine e Themeskreske o l’il, ligede e Pavlos angal leste.
ACT.23.34	He pales, kana o Themeskro gind’as 
ACT.23.35	Šunava tut, phend’as, kana avena tre mamujengre. He vičind’as, te les ikeren andro Herodoskro čhibāleskro kher.
ACT.24.1	He palo panǧ d’ives, o Učo Rašaj, o Ananiāšis, gēl’as tēle e Najphurederentsa h’e čhibengreha, so bučolas Tertulos, havo vakerd’as e Themeskreha mamuj o Pavlos.
ACT.24.2	He kana les vičinde avri, o Tertulos l’il’as te vakerel mamuj leste, he phend’as, Tel tute amen ǧid’am lāčes, he jon keren amāre manušenge but lāče būt’a odoleske, kaj tu sal god’aver.
ACT.24.3	Auka ehi amen sako d’ives andri sako phuv, Feliksos, he amen parikēras tut.
ACT.24.4	Na kamav te tut kiñārav 
ACT.24.5	Amen prinǧārd’am adale manušes; nāne kamlo; xanǧārel savore bibolden andri sako phuv, he ehi najbāreder upral jek koter e Nazaretskā manušengro.
ACT.24.6	He ǧalas adaj he odoj te kerel e Kangeri bidevleskri, he amen les l’il’am, he kamahas te les del i phāgi.
ACT.24.7	Uva o šereskro lurdo, o Lisiāšis, avl’as k’amende, he bāra zōraha l’il’as les avri amāre vastendar.
ACT.24.8	He vičind’as leskre mamujengren t’aven ke tute, he šaj tut phučes lendar, ta te prinǧāres adala savore būt’a, so amen vakeras mamuj leste.
ACT.24.9	He o bibolde ehas jekha gōd’aha leha, he phende kaj adala būt’a ehi auka.
ACT.24.10	Pales o Pavlos phend’as pāle, kana o Themeskro kerd’as peskre vasteha te šaj vakerel. Me ǧānav, kaj tu salas but berš čhibālo vaš adala manuša. Hašārav man, odoleske, te šaj vakerav pal peste.
ACT.24.11	Šaj xal’oves, kaj angalo dedušuj d’ivesa me gēl’om andri Jeruzalema te pes mangav.
ACT.24.12	Andri kangeri ñiko man na dikl’as te vakerav mamuj o manuša, he me na xanǧārd’om e manušen, na andre biboldengri kangera, na andro foros.
ACT.24.13	Jon našt’i čačāren odova, so vakeren mamuj mande.
ACT.24.14	Me tuke phenav e phrāde jileha, kaj odova, so vakeren »xoxāno sikl’āriben«, ehi auka: Mangav pes ke mro Devel, o Devel mre dadengro, he pat’av odoleske, so ehi čhindo andro Bāro Lav, he andro Devleskre Manušengre l’ila;
ACT.24.15	He odova, so jon pat’an, me korkoro užārav mre Devlestar; odova ehi, o ušt’iben e čāče h’e xoxāne manušengro kathar o mūle.
ACT.24.16	Auka kerav, kaj mro jilo te šaj avel bi‐e‐mel angal mro Devel he angal o manuša.
ACT.24.17	He pales, palo but berš me avl’om te dav peskre manušenge lōve he lāčipen.
ACT.24.18	He pales, varehave bibolde andral i Azia rakle man andri kangeri bi‐e‐mel. Nahas but manuša; nahas but viki.
ACT.24.19	Muk adale manušen t’aven adaj angal tute, he te hi len vareso mamuj mande, muk te vakeren!
ACT.24.20	Te šaj rakle varehavo bilāčipen andra mande, kana somas angal o bāre manuša, muk e manušen te vakeren!
ACT.24.21	Ehi korkoro adava: Me kerd’om viki maškar lende, he phend’om, Tumen man phučen adad’ives pal o ušt’iben kathar o mūle.
ACT.24.22	He kana o Feliksos adala šund’as, so lāčeder xal’ovelas, ikerd’as len, he phend’as, Kana o šereskro, o Lisiāšis avela, me ǧānava savori tri būt’i.
ACT.24.23	He vičind’as jekhe šelengres te lel e Pavlos, he te les mukel te ǧal, he te mukel sakone manušes, havo les ǧānel, t’avel ke leste, vaj te kerel leskri būt’i.
ACT.24.24	He pal varehave d’ivesa, kana o Feliksos avl’as peskra ǧuvl’aha, havi ehas bibold’i, bičhad’as vaš o Pavlos, he šund’as 
ACT.24.25	He har vakerelas pal o lāčipen, he o bi‐o‐māt’ipen, h’i phāgi so avena, o Feliksos izdral’as, he phend’as pāle. G’a akanak pre tro drom, he kana man avela jek d’ives, me tut vičinava t’aves ke mande.
ACT.24.26	Užārelas, kaj o Pavlos leske dela o lōve, te les mukel te ǧal. Odoleske bičhavelas pal leste inke buter, he vakerelas korkoro leha.
ACT.24.27	A pal duj berš, o Portios Festos avl’as andro Feliksoskro kher. O Feliksos kamelas te kerel lāčes e biboldenge, he mukl’as e Pavlos phandles.
ACT.25.1	Kana o Festos avl’as andr’odova them, pal trin d’ivesa gēl’as upre kathar i Kezaria andri Jeruzalema.
ACT.25.2	Pales o Učo Rašaj he o najbāreder bibolde vakerde leha mamuj o Pavlos he les mangenas.
ACT.25.3	He kamenas, kaj jov te bičhavel vaš leste andri Jeruzalema, pro drom te auka šaj les užāren, te les mudāren.
ACT.25.4	Uva o Festos vičind’as pāle, te ikeren e Pavlos andri Kezaria, he phend’as, Me ǧava sik odoj.
ACT.25.5	Te hi varehave tumendar, so šaj aven mantsa, javen! he te hi adava manuš bilāčo, vakeren mamuj leste!
ACT.25.6	He pales, kana bešl’as buter har deš d’ivesa maškar lende, gēl’as tēle andri Kezaria, he pales, tajsa, bešl’as pro čhibāleskro bešipen, he vičind’as, te liǧan e Pavlos.
ACT.25.7	He kana jov avl’as, o bibolde, have avle kathar i Jeruzalema ehas terde pašal, he vakerenas but mamuj o Pavlos. Našt’i čačārenas peskre lava.
ACT.25.8	He jov phend’as pāle vaš peste, Me na kerd’om či, na mamuj e biboldengro Bāro Lav, na mamuj o Thagār.
ACT.25.9	Uva o Festos kamelas te kerel lāčes e biboldenge, he phend’as pāle e Pavloske, Kames te ǧas andri Jeruzalema, ta t’avav tro čhibālo odoj pal ada būt’a?
ACT.25.10	Pales phend’as o Pavlos, Me som terdo angal o Thagāreskro bešipen. Muk te man sikaven adaj o čāčipen. Mamuj o bibolde me na kerd’om či, har tu lāčes ǧānes.
ACT.25.11	Te som bilāčo, he te kerd’om varehavo bilāčipen, muk t’avav našado! kamav te merav! Uva te phenen vareso mamuj mande, so nāne čāčo, ñiko našt’i man del andra lengre vasta. Irinav man ko Thagār.
ACT.25.12	Pales o Festos, kana vakerd’as e bāre manušentsa, phend’as pāle. Irind’al tut ko Thagār? Ko Thagār tu ǧaha.
ACT.25.13	He pal varehave d’ivesa o Najbāreder, o Agripa, he i Bernika avle andri Kezaria te phenen e Festoske, Jav sasto.
ACT.25.14	He pales, kana bešle but d’ivesa odoj, o Festos sikad’as e Najbāredereske i Pavloskri būt’i, he phend’as, O Feliksos phandl’as jekhe manušes.
ACT.25.15	He o Uče Rašaja, he o biboldengre Najphureder manuša vakerde mantsa pal leste, kana somas andri Jeruzalema, he kamenas, kaj o čhibāleskro t’avel phendo mamuj leste.
ACT.25.16	He me lenge phend’am pāle, O Rimañi ñikana na muken e phandle manušes te merel angleder, har te na terd’ol angal peskre mamujengre; he hi muklo te vakerel vaš peste pal o bilāčipen, so phenen avri mamuj leste.
ACT.25.17	Odoleske, kana jon avle, me sik tajsa bešl’om pro čhibāleskro bešipen, he vičind’om te liǧan e manušes andre.
ACT.25.18	He kana leskre mamujengre ušt’ile, na phende oda lava, so me lendar užāravas.
ACT.25.19	He ehas len vareso mamuj leste, so perel ke lengre xoxāne sikl’āribena, pal varehavo manuš, o Ježišis, so ehi mūlo. He o Pavlos phenel, kaj ehi ǧido.
ACT.25.20	Me somas duje gōd’entsa pal ada būt’a, he phend’om leske, Kames te ǧas andri Jeruzalema te tut šunen pal ada būt’a?
ACT.25.21	He kana o Pavlos mangl’as te les ikeren, aži o Avgustos les šunela avri, me vičind’om te les ikeren, aži les bičhavava ko Thagār.
ACT.25.22	Pales o Agripa phend’as e Festoske, Me korkoro kamav te šunav adale manušes. Tajsa, phend’as, tu les šuneha.
ACT.25.23	He tajsa, kana o Agripa he i Bernika avle, urde but šukar, jov gēl’as andro čhibāleskro kher e šereskre lurdentsa h’e najbāreder manušentsa andro foros. O Festos vičind’as, he jon ligede e Pavlos avri.
ACT.25.24	He o Festos vakerd’as, Tu, Najbāreder Agripa, he tumen savore manuša, have san adaj maškar amende, dikhen pr’adava manuš! Savore bibolde, adaj, he andri Jeruzalema vakerde mantsa mamuj leste, he denas viki, he phende, Nānne lāčes kaj t’avel ǧido dureder.
ACT.25.25	He kana dikl’om, kaj 
ACT.25.26	Našt’i čhinav pal leste či ke mro bāro raj. Odoleske me les liged’om avri angal tumende, he angal tute, Najbāreder Agripa, he pales, kana tu lestar savoro šund’al, šaj vareso čhinav.
ACT.25.27	Me na som god’aver, kana bičhavav jekhe phandle manušes, he na sikavav e bilāče būt’a, so ehi phende mamuj leste.
ACT.26.1	Pales o Agripa phend’as e Pavloske, O manuša tut muken, te vakeres vaš peste. He o Pavlos thod’as peskro vast avri, he phend’as pāle vaš peste.
ACT.26.2	Me som baxtālo, Najbāreder Agripa, kaj šaj vakerav adad’ives vaš peste, 
ACT.26.3	G’ānav, kaj tu sal sikl’ārdo andro phurāne keribena, he andre būt’a, so keren o bibolde. Odoleske mangav tut, te man šunes, he te tut na xol’āres.
ACT.26.4	O bibolde ǧānen har me ǧid’om ternestar he har ǧid’om angleder maškar peskre manuša andri Jeruzalema.
ACT.26.5	He jon man prinǧārde kathar o anglūno d’ives, he šaj sikaven, kaj me ǧid’om Farizeos, pal o najphāreder sikl’āriben amāre manušengro.
ACT.26.6	Ak‐akanak me som adaj. Šuneha, soske me užārav i sovel, so mro Devel phend’as amāre dadenge.
ACT.26.7	He amāre dešuduj khera užāren, kaj ada sovel avela, he d’ives e rāt’i keren vaš mro Devel. Odoleske, kaj amen užāras, Najbāreder Agripa, o bibolde vakeren mamuj mande.
ACT.26.8	Soske tumen našt’i pat’an, kaj o Devel lela o mūle avri?
ACT.26.9	Čāces pat’avas, kaj ehi lāčeder te kerav but būt’a mamuj o Nazaretsko Ježišiskro Nav.
ACT.26.10	Auka me kerd’om andri Jeruzalema, he pales phandl’om but devleskre manuša andro stariben, kana man o Najučeder Rašaja mukle; he kana ada manuša ehas mudārde, me diñom vika mamuj lende.
ACT.26.11	He but‐var me lenge davas phāgi andra sako biboldengri kangeri, he bāra zōraha keravas len te pes košen, he me somas but xol’ārdo mamuj lende, he māravas len, až’andro biǧāndle fori.
ACT.26.12	He pales, har ǧavas andro Damaskos, he ehas man i zor he o lav kathar o Najbāreder Rašaja,
ACT.26.13	Ehas auka jepaš‐d’ives, Najbāreder, kana me dikl’om pro drom jek pārñipen, buter har o kham, so pēl’as kathar o uprūno devel, he thārd’as pašal mande, he pašal odolende, have phirenas mantsa.
ACT.26.14	He kana amen pēl’am pri phuv, me šund’om jek vika, so vakerelas mantsa, he phend’as andri biboldengri čhib, Savlu! Savlu! soske man māres? Ehi tuke zorālo, te māres mamuj o kārre.
ACT.26.15	He me phend’om, Ko sal tu, Raja? He jov phend’as, Me som o Ježišis, haves tu māres.
ACT.26.16	Ušt’i pre prre! Me man tuke sikad’om odoleske, kaj te tut kerav telūnes, he jakhengres pal oda būt’a, so tu dikl’al, he pal e būt’a, andra havonende me man tuke sikavava.
ACT.26.17	He me tut lava avri e manušendar h’e gāǧendar, he me tut ak‐akanak bičhavava ke lende.
ACT.26.18	Ta te phraves lengre jakha, te len irines kathar o kāl’ipen ko pārñipen, he kathar i bengeskri zor ke mro Devel, kaj lengre bilāče būt’a t’aven mukle, he kaj te len koter maškar odolende, have ehi bolde e pat’avibnaha, so ehi andra mande.
ACT.26.19	He pales, Najbāreder Agripa, me šund’om 
ACT.26.20	Angleder me odova sikavavas e manušenge, have bešen andro Damaskos, he andri Jeruzalema, he maškar savori biboldengri phuv; he pales 
ACT.26.21	Odoleske o bibolde man l’ile andri kangeri, he kamenas te man našaven.
ACT.26.22	Ak‐akanak me l’il’om e devleskri zor, he me som auka až’andr’adad’ives, he phenav so me dikl’om e tikneske h’e bāreske, he na vakerav či, korkoro oda būt’a, so o Devleskre Manuša he o Mojžišis phende, kaj avena.
ACT.26.24	He har jov auka vakerelas pal peste, o Festos phend’as a bāra vikaha, Pavlu! tu na ǧānes, so tu vakeres! O bāro sikl’āripen kerel tut dilines.
ACT.26.25	Uva jov phend’as, Me na som dilino, but bāro Festos, me korkoro vakerav čāče he god’aver lava.
ACT.26.26	O Najbāreder ǧānel ada būt’a, he angal leste me vakerav bi‐e‐dar. Me ǧānav lāčes, kaj nāne garudo lestar či. Ada būt’i na has garud’i palal.
ACT.26.27	Najbāreder Agripa, pat’as e Devleskre Manušenge? G’ānav, kaj tu pat’as!
ACT.26.28	Pales, o Agripa phend’as e Pavloske, Inke čulo, he tu paruves mro jilo, kaj t’avav Kristoskro manuš.
ACT.26.29	O Pavlos phend’as, Kamav, vaš mre Devleskro Nav, kaj te pes keres har me; na korkoro tu, a savore manuša, have man adad’ives šunen; 
ACT.26.30	He kana auka vakerd’as, o Najbāreder ušt’il’as, he o Themeskro, he i Bernika, he odola, have bešenas lentsa.
ACT.26.31	He kana gēle avri, vakerde maškar peste, he phende, Adava manuš na kerel či, kaj te les mudāren, vaj te phanden.
ACT.26.32	Pales o Agripa phend’as e Festoske, Adava manuš pes irind’as ko Thagār. Te nahas auka, šaj ehas muklo te ǧal.
ACT.27.1	Avl’as o d’ives, kana amen kamahas te ǧal pal o pāñi andri Italia, he jon thode e Pavlos he aver phandle manušen andro vasta jekhe manušeskre, havo bučolas Julios, Avgustoskro šelengro.
ACT.27.2	He amen gēl’am andr’ek Adramitiumskā pāñengri, he phird’am avri pal o pāñi. Kamahas te phirel paš i Aziaskā phuv, he ehas amentsa o Makedonsko Aristarxos.
ACT.27.3	He pales, tajsa, avl’am andro Sidonos. He o Julios kerelas e Pavloha har jekhe rajeha, he mukl’as les te ǧal ke peskre manuša, te pes lačārel.
ACT.27.4	He pales, kana gēl’am avri odotar, phirahas paš o Kipros, odoleske, kaj i balval ehas mamuj 
ACT.27.5	He pales, kana gēl’am pal o Kilitskā‐Pamfilskā pāñi, avl’am andri Mira, jek foros andri Lizia.
ACT.27.6	He odoj o šelengro rakl’as jek pāñengri kathar i Aleksandria, so phirelas andri Italia, he thod’as amen andre.
ACT.27.7	He pales, kana gēl’am varehave d’ivesa polokes pal o pāñi, he inke n’avl’am paš o Gnidos, odoleske, kaj i balval amen na mukelas, gēl’am paš i Kreta, nadur a Salmonatar.
ACT.27.8	He amen inke na gēl’am dur odotar, kana avl’am ke’k phuv, so bučol o Šukar Pāñeskri Fori, he nadur odotar ehas o foros Lazea.
ACT.27.9	He pales, kana bešl’am but odoj, he kana ehas dilino te phirel pal o pāñi, odoleske kaj ehas pal o bokhakro d’ives, o Pavlos len zorāl’il’as.
ACT.27.10	He phend’as lenge, Raja, me dikhav, kaj pr’adava drom avela bilačārdo na korkoro odova, so ehi andri pāñengri, uva amenge avela bāri bibaxt.
ACT.27.11	Uva o šelengro pat’alas e rajeske andri pāñengri buter har odole lavenge, so phend’as o Pavlos.
ACT.27.12	He odoleske, kaj o pāñeskro foros nahas dosta bāro te šaj bešel odoj savoro jivend, o buter manuša phende, kaj kamen te ǧan odotar, te šaj aven andri Fenika, he te bešen savoro jivend odoj. Adava ehi jek pāñeskro foros andri Kreta ki‐e‐rat.
ACT.27.13	He kana i balval kathar o khameskro koter phurdelas polokes, pēle pre gōd’i, kaj ehas auka har kamenas. Phuterde o šelo, he phirde paš i Kreta.
ACT.27.14	He čulo pales, ušt’il’as jek bāri balval, so bučol Evroklidon.
ACT.27.15	He kana l’il’as i pāñengri, he našt’i ǧalas mamuj i balval, mukl’am la te ǧal.
ACT.27.16	He kana phirahas pr’ek phuv andro pāñi, so bučol Klauda, phāro ehas vaš amende t’avas ki pāñengri.
ACT.27.17	He kana l’ile i pāñengri upre, phandle la e šelentsa, he daranas, kaj te na peren andri kovl’i čik, he l’ile o poxtana upre, he ehas trādine dureder.
ACT.27.18	He tajsa i pāñengri but khelelas a zorāla balval’aha. Odoleske kerde i pāñengri loki.
ACT.27.19	He o trito d’ives amen amāre vastentsa čhivrdiñam o šele avri.
ACT.27.20	He kana amen but d’ivesa na dikl’am na o kham na e čerxeña, he kana jek bāri balval he o brešind avle pr’amende, pēl’am pre gōd’i, kaj našt’i avas ǧide pri phuv.
ACT.27.21	He pales, o Pavlos terd’il’as maškar lende, kana ehas but d’ivesa bokhālo, he phend’as, Raja, tumen sanas te mange šunen, te na ǧan kathar i Kreta. Auka avl’as pre tumende ada bibaxt.
ACT.27.22	Ak‐akanak me tumen vičinav t’aven lāče jileha. Ňiko maškar tumende na merel; korkoro i pāñengri avela phagl’i.
ACT.27.23	Ada rat terd’il’as paš mande o Devleskro bičhado. Me som leskro, he me kerav leskri būt’i.
ACT.27.24	He jov phend’as, Ma dar tut, Pavlu! Liǧana tut angal o Thagār, he dikh! mro Devel tuke diñas savore manušen have phiren pal o pāñi tuha.
ACT.27.25	Odoleske, raja, javen lāče jileha! Me pat’av mre Devleske, kaj avela auka, har mange ehas phendo.
ACT.27.26	Amen avaha čhivrdine avri pre varehavi phuv andro pāñi.
ACT.27.27	Uva kana ehas dešuštār rat, amen samas trādine adaj he odoj pal o Jadransko pāñi auka jepaš‐rat, he o manuša andri pāñengri pēle pre gōd’i, kaj varehavi phuv nāne dur odotar.
ACT.27.28	He jon mukle o šelo tēle, he rakle, kaj 
ACT.27.29	He daranas, kaj amen peraha pre bāra, he čhivrdine štār sastra avri kathar i pori pal i pāñengri, he kamenas, kaj t’avel o d’ives.
ACT.27.30	He har o manuša kamenas te ǧan avri, mukle i tikñi pāñengri tēle pro pāñi, auka har kamenas te čhivrden o sastra kathar o šero angal i pāñengri.
ACT.27.31	O Pavlos phend’as e šelengreske h’e lurdenge, Ikeren odolen andri pāñengri! vaj tumen našt’i aven ǧide.
ACT.27.32	Pales o lurde čhinde o šele, he mukle la te ǧal tēle.
ACT.27.33	He kana ehas o d’ives, o Pavlos len mangl’as savoren te len o xaben, he phend’as, Adad’ives chi dešuštār d’ives, kaj tumen san bokhāle, he na xan či.
ACT.27.34	Odoleske mangav tumen, te len o xaben, kaj t’aven saste. Ňikaske maškar tumende na perela jek bal leskre šerestar.
ACT.27.35	He kana auka vakerd’as, l’il’as mārro, parikērd’as mre Devleske angal savorende, he kana les phagl’as, l’il’as te xal.
ACT.27.36	Pales savore pes hašārde, he l’ile o xaben.
ACT.27.37	He amen samas savore jekhethāne duj‐šel he eftavardeš‐u‐šov manuša andri pāñengri.
ACT.27.38	He kana dosta xāle, kerde i pāñengri lokeder, he čhivrdine o d’iv avri andro pāñi.
ACT.27.39	He kana ehas o d’ives, jon na prinǧārde i phuv, uva rakle jek lenori, he i phuv ehas pašal, he odoj kamenas te trāden i pāñengri, te šaj.
ACT.27.40	He pales, kana l’ile o sastra upre, mukle pes andro pāñi, he phuterde o porakre šele, he hazdine upre o najbāreder pāñengro poxtan mamuj i balval, he phirde ki phuv.
ACT.27.41	He jon pēle odoj, kaj duj pāña peren ke peste, he mukle i pāñengri pri phuv, he o anglūno koter ačl’as phandlo, he o palūno koter ehas phaglo a pāñeskra zōraha.
ACT.27.42	He o lurde kamenas te mudāren e phandle manušen, kaj te na ǧan avri andro pāñi.
ACT.27.43	Uva o šelengro kamelas te ikerel e Pavlos ǧides, he len na mukl’as. Vičind’as, kaj odola, have šaj phiren andro pāñi, te pes čhivrden angleder andro pāñi, he te rakhen i phuv.
ACT.27.44	He o aver manuša gēle avri, varehave pro phale, varehave pro phagle kotera kather i pāñengri, he auka savore avle ǧide pri phuv.
ACT.28.1	He kana pes savore ikerde ǧiden, prinǧārde, kaj i pāñeskri phuv bučol Melita.
ACT.28.2	He o divle manuša ehas but lāče k’ amende; kerde jag, he kana perelas brešind he ehas šilālo l’ile sakones amendar ke peste.
ACT.28.3	He pales, kana o Pavlos kediñas kašta phandle jekhethāne, he thod’as len pro jag, avl’as jek sap kathar o tāt’ipen, he l’il’as leskro vast.
ACT.28.4	He kana o divle manuša dikhenas kaj o drabeskro sap ehas umlado leskre vastestar, vakerde maškar peste, Čāčes akadava manuš mudārel. Ikerd’as pes kathar o bāro pāñi, uva o čāčipen les na mukel t’avel ǧido.
ACT.28.5	Čhivrdiñas e sapes, he pēl’as andro jag. Na ikerd’as i dukh.
ACT.28.6	He jon užārenas, kaj sik avela phosado, vaj sik merela. He kana but dikle, he i dukh les n’avelas, ehas aver gōd’aha, he phende, kaj ehi Devel.
ACT.28.7	Pr’akada pāñeskri phuv ehas jek rajkāno kher, he 
ACT.28.8	He o Publioskro dad ehas nasvālo e tāte rateha, he leskro rat ǧalas avri lestar. O Pavlos gēl’as andre ke leste, he mangelas pes, he thod’as peskre vasta pre leste, he sast’ārd’as les.
ACT.28.9	He kana adava ehas kerdo, o aver manuša pr’ada phuv, have ehas nasvāle, avle, he ehas sast’ārde.
ACT.28.10	He jon amen hašārenas but, he kana amen gēl’am avri lendar, thode pr’amende savoro, so kamahas.
ACT.28.11	He pal trin čhon, amen gēl’am andr’ek Aleksandroskā pāñengri, so terd’il’as savoro jivend pre pāñeskri phuv, he lakro nav ehas Kastoris he Poluksos.
ACT.28.12	He amen avl’am pre Sirakuskā phuv, he bešl’am trin d’ivesa odoj.
ACT.28.13	He odotar gēl’am pašal, he avl’am andro Regiumos, he pal jek d’ives i balval phurdelas kathar o khameskro koter, he tajsa gēl’am andri Puteoli.
ACT.28.14	Odoj rakl’am e phralen, he jon mangenas amen, te bešas efta d’ivesa maškar lende; he 
ACT.28.15	He odotar, kana o phrala šunde, kaj amen samas odoj, avle k’amende až’andro Apioskro Foros he o Trin Xabnaskre Khera, he kana len o Pavlos dikl’as, parikērd’as mre Devleske, he ehas zorāleder andro jilo.
ACT.28.16	He kana avl’am andri Rima, o šelengro diñas e phandle manušen e Najbāreder Lurdeske, he mukl’as e Pavlos te bešel korkoro, he ehas lentsa jek lurdo, havo les ikerelas.
ACT.28.17	He avl’as auka, kaj pal trin d’ivesa o Pavlos vičind’as e najbāreder manušen maškar o bibolde t’aven jekhethāne. He kana pēle ke peste, phend’as lenge, Manuša, phrala, me na kerd’om mamuj o ǧene, he mamuj o phurāne keribena amāre dadengre, uva jon man thode, phandles kathar i Jeruzalema, andro Rimanengre vasta.
ACT.28.18	He kana jon pes mandar savoro phučle, kamenas te man muken te ǧav, odoleske, kaj na has andra mande či, te man našaven.
ACT.28.19	He kana o bibolde vakerde mamuj odova, me našt’i keravas aver, he irind’om man ko Thagār. Me na kamavas te vakerav či mamuj peskre manuša.
ACT.28.20	Odoleske me tumen vičind’om t’aven ke peste, kaj te tumen dikhav, he te vakerav tumentsa, odoleske kaj me som phandlo adale sastrentsa vaš odova, so užārel o Izraelis.
ACT.28.21	He jon phende leske, Amen na l’il’am o l’ila pal tute kathar i Judea, he ñiko maškar o phrala, have avle, na vakerelas bilāčes pal tute.
ACT.28.22	Amen kamas te šunas tutar, so ehi andri tri gōd’i. Amen ǧānas, kaj vakeren andri sako phuv mamuj adala phrala.
ACT.28.23	He kana leske phende jek d’ives, avle but manuša ke leste andro leskro kher. Sikavelas he sikl’ārelas pal i Devleskri phuv, he paruvelas lengro jilo, 
ACT.28.24	He varehave pat’anas so vakerelas, he varehave na pat’anas.
ACT.28.25	He kana jon na has jekha gōd’aha, gēle avri, kana o Pavlos phend’as jek lav, Lāčes vakerd’as o devleskro Vōd’i preko Izajāšis, o Devleskro Manuš amāre dadengro,
ACT.28.26	G’an k’ada manuša! Phenen auka, Tumen šunena, he na xal’ovena; tumen dikhena, he na prinǧārena.
ACT.28.27	O jilo adale manušengro ehi bilačārdo, he lengre kana ehi kašuke, he jon phandle peskre jakha, odoleske kaj na kamen te dikhen peskre jakhentsa, he te šunen peskre kanentsa, he te xal’oven peskre jileha, he na kamen t’aven bolde, he 
ACT.28.28	G’ānen odoleske! kaj o Devleskro sast’ipen ehi bičhado e gāǧenge, he jon šunena 
ACT.28.29	He pales, kana vakerd’as adala lava, o bibolde gēle avri, he vakerde but maškar peste.
ACT.28.30	He o Pavlos bešelas duj berš andro peskro užlo kher, he lelas savoren ke peste, have avle te les dikhen.
ACT.28.31	He vakerelas pal mri Devleskri phuv, he e zorāle jileha sikl’ārelas pal savori mre Rajeskri Ježišiskri Kristoskri būt’i, he ñiko les na ikerelas.
